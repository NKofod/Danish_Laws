 Ansøgning om tilladelse til sammenlægning af to landbrugsejendomme,  

 der begge gennemskæres af en landevej med en årsdøgnstrafik, der væsentligt  

 overstiger det normalt accepterede i forbindelse med sammenlægning.  

 Tilladelsen er bl.a. begrundet med, at ejendommene tilsammen udgør en  

 velarronderet enhed, og at den supplerede ejendom i forvejen har en væsentlig  

 del af sit areal placeret på begge sider af landevejen.
Jordbrugsdirektoratet har begrundet sin afgørelse med, at de jorder, som  

 ønskes tillagt hovedejendommen, ikke ligger hensigtsmæssigt for samlet drift  

 fra ejendommens bygninger, jf. landbrugslovens § 13, stk. 2, nr. 1. Der er  

 herved lagt vægt på, at begge ejendomme gennemskæres af en landevej med en  

 årsdøgnstrafik, der efter det oplyste væsentligt overstiger, hvad der normalt  

 accepteres i forbindelse med sammenlægning.
Det følger heraf, at  

 Jordbrugsdirektoratet er indstillet på at tillade suppleringen for så vidt  

 angår de arealer af den nedlagte landbrugsejendom, der ligesom bygningerne på  

 hovedejendommen er beliggende syd for landevejen.
De anfører i Deres skrivelse af 27. marts 1990 til Jordbrugsdirektoratet,  

 at den sidstnævnte mulighed vil medføre en dårlig arrondering.
På grund af  

 afgrænsningen af den nordlige parcel af den nedlagte ejendom af motorvej,  

 jernbane og landevej vil der ikke være mulighed for en sammenlægning af denne  

 parcel med en anden landbrugsejendom.
De anfører videre, at det i forbindelse  

 med sammenlægningen vil være muligt at nedlægge 1 af de eksisterende  

 overkørsler over jernbanen og 4 af de eksisterende overkørsler over  

 landevejen.
 Jordbrugsdirektoratet har i forbindelse med oversendelse af klagesagen  

 indstillet, at den trufne afgørelse fastholdes.
Landbrugsministeriet kan tilslutte sig Jordbrugsdirektoratets opfattelse,  

 hvorefter der som hovedregel ikke kan meddeles tilladelse til supplering af  

 en landbrugsejendom, hvor færdslen mellem ejendommens bygninger og de  

 tillagte jorder vil komme til at foregå ad eller over en landevej med en  

 årsdøgnstrafik, der væsentlig overstiger 1500 enheder.
Der henvises til  

 landbrugsloven (Landbrugsministeriets lovbekendtgørelse nr. 504 af 17. juli  

 1989) § 13, stk. 2, nr. 1 og til Landbrugsministeriets cirkulære nr. 38 af 8.  

 marts 1990 om lov om landbrugsejendomme § 43, stk. 2, nr. 3, hvorefter  

 sammenlægning, der medfører færdsel til dyrkningsjorder ad eller tværs over  

 veje med årsdøgnstrafik over 1500 biler kun kan tillades, hvis særlige  

 forhold taler derfor.
Cirkulæret stadfæster herved den lempelse af praksis,  

 som er sket i forbindelse med den seneste ændring af landbrugsloven ved lov  

 nr. 381 af 7. juni 1989, jf.
Landbrugsministeriets vejledning nr. nr. 113 af  

 15. august 1989 om ændringerne i landbrugsloven, hvori henvises til pkt. 5.3.
Landbrugsministeriet finder imidlertid, at ganske særlige forhold taler  

 for at meddele tilladelse til sammenlægning som ansøgt.
Der er herved lagt  

 vægt på, at ejendommene sammen udgør en velarronderet enhed, og på, at der  

 ikke er mulighed for at opnå en mere hensigtsmæssig arrondering ved  

 afhændelse til anden side af den nordlige parcel af den nedlagte ejendom på  

 grund af dennes beliggenhed i forhold til motorvej og landevej.
Der er  

 desuden lagt vægt på den forbedring af trafiksikkerheden, som en nedlægning  

 af et antal overkørsler vil medføre.
Endelig er der i overensstemmelse med  

 foreliggende praksis lagt vægt på, at den supplerede ejendom i forvejen har  

 en væsentlig del af sit areal placeret på begge sider af landevejen.
 Landbrugsministeriet meddeler tilladelse til supplering af  

 landbrugsejendommen matr. nr. 1, 4 b og 4 g Forneby By, Engestofte, 8  

 c Krårup By, Våbensted og 4 b Anderstrup By, Hunseby af areal 39,8844 ha,  

 således at landbrugsejendommen matr. nr.  2a og 3 b Forneby By, Engestofte  

 og 8 b Krårup By, Våbensted af areal 26,5084 ha (efter frastykning af  

 bygningsparcellen af areal 0,4563 ha som selvstændig ejendom uden  

 landbrugspligt) indlægges under ejendommen.
 Tilladelsen er betinget af, at der fremover på den sammenlagte ejendom kun  

 benyttes 1 overkørsel over Maribo-Sakskøbing landevejen, idet placeringen  

 fastlægges i samråd med vejvæsenet, og at der fremover ligeledes kun benyttes  

 1 overkørsel over jernbanen.
 P.M.V.
 e.b.
