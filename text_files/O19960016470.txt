Resumé  



  

 Et fængsel havde videregivet fortrolige oplysninger om en indsat til  

 politiet til brug for politiets behandling af en ansøgning fra den indsatte  

 om  

 generhvervelse af førerretten.
Der forelå ikke oplysninger om at fængslet  

 inden  

 videregivelsen havde undersøgt om betingelserne for videregivelse var til  

 stede, og det var ikke muligt i forbindelse med ombudsmandens undersøgelse at  

 afklare dette nærmere.
Ombudsmanden kritiserede at Direktoratet for Kriminalforsorgen  

 havde formuleret sin afgørelse sådan at fængslet tilsyneladende ikke havde  

 pligt til at undersøge om politiet havde haft samtykke til indhentelse af  

 oplysningerne.
Da direktoratet over for ombudsmanden senere oplyste at  

 direktoratet var bekendt med undersøgelsespligten, kritiserede ombudsmanden  

 tillige at direktoratet ikke undersøgte om fængslet var bekendt med og havde  

 overholdt denne pligt.
Efter ombudsmandens opfattelse burde direktoratet  

 endvidere allerede i forbindelse med sin afgørelse have bedt fængslet om at  

 indskærpe reglerne om samtykke ved videregivelse af fortrolige oplysninger.  

 Videre kritiserede ombudsmanden at der ikke var taget notat om politiets  

 henvendelse, og at direktoratet ikke havde påtalt dette.
Endelig kritiserede  

 ombudsmanden at direktoratet ikke havde rettet fornyet henvendelse til  

 politiet  

 og afklaret om videregivelse af oplysningerne rent faktisk var berettiget.  

 (J.nr. 1995-2670-622).
Videregivelse af fortrolige oplysninger.
Forvaltningslovens §  

 31 En indsat, A, klagede over at  

 fængslet havde videregivet fortrolige oplysninger om ham uden hans samtykke.
Der fremgik af sagen at  

 politiet under A's afsoning rettede telefonisk henvendelse til en vagtmester  

 i  

 fængslet for at få nærmere oplysninger om A's personlige forhold.
Anledningen  

 til henvendelsen var en ansøgning fra A om generhvervelse af førerretten som  

 han var frataget for bestandigt.
Der var af politiet  

 udfærdiget en rapport herom.
Det fremgik heraf at vagtmesteren orienterede om  

 forløbet af A's udgange og bl.a. fortalte at A var vendt tilbage fra udgang i  

 spirituspåvirket tilstand et par gange, at der efter udgang den 8. august  

 1994  

 var truffet afgørelse om antabusvilkår, og at A på grund af spiritusproblemer  

 havde fået udgangskarantæne.
 A klagede til Direktoratet  

 for Kriminalforsorgen over fængslets videregivelse af fortrolige oplysninger  

 til politiet.
Direktoratet forelagde klagen  

 for fængslet.
Ud over at henvise til et brev fra politiet der angav at der  

 næppe havde været tale om en overtrædelse af forvaltningsloven, udtalte  

 fængslet  

 sig ikke over for direktoratet om dette forhold.
Fængslet oplyste at retten  

 havde anmodet om at blive gjort bekendt med de nærmere omstændigheder  

 vedrørende udgangsmisbruget, og at fængslet i den anledning havde bedt  

 politiet om at indhente et samtykke fra A til fængslets udlevering af  

 skriftlige oplysninger om ham.
 Direktoratet anmodede  

 herefter politiet om udlevering af notatet om samtalen med fængslet og af en  

 eventuel samtykkeerklæring fra A.
 Politimesteren svarede bl.a.  

 at A var blevet afhørt i generhvervelsessagen den 10. august 1994, og at den  

 politiassistent der afhørte A, var helt sikker på, at A havde givet mundtligt  

 samtykke til at politiet kunne indhente oplysninger vedrørende hans  

 ædruelighed.  

 Politiassistenten kunne huske at A havde henvist til en tidligere  

 arbejdskollega og sin samleverske/kone.
 Direktoratet forelagde  

 udtalelsen for A der bestred at have givet samtykke over for politiet.
Direktoratet traf herefter  

 afgørelse i sagen.
Efter en redegørelse for de faktiske omstændigheder skrev  

 direktoratet:
 "Oplysninger om Deres  

 eventuelle misbrug af alkohol er omfattet af bestemmelsen i  

 forvaltningslovens  

 § 28, stk. 1, om videregivelse af enkeltpersoners rent private forhold.
 Bestemmelsen om videregivelse  

 af enkeltpersoners rent private forhold i ansøgningssager findes i  

 forvaltningslovens § 29, der har følgende ordlyd:
 'I sager, der rejses ved  

 ansøgning, må oplysninger om rent private forhold ikke indhentes fra andre  

 dele  

 af forvaltningen eller fra en anden forvaltningsmyndighed.
Stk. 2. Bestemmelsen i stk. 1  

 gælder ikke hvis, 1) ansøgeren har givet  

 samtykke hertil, ...'.
Der gælder ikke efter § 29 et  

 krav om skriftligt samtykke i ansøgningssager, jfr.
Justitsministeriets  

 Vejledning om Forvaltningsloven pkt. 187.
 Direktoratet finder ikke, at  

 statsfængslet har pligt til nærmere at efterprøve, hvorvidt der foreligger  

 samtykke ved sådanne henvendelser fra politiet.
 Direktoratet finder endvidere  

 ikke grundlag for at tilsidesætte Politimesteren(s) ... oplysninger om, at De  

 under afhøringen den 10. august 1994 i anstalten gav Deres mundtlige samtykke  

 til, at oplysningerne om Deres ædruelighed kunne indhentes.
Det er på denne baggrund  

 direktoratets opfattelse, at Statsfængslet ... ikke har tilsidesat  

 bestemmelserne i forvaltningslovens § 27 og straffelovens § 152 om  

 tavshedspligt ved at videregive oplysningerne om Deres udgangsmisbrug til  

 Politimesteren ..." A klagede herefter til mig.  

 Han fastholdt at han ikke havde givet samtykke til udlevering af fortrolige  

 oplysninger om ham.
Jeg anmodede i den anledning  

 statsfængslet og direktoratet om udtalelser.
I høringen skrev jeg:
 "...
I udtalelsen bedes direktoratet  

 oplyse hvorfor fængslet efter direktoratets opfattelse (jf. s. 8 i afgørelsen  

 af 30. november 1995) ikke har pligt til at efterprøve om der har foreligget  

 et  

 samtykke over for politiet.
Jeg henviser i den forbindelse til forarbejderne  

 til bestemmelsen i forvaltningslovens § 31 hvorefter det er den myndighed der  

 råder over oplysningen, der tager stilling til om oplysningen skal  

 videregives  

 (Folketingstidende 1985-86, tillæg A, sp. 177).
Direktoratet har endvidere  

 skrevet at direktoratet ikke har fundet grundlag for at 'tilsidesætte'  

 politimesteren(s) ... oplysninger om, at (A) under en samtale den 10. august  

 1994 i fængslet gav sit mundtlige samtykke til at politiet kunne indhente  

 oplysninger (fra fængslet) om hans ædruelighed.
Jeg går ud fra at denne  

 tilkendegivelse skal forstås som en vurdering (efter forvaltningslovens § 31)  

 af om oplysningerne kunne - og dermed skulle - videregives, og ikke som en  

 stillingtagen til politimesterens sagsbehandling.
Jeg beder om direktoratets  

 bemærkninger hertil.
..." Statsfængslet udtalte den 15.  

 januar 1996 at fængslet ikke havde yderligere bemærkninger.
 Direktoratet udtalte i brev  

 af 4. marts 1996:
 "...
 Direktoratet og fængslet er  

 opmærksomme på, at det ifølge forarbejderne til forvaltningslovens kapitel 8,  

 er den myndighed, der råder over oplysningen, der tager stilling til, om den  

 kan videregives.
 Det beklages, at det -  

 således som direktoratets skrivelse af 30. november 1995 er formuleret -  

 fremstår som om fængslet ikke har pligt til at efterprøve, om der har  

 foreligget et samtykke over for politiet til udlevering af oplysningerne.
 Skrivelsen af 30. november  

 1995 skal forstås således, at fængslet - efter direktoratets opfattelse -  

 ikke  

 har nogen pligt til at efterprøve en anden myndigheds oplysning om, at der  

 foreligger samtykke efter forvaltningslovens § 29.
 For så vidt angår  

 direktoratets bemærkning i ovennævnte skrivelse, om at man ikke havde fundet  

 grundlag for at 'tilsidesætte' politiets oplysninger om, at (A) havde givet  

 sit  

 mundtlige samtykke til, at politiet kunne indhente de fortrolige oplysninger,  

 kan man oplyse, at bemærkningen alene skal forstås som direktoratets  

 vurdering  

 af, om oplysningerne kunne (og skulle) videregives, jfr. forvaltningslovens §  

 31. Der har således i det anførte ikke ligget en stillingtagen til politiets  

 sagsbehandling.
 Det er ikke muligt på  

 nuværende tidspunkt med sikkerhed at fastslå, om vagtmesteren i  

 Statsfængslet..., i den konkrete sag, sikrede sig, at der forelå det  

 nødvendige samtykke til  

 at oplysningerne kunne videregives til (politiet) ...
Direktoratet har i anledning  

 af sagen bedt Statsfængslet ... om overfor fængslets personale at indskærpe  

 reglerne om samtykke i forbindelse med udlevering af fortrolige oplysninger  

 samt reglerne om notatpligt i sådanne sager." Ombudsmandens udtalelse "Efter  

 forvaltningslovens § 28, stk. 1, må en forvaltningsmyndighed ikke videregive  

 oplysninger om enkeltpersoners rent private forhold.
Videregivelse kan dog  

 ske  

 hvis en af betingelserne i § 28, stk. 2, er opfyldte, f.eks. hvis den  

 oplysningerne vedrører, har givet samtykke (nr. 1). Samtykket skal være  

 skriftligt og indeholde nærmere oplysninger (stk. 4).
Efter lovens § 29, stk. 1, må  

 der i ansøgningssager ikke indhentes oplysninger om ansøgerens rent  

 personlige  

 forhold.
Indhentelse af sådanne oplysninger kan dog ske hvis en af  

 betingelserne i § 29, stk. 2, er opfyldte, f.eks. at ansøgeren har givet  

 samtykke hertil (nr. 1). Samtykket skal være  

 konkretiseret (jf. at der i bestemmelsen står samtykke 'hertil'), men  

 derudover stilles der ikke som i § 28 særlige krav til samtykket, herunder  

 krav om at det skal være skriftligt.
Et mundtligt samtykke er således  

 tilstrækkeligt, jf.
Folketingstidende 1985-86, tillæg B, sp. 109, og  

 Justitsministeriets vejledning om forvaltningsloven (1986), pkt. 187.
 I ansøgningssager er der ikke  

 krav om at der skal indhentes samtykke både efter § 28 (til videregivelsen)  

 og  

 efter § 29 (til indhentelsen). Af de lige nævnte steder i forarbejderne til  

 loven og vejledningen om forvaltningsloven fremgår det at samtykke efter § 29  

 er tilstrækkeligt.  

  

 Fængslet  

  

 har  

 således ikke haft pligt til at indhente samtykke fra Dem til videregivelse af  

 oplysninger om Dem til brug for Deres ansøgning om generhvervelse af  

 førerretten.
Når en myndighed er  

 berettiget til at videregive en oplysning, skal myndigheden på begæring af en  

 anden myndighed videregive oplysningen (forvaltningslovens § 31). Det er -  

 som  

 det fremgår i sagsfremstillingen ovenfor - den myndighed der råder over  

 oplysningen, der skal tage stilling til om videregivelsen er berettiget  

 (Folketingstidende 1985-86, tillæg A, sp. 177). Myndigheden har derfor også  

 pligt til at undersøge  

  

 om  

  

 betingelserne for videregivelse er til stede, herunder om der er givet  

 samtykke.
Hvis den myndighed der ønsker oplysningerne, ikke oplyser om der er  

 givet samtykke, må myndigheden derfor inden videregivelse spørge herom; men  

 er  

 - eller gives - der oplysning om at der foreligger (mundtligt) samtykke, er  

 jeg  

 enig med direktoratet i at myndigheden ikke har pligt til at efterprøve denne  

 oplysning nærmere, f.eks. ved henvendelse til ansøgeren.
En oplysning om at  

 der er givet samtykke kan derfor umiddelbart lægges til grund.
 Jeg er som det fremgår af det  

 anførte, enig med direktoratet i at det er beklageligt, at direktoratet har  

 formuleret sin afgørelse sådan at fængslet ikke skulle have haft pligt til at  

 undersøge om politiet havde samtykke fra Dem til indhentelse af  

 oplysningerne,  

 inden oplysningerne blev videregivet.
 Jeg har samtidig hermed gjort  

 direktoratet bekendt hermed.
Det er ifølge direktoratets  

 udtalelse til mig ikke muligt nu med sikkerhed at fastslå om vagtmesteren  

 undersøgte om der forelå samtykke fra Dem inden udlevering af oplysningerne  

 ...  

 til politiet.
Jeg må således lægge til grund at direktoratet har søgt at  

 afklare dette, men at det ikke har været muligt.
Jeg må derfor også lægge til  

 grund at der ikke af fængslet er gjort notat herom.
Yderligere undersøgelser fra  

 min side kan herefter ikke forventes at føre til en afklaring af dette  

 forhold.  

 Som sagen foreligger oplyst, må det formentlig antages at vagtmesteren ikke  

 undersøgte dette spørgsmål.
Da det imidlertid ikke kan udelukkes at han  

 faktisk  

 gjorde det, har jeg ikke fundet fuldt tilstrækkeligt grundlag for at  

 kritisere  

 fængslet for ikke at undersøge dette forhold.
Da direktoratet traf  

 afgørelse, forelå der således (heller) ikke oplysninger om at fængslet havde  

 undersøgt om der forelå samtykke.
Direktoratet ses ikke i forbindelse med sin  

 afgørelse (men først i forbindelse med klagen til mig) at have undersøgt  

 dette  

 spørgsmål nærmere, men alene om der var givet samtykke.
Da jeg må forstå  

 direktoratets udtalelse til mig sådan at direktoratet ved sin afgørelse var  

 bekendt med undersøgelsespligten efter forarbejderne til forvaltningslovens §  

 31, må jeg finde det beklageligt at direktoratet ikke allerede i forbindelse  

 med sin afgørelse af 30. november 1995 undersøgte om  

  

 fængslet  

  

 var bekendt med og havde overholdt denne  

 undersøgelsespligt.
Indhentelse af en udtalelse fra  

  

 politiet  

  

 om hvorvidt der forelå samtykke, er for så vidt kun  

 nødvendig hvis fængslet ikke har overholdt sin undersøgelsespligt, jf.  

 ovenfor  

 vedrørende pligten til at efterprøve den indhentende myndigheds oplysninger  

 om  

 samtykke.
Er denne undersøgelsespligt ikke overholdt, er videregivelsen for  

 så  

 vidt uberettiget, men en udtalelse fra politiet kan så få betydning for  

 vurderingen  

 af om videregivelsen var i strid med forvaltningslovens § 29, dvs. om der  

 rent faktisk forelå det nødvendige samtykke.
 Jeg har gjort direktoratet  

 bekendt med min opfattelse.
Direktoratet har bedt  

 fængslet om at indskærpe reglerne om samtykke ved videregivelse af fortrolige  

 oplysninger, men så vidt ses først efter Deres klage til mig.
Efter min  

 opfattelse burde direktoratet have gjort det allerede i forbindelse med  

 afgørelsen af 30. november 1995.
 Jeg har gjort direktoratet  

 bekendt med min opfattelse.
 Det fremgår forudsætningvis  

 af direktoratets anmodning over for fængslet om indskærpelse af notatpligten  

 at direktoratet mener, at fængslet (vagtmesteren) burde have gjort notat om  

 politiets henvendelse og herunder noteret om han havde undersøgt om der  

 forelå  

 samtykke.
Jeg er enig heri.
Jeg må  

 derfor finde det beklageligt at notatpligten ikke er overholdt, og at  

 direktoretet ikke påtalte dette i forbindelse med sin afgørelse af 30.  

 november  

 1995.
 Jeg har gjort fængslet og  

 direktoratet bekendt med min opfattelse.
 Da direktoratet også har bedt  

 fængslet om at indskærpe notatpligten, foretager jeg mig ikke mere vedrørende  

 dette spørgsmål.
 På baggrund af  

 politimesterens udtalelse har direktoratet fundet at der forelå det  

 nødvendige  

 samtykke, og at videregivelsen af oplysningerne ... om Deres rent personlige  

 forhold derfor var berettiget.
 I politimesterens udtalelse  

 står der:
 '...
 Politiassistenten (der  

 foretog afhøring af Dem den 10. august 1994; min bemærkning) er helt sikker  

 på,  

 at ansøgeren i den forbindelse havde givet sit mundtlige samtykke til, at  

 politiet - i forbindelse med ansøgningen om generhvervelse af førerretten -  

 kunne indhente oplysninger vedrørende ansøgerens ædruelighed.
 Politiassistent ... kunne  

 huske, at (A) under afhøringen vedrørende sin ædruelighed bl.a. havde henvist  

 til en tidligere  

  

 arbejdskollega  

  

 samt  

 ansøgerens  

  

 samleverske/kone  

  

 (mine  

 kursiveringer).
Det er derfor politiets  

 opfattelse at det har været fuldt berettiget, at  

  

 forhørsleder ...  

  

 (min kursivering) har bidraget til sagens  

 oplysninger ..." På grund af sammenhængen i  

 brevet kan det efter min opfattelse ikke uden videre lægges til grund at De  

 gav  

 samtykke til indhentelse af oplysninger  

  

 fra  

 fængslet  

  

 (eller andre forvaltningsmyndigheder). Jeg mener derfor ikke at  

 direktoratet på baggrund af politimesterens udtalelse kunne lægge til grund,  

 at  

 videregivelsen var berettiget (efter forvaltningslovens § 29). Som udtalelsen  

 fra politiet var formuleret, burde direktoratet efter min opfattelse have  

 afklaret dette ved fornyet henvendelse til politiet inden direktoratet traf  

 afgørelse i sagen.
 Jeg har gjort direktoratet  

 bekendt med min opfattelse.
 Jeg foretager mig ikke i  

 øvrigt mere i sagen.
