 Finansministeriet og Foreningen af Arbejdsledere i Danmark har indgået  

 vedlagte overenskomst af 1989, der træder i stedet for overenskomst af 29.  

 juni 1987.
 Ændringer i forhold til de hidtidige bestemmelser er markeret med streger  

 i margenen.
Almindelige bemærkninger Der henvises til Finansministeriets cirkulære af 22. maj 1989 om  

 ministeriepuljer (LP.nr. 40/89) med tilhørende vejledning.
Bemærkninger til de enkelte bestemmelser Til § 3. Lønanciennitet Finansministeriet bemyndiger Undervisningsministeriet til at fastsætte  

 lønanciennitet i henhold til § 3.
Til § 4. Pension Aftalen mellem Finansministeriet og Statsansattes Kartel,  

 Overenskomstsektionen, om pensionsordning vil blive optrykt i et særskilt  

 cirkulære.
Til § 8. Ferie De ændrede regler om særlig feriegodtgørelse har virkning fra ferieåret  

 1990/91 (optjeningsåret 1989). For ferieåret 1989/90 er reglerne i  

 overenskomstens af 11. juni 1987 om særlig feriegodtgørelse fortsat gældende.
Til § 10. Afskedigelse/opsigelsesvarsel I forbindelse med afskedigelse følges reglerne i hovedaftalen mellem  

 Finansministeriet og Statsansattes Kartel, Overenskomstsektionen.  

 Afskedigelsesreglerne med tilhørende bemærkninger findes i aftalens § 8, jf.  

 i øvrigt aftalens bilag 2. Aftalen er optrykt i Finansministeriets cirkulære  

 af 20. juni 1988 (LP.nr. 66/88).
 Cirkulæret har virkning fra 1. april 1989. Samtidig ophæves cirkulære af  

 29. juni 1988 (LP.nr. 84/88) om overenskomst for chefteknikere ved  

 tandlægehøjskolerne.
 Eventuelle tvivlsspørgsmål vedrørende overenskomsten forudsættes forelagt  

 for Finansministeriet.
Finansministeriet, Administrations- og Personaledepartementet, Den 17. november 1989 P.M.V.
 E.B.
Oluf Emborg OVERENSKOMST FOR CHEFTEKNIKERE VED TANDLÆGEHØJSKOLERNE Overenskomstens område § 1.  Overenskomsten omfatter  

 ikke-tjenestemandsansatte chefteknikere, der ansættes ved tandlægehøjskolerne  

 i København og Århus.
Stk. 2.  Overenskomsten omfatter ikke 1. tjenestemænd 2. pensionerede tjenestemænd fra a. statens,  

 folkeskolen, folkekirken b. kommuner, c. statsfinansierede virksomheder, d.  

 koncessionerede virksomheder 3.andre pensionerede, der får understøttelse eller egenpension fra en  

 pensionsordning, som det offentlige har ydet tilskud til, og 5. personer, der er fyldt 70 år.
Løn § 2.  Lønnen til chefteknikere beregnes på grundlag af  

 en årsløn, der svarer til lønnen på skalatrinene 27, 29, 31, 33 og 35  

 (stedtillægssats V) efter den for perioden 1. april 1989 til 31. marts 1991  

 gældende lønjusteringsaftale for statens tjenestemænd.
Alle skalatrin er  

 2-årige.
Lønanciennitet § 3.  Ancienniteten beregnes normalt fra det  

 tidspunkt, hvor den pågældende ansættes som cheftekniker.
Finansministeriet  

 kan dog dispensere fra denne bestemmelse efter drøftelse med Foreningen af  

 Arbejdsledere i Danmark.
Pension § 4.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel.
Lønberegning og lønfradrag § 5.  Chefteknikere er omfattet af de for tjenestemænd  

 fastsatte regler om lønberegning/-fradrag, jf. for tiden cirkulære af 24. maj  

 1985 om lønberegning/-fradrag for tjenestemænd.
Udbetaling af løn § 6.  Lønnen udbetales månedsvis bagud.
Natpenge § 7.  Der ydes natpenge efter de regler, der gælder  

 for statens tjenestemænd.
Ferie § 8.  Chefteknikere er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1. den ansattes egetbidrag til ATP og 2. den ansattes bidrag til AUD.
Stk. 4.  I det beløb, der er beregnet efter stk. 3,  

 fradrages 1. den ansattes eget pensionsbidrag og 2. udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 4.
Graviditet, barsel og adoption § 9.  Aftale af 5. september 1989 mellem  

 Finansministeriet og centralorganisationerne under Centralorganisationernes  

 Fællesudvalg om fravær fra arbejdet på grund af graviditet, barsel og  

 adoption finder anvendelse for ansatte efter denne overenskomst.
Afskedigelse/opsigelsesvarsel § 10.  Funktionærlovens regler om opsigelse, løn under  

 fravær på grund af sygdom og afskedigelse som følge af sygdom, indkaldelse  

 til militærtjeneste samt efterløn fin- der anvendelse for ansatte efter denne  

 overenskomst.
Hovedaftale § 11.  Den mellem Finansministeriet og Statsansattes  

 Kartel den 20. juni 1988 indgåede hovedaftale finder anvendelse på denne  

 overenskomst.
Ikrafttræden og opsigelse af overenskomsten § 12.  Overenskomsten har virkning fra 1. april 1989  

 og kan af parterne opsiges med 3 måneders varsel til en 31. marts - dog  

 tidligst 31. marts 1991.
 Stk. 2.  Fra det tidspunkt en opsigelse af  

 overenskomsten får gyldighed og indtil en ny overenskomst indgås, sker  

 aflønningen på grundlag af den lønjusteringsaftale, der var gældende på  

 overenskomstens sidste gyldighedsdag.
København, den 17. november 1989 Foreningen af Arbejdsledere  

 Finansministeriet Danmark P.M.V.
 E.B.
Hardy Sørensen Niels Paludan Bilag 1.
PROTOKOLLAT Til 2 chefteknikere, Axel Fossing og Ole G.
Sloth, Århus, ydes i  

 overensstemmelse med aftale af 29. juni 1988 et tillæg på 3.000 kr. pr. år.
 Til cheftekniker Vivi Lyst Jensen, København, ydes i overensstemmelse med  

 samme aftale et tillæg på 1.000 kr. pr. år.
 Tillæggene, der er angivet som grundbeløb i oktober 1984-niveau, reguleres  

 som tjenestemændenes generelle og særlige tillæg i henhold til aftale om  

 justering af tjenestemandslønninger m.v. fra 1. april 1989.
 Ledigtblevne tillæg kan ifølge Finansministeriets cirkulære af 22. maj  

 1989 om ministeriepuljer (LP.nr. 40/89) ikke længere genanvendes  

 lokalt/decentralt, men skal i stedet overføres til Statsansattes Kartels  

 centrale pulje, jf. cirkulærets punkt 2.6.
København, den 17. november 1989 Foreningen af Arbejdsledere  

 Finansministeriet i Danmark P.M.V.
 E.B.
