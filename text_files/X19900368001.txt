 En arbejdsløshedskasse undlod at overflytte et medlem til Kristelig  

  Arbejdsløshedskasse under henvisning til, at der var uoverensstemmelse  

 mellem de to arbejdsløshedskasser om medlemmets tilhørsforhold.
 Arbejdsløshedskassen blev pålagt at effektuere den ønskede  

 overflytning, idet det alene er en betingelse for overflytning til  

  Kristelig Arbejdsløshedskasse, at medlemmet ikke er ledigt på  

 overflytningstidspunktet.
Specialarbejdernes Arbejdsløshedskasse vedr. cpr.nr. 160960-x I skrivelse af 12. juni 1990 anmodede Kristelig Arbejdsløshedskasse  

 direktoratet om at foranledige, at ovennævnte medlem blev overflyttet  

 til Kristelig Arbejdsløshedskasse.
 Medlemmet har anmodet om overflytning gennem udfyldelse af  

 overflytningsblanket den 14. marts 1990, og Kristelig  Arbejdsløshedskasse  

 har herefter rykket Specialarbejdernes  Arbejdsløshedskasse to gange.
 Direktoratet har ved skrivelse af 15. juni 1990 sendt sagen til kassens  

 hovedledelse til afgørelse.
 Direktoratet har rykket kassen for en afgørelse i skrivelser af 16. juli  

 og 13. august 1990 uden at modtage svar fra kassen.
 Ved skrivelse af 5. september 1990 rykkede Kristelig  Arbejdsløshedskasse  

 for en afgørelse i sagen.
 Først ved skrivelse af 13. september 1990 reagerede kassen og oplyste nu  

 »at der for de pågældende er en fagretslig sag om organisationsforhold  

 og under henvisning til DfA's cirkulære nr. 42.77 af 19. april 1977 vil  

 overflytning først finde sted, når uoverensstemmelser mellem de to anerkendte  

 arbejdsløshedskasser er bragt til ophør«.
 Direktoratet skal bemærke, at ifølge ovennævnte cirkulære, skal et medlem,  

 i tilfælde af uoverensstemmelser mellem to kasser om et medlems  

 tilhørsforhold bevare medlems- og dagpengeret i den kasse pågældende stod  

 tilmeldt, da uoverensstemmelsen opstod, indtil denne måtte være bilagt.
Da Kristelig Arbejdsløshedskasse er en tværfaglig arbejdsløshedskasse, som  

 kan optage alle lønmodtagere, der kan optages i en fagligt afgrænset  

 arbejdsløshedskasse, er det i relation til Kristelig Arbejdsløshedskasse  

 irrelevant at tale om »medlemmets tilhørsforhold«.
Det er således  

 alene en betingelse for overflytning til Kristelig Arbejdsløshedskasse, at  

 medlemmet ikke er ledigt på overflytningstidspunktet, jf.  

 Arbejdsdirektoratets cirkulære af 8. december 1981 vedrørende ændring af  

 reglerne om overflytning mellem anerkendte arbejdsløshedskasser.
 På denne baggrund pålægges det Specialarbejdernes Arbejdsløshedskasse  

 senest 8 dage fra dags dato at effekture den ønskede overflytning, og at  

 dokumentere over for direktoratet, at overflytning er sket.
 Det pålægges endvidere Specialarbejderns Arbejdsløshedskasse at sørge for,  

 at overflytninger til Kristelig Arbejdsløshedskasse fremover behandles efter  

 reglerne og uden unødig forsinkelse, således at direktoratet ikke skal spilde  

 ressourcer på at indskærpe kassen de gældende regler.
 Direktoratets afgørelse kan inden fire uger efter afgørelsens modtagelse  

 indbringes for Arbejdsmarkedets Ankenævn, jf. § 99, stk. 1, i lov om  

 arbejdsformidling og arbejdsløshedsforsikring m.v.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
