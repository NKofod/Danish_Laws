Ligebehandlingsnævnets afgørelse om køn - forskellige priser - medhold Det var i strid med ligestillingsloven, at et diskotek gav to gratis cocktails til kvinder, der købte "fri fadøl" uden at have samme tilbud til mænd.
Tilbuddet var annonceret over diskotekets hjemmeside Det var i strid med ligestillingsloven, at et diskotek gav to gratis cocktails til kvinder, der købte "fri fadøl".
Sagsfremstilling Klagen drejer sig om forskelsbehandling på grund af køn i forbindelse med at et diskotek giver to gratis cocktails til kvinder, der køber "fri fadøl".
 Det er i strid med ligestillingsloven, at diskoteket giver to gratis cocktails til kvinder, der køber "fri fadøl".
 Der er klaget over, at diskoteket på hjemmesiden x reklamerer med et torsdagstilbud på to gratis cocktails til kvinder, der køber "fri fadøl".
 Det fremgår af hjemmesiden, at "fri fadøl" koster 50 kr. for alle i tidsrummet fra 23-01, og at "de piger der køber fri fadøl får 2 gratis cocktails oven i hatten".
Parternes bemærkninger Klager påstår, at det er en overtrædelse af lov om ligestilling, at kvinder får bedre behandling end mænd.
 Det er klagers opfattelse, at det ikke er lovligt at differentiere i behandling ud fra køn.
 Indklagede har ikke svaret i sagen, og afgørelsen træffes derfor på grundlag af klagers oplysninger.
Ligebehandlingsnævnets bemærkninger og konklusion Det fremgår af lov om ligestilling af kvinder og mænd, at det er i strid med loven, at forskelsbehandle en person på grund af køn.
Forbuddet gælder for enhver arbejdsgiver, myndighed og organisation inden for offentlig forvaltning og almen virksomhed og myndigheder og organisationer og alle personer, som leverer varer og tjenesteydelser, der er tilgængelige for offentligheden inden for både den offentlige og den private sektor.
 Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte og indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.
 Ligebehandlingsnævnet finder, at diskoteket har udøvet forskelsbehandling ved at annoncere med, at kvinder får to gratis cocktails i forbindelse med køb af "fri fadøl".
