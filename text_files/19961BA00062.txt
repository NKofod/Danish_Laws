Nr BSF 62 Forslag til folketingsbeslutning om afskaffelse af børnefamilieydelsen for  

 velstillede familier Fremsat af Kristian Thulesen Dahl (DF) Ole Donner (DF) Pia Kjærsgaard (DF)  

 Poul Nødgaard (DF) den 15. november 1996 Folketinget opfordrer regeringen til at fremsætte lovforslag om  

 afskaffelse af børnefamilieydelsen for velstillede familier med en samlet  

 personlig husstandsindkomst på over 500.000 kr. årligt, eventuelt udformet  

 som en ordning, hvor børnefamilieydelsens størrelse gradvist nedsættes i  

 forhold til størrelsen af familiernes personlige husstandsindkomst.
Bemærkninger til forslaget For børn under 18 år udbetales en skattefri børnefamilieydelse.  

 Børnefamilieydelsen er uafhængig af familiens indkomstforhold.
Ydelsen er  

 gradueret efter barnets alder.
Babyydelsen tilfalder 0-2-årige og udgør for  

 1996 10.200 kr. årligt.
Småbørnsydelsen tilfalder 3-6-årige og udgør for 1996  

 9.100 kr. årligt.
Børnefamilieydelsen tilfalder 7-17-årige og udgør for 1996  

 7.100 kr. årligt.
Ydelsen udbetales af Told- og Skattestyrelsen med en  

 fjerdedel i hvert kvartal.
Børnefamilieydelsen blev indført som et led i skattereformaftalen fra 1985  

 med henblik på at forbedre børnefamiliernes vilkår.
Efter loven om en  

 børnefamilieydelse, som fik virkning fra 1. juli 1987, blev der udbetalt  

 samme ydelse for alle børn under 18 år.
Med virkning fra 1. april 1990 blev  

 som en forbedring for særligt udsatte familier indført en forhøjelse af  

 ydelsen til småbørnsfamilier, dvs. familier med børn i alderen 0-3 år.  

 Småbørnsydelsen blev pr. 1. juli 1991 udvidet til 0-6-årige.
Som led i  

 finanslovaftalen for 1995 blev ydelsen for de 0-2-årige forhøjet med virkning  

 fra 1. januar 1995.
 Udbetalingen af ydelser efter loven om en børnefamilieydelse skønnes til  

 ca. 8.950 mio. kr. i 1996 og 9.425 mio. kr. i 1997.
 Som bilag til forslaget er optrykt en oversigt over børnefamilieydelsen i  

 perioden 1989-1997, for så vidt angår ydelsernes størrelse, antallet af  

 ydelser og ressourceforbruget (angivet i 1997 PL-niveau).
Dansk Folkeparti foreslår en afskaffelse af børnefamilieydelsen for  

 velstillede familier med en samlet personlig husstandsindkomst på over  

 500.000 kr. årligt.
Dansk Folkeparti er imidlertid indstillet på at drøfte  

 den nærmere udformning, herunder eventuelt en ordning, hvorefter  

 børnefamilieydelsens størrelse gradvist nedsættes i forhold til familiernes  

 personlige husstandsindkomst med henblik på at modvirke eventuelle  

 utilsigtede virkninger af en fast øvre grænse f.eks. i form af negativ  

 indvirkning på incitamentet til at forøge den personlige indkomst.
For Dansk Folkeparti er det vigtigt, at de offentlige ydelser til folk i  

 den arbejdsdygtige alder målrettes til dem, som har størst behov.
Princippet  

 om, at stort set alle skal betale høj skat, for at alle kan få  

 ydelser retur, er ødelæggende for et velfungerende samfund.
Det er derfor  

 nødvendigt at omlægge flere af de offentlige ydelser.
 Dansk Folkepartis forslag skønnes at give en besparelse i udbetalte  

 ydelser på ca. 1,2 mia. kr.
Skriftlig fremsættelse Kristian Thulesen Dahl (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om afskaffelse af børnefamilieydelsen  

 for velstillede familier.
(Beslutningsforslag nr.
B 62).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
Bilag Oversigt over børnefamilieydelsen i perioden 1989-1997, for så vidt  

 angår ydelsens størrelse, antallet af ydelser og ressourceforbruget Der er anvendt antal børn, der modtager ydelsen i 4. kvartal det  

 pågældende år frem til og med 1995. For 1996 og 1997 er antallet et  

 gennemsnit skønnet på baggrund af befolkningsprognosen.
Småbørnsydelsen  

 omfatter fra og med andet kvartal 1990 og til og med første halvår 1991 de  

 0-3-årige.
Fra andet halvår 1991 til 1995 omfatter småbørnsydelsen de  

 0-6-årige.
Derefter de 3-6-årige.
Babyydelsen omfatter fra 1995 de 0-2-årige.
 Kilde: Forslag til finanslov for finansåret 1997, anmærkninger til §  

 38.12.
