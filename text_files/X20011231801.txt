En eller flere virksomheder i
 afskrivningssaldo Reference AL § 5, stk.1 LV 2000, E.C 2.4.9.2 Selskabet A Finans nr. 2 A/S anmodede Ligningsrådet  

 om bindende forhåndsbesked på følgende  

 spørgsmål:
Spørgsmål 1 Udgør selskabets leasingaktivitet med udlejning af  

 driftsmidler og ejendomme en  særskilt virksomhed med deraf  

 følgende særskilt driftsmiddelsaldo? Spørgsmål 2 Såfremt spørgsmål 1 besvares  

 bekræftende, bedes det oplyst, om leasingaktiviteten vedrørende  

 udlejning af driftsmidler anses for ophørt på tidspunktet for  

 salg af det sidste leasingdriftsmiddel eller på tidspunktet for  

 ophør af den samlede leasingaktivitet, det vil sige på  

 tidspunktet for salg af den sidste leasingejendom i det tilfælde, at  

 denne ejendom afstås senere end det sidste leasingdriftsmiddel? Ligningsrådet besvarede spørgsmålene  

 således:
 Ad spørgsmål 1:
 Nej, se sagsfremstilling og begrundelse.
 Ad spørgsmål 2:
 Bortfalder.
 Sagsfremstilling og begrundelse:
 A Finans nr. 2 A/S blev stiftet i forbindelse med  

 afviklingen af aktiviteterne i banken A Bank A/S.
 De nærmere omstændigheder forud for stiftelsen  

 af dette selskab er følgende:
I løbet af 1992 konstaterede A Bank A/S store tab  

 på udlån, hvorfor  et bankkonsortium bestående af Danmarks  

 Nationalbank og en række store pengeinstitutter i efteråret 1992  

 var nødsaget til at stille garantier på 750 mio. kr.
Der blev  

 samtidig tegnet yderligere ansvarlig kapital samt udarbejdet en handlingsplan  

 for banken, og Danmarks Nationalbank stillede likviditetsberedskab til  

 rådighed for banken.
I 1993 konstaterede A Bank A/S nye store tab  

 på udlån, hvorfor dette redningsforsøg viste sig ikke at  

 være tilstrækkeligt.  Da bankens størrelse og problemer  

 umuliggjorde en overdragelse i sin helhed til et andet pengeinstitut, blev  

 det herefter besluttet at overdrage den sunde del af A Bank A/S til  et andet  

 pengeinstitut og afvikle den resterende del i et afviklingsselskab.
Den 13/12  

 1993 blev der således indgået aftale om overdragelse af A Bank  

 A/S´s basisforretning til B Bank A/S.
Efter overdragelse skiftede A Bank A/S  

 karakter til at være et afviklingsselskab og ændrede sit navn til  

 A Finans nr. 1 A/S.
A Finans nr. 1 A/S´s balance bestod i de resterende  

 aktiver - herunder datterselskaber - efterstillede kreditorer og gæld  

 til Danmarks Nationalbank.
Forespørgerens repræsentant har  

 oplyst, at hensigten med at lade A Finans nr. 1 A/S fortsætte som  

 afviklingsselskab var at sikre en  stabil og rolig afvikling.
Selskabets  

 formål var i vedtægterne angivet til følgende:
"Selskabets formål er at sikre det bedst mulige  

 økonomiske udbytte af afviklingen af den hidtil under navnet  

 Aktieselskabet A Bank drevne virksomhed.
Selskabet må ikke påtage  

 sig anden virksomhed, inden afviklingen er tilendebragt." A Bank A/S drev ikke selv virksomhed med leasingaktivitet,  

 men ejede et 100 pct. ejet datterselskab, A Leasing A/S, der forestod  

 selvstændig markedsføring og administration af leasingprojekter  

 vedrørende driftsmidler og fast ejendom.
Hovedparten af A Leasing  

 A/S´s udlejningsejendomme og driftsmidler blev overdraget til A Finans nr. 1  

 A/S i første halvdel af 1994, hvorefter A Leasing A/S blev solgt pr.  

 1/8 1994.
A Bank A/S optog i marts 1991 et lån på 500  

 mio.
Luxembourg franc (svarende til ca. mio. kr.), der forfaldt til betaling  

 den 13/3 1996. A Finans nr. 1 A/S fandt ikke, at selskabets økonomiske  

  situation tillod betaling ved forfald, idet betaling ville indebære en  

 forrykkelse af kreditorrækkefølgen til skade for  

 garantikonsortiet og staten.
Selskabet overdrog derfor  samtlige aktiver -  

 inklusive de ovenfor nævnte leasingaktiver og de hertil hørende  

 aktiviteter - samt visse passiver til det 100 pct. ejede datterselskab A  

 Finans nr. 2 A/S.
Den efterstillede kapital, konsortiets bankgaranti og  

 gæld til Danmarks nationalbank forblev i moderselskabet A Finans nr. 1  

 A/S, som herefter blev taget under konkursbehandling.  A Finans nr. 2 A/S  

  indtrådte i samtlige ansættelseskontrakter m.v. og var  

 forpligtet til at fortsætte afviklingen af aktiviteterne efter samme  

 principper og med samme formål som hidtil.
Forespørgerens repræsentant har oplyst, at  

 leasingaktiviteterne i A Finans nr. 2 A/S såvel regnskabsmæssigt  

 som skattemæssigt er blevet behandlet som et selvstændigt  

 område adskilt fra selskabets øvrige driftsmidler og ejendomme.  

 De øvrige driftsmidler består af  direktionsbil og inventar,  

 mens de øvrige ejendomme består af ejendomme overtaget fra  

 nødlidende engagementer.
Administrationen af leasingaktiviteterne er  

 foregået adskilt fra de øvrige aktiviteter i A Finans nr. 2 A/S,  

 idet der har været anvendt særskilt administrations- og  

 bogføringsprogram til håndtering af leasingaktiviteterne.  

 Regnskabsmæssigt indgår både leasingdriftsmidlerne og  

 leasingejendommene under posten udlån.
Ved opgørelse af  

 skattepligtig indkomst indgår indtægter og udgifter fra leasing i  

 en særskilt post, ligesom der er opgjort særskilt  

 driftsmiddelsaldo for leasingdriftsmidlerne adskilt fra selskabets  

 almindelige driftsmiddelsaldo vedrørende de af selskabet selv  

 benyttede driftsmidler m.v.
Det er endvidere oplyst, at koncernen i 2000  

 gennemsnitligt beskæftigede 9 medarbejdere.
Der er ikke længere  

 ansatte, der udelukkende beskæftiger sig med leasingaktiviteten.  

 Selskabet har ikke længere markedsføring- eller  

 salgsaktiviteter, hvorfor en fysisk opdeling i to kontorer ikke er  

 nødvendig.
 Selskabets repræsentant har gjort gældende, at  

 der ikke er tvivl om, at A Finans nr. 2 A/S skattemæssigt skal  

 bedømmes som en levende bank med fuldstændig succession fra A  

 Bank A/S, således at der ses bort fra de særlige forhold -  

 herunder den manglende  salgsfunktion og organisations ringe  

 størrelse, der er et resultat af selskabets afviklingsformål og  

 historiske udvikling.
 Told- og Skattestyrelsen afgav følgende indstilling til  

 Ligningsrådet:
Efter Told- og Skattestyrelsens opfattelse udgør A  

 Finans nr. 2 A/S's  leasingaktivitet en integreret del af selskabets  

 øvrige finansielle virksomhed med afvikling af aktivitererne i A Bank  

 A/S og bankens datterselskaber.
Told- og Skattestyrelsen lægger herved  

 vægt på, at udbud og administration af leasingprojekter er et  

 sædvanligt forekommende bankprodukt, at administrationen  

 vedrørende afviklingen af leasingaktiviteten varetages af det samme  

 personale og foregår fra de samme kontorlokaler, som forestår  

 afviklingen af den øvrige bankaktiviteter, og at A Finans nr. 2 A/S  

 udadtil fremstår som en enhed.
Told- og Skattestyrelsen indstillede således, at  

 spørgsmål 1 besvares benægtende.
Spørgsmål 2  

 bortfaldt herefter.
 Ligningsrådet tiltrådte Told- og  

 Skattestyrelsens indstilling.
