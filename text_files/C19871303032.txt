Fra 1. juli 1987 skal formularer til avlskontrakter have en opsætning  

 og ordlyd som vist i vedlagte bilag.
Det enkelte firmas formular må ikke  

 tages i brug, før den er godkendt af statsfrøkontrollen.
I bekendtgørelse om sædekorn (* 1), § 9, og i bekendtgørelse som sædekorn af triticale (* 2) § 9, er anført: »Fremavl må kun ske på grundlag af en skriftlig kontrakt mellem en sædekornsvirksomhed og den enkelte avler.
Kontraktformularen skal være godkendt af statsfrøkontrollen.« De seneste bestemmelser om formularer til avlskontrakter blev udsendt ved  

 statsfrøkontrollens cirkulære 561-80 af 22. august 1980. Siden da er  

 avlskontrolreglerne ændret flere gange, hvilket har nødvendiggjort en  

 revision af formularens ordlyd.
Revisionen (bilag 1) har været forelagt frøkontrolkommissionens  

 kontaktudvalg for sædekorn.
Der var i udvalget enighed om, at kontrakter, der  

 indgås efter 1. juli 1987, skal baseres på den i bilag 1 viste opsætning og  

 ordlyd efter følgende retningslinier:
 Hovedet skal være udformet som i bilaget, dog er der adgang til at trykke  

 firmanavn øverst på siden, mod at rubrikkerne for firma og avler slås sammen  

 til »Avler: Navn og fuldst. adresse«.
 Pkt. 1 med underpunkter skal anføres som i bilaget.
 Pkt. 2 med underpunkter skal anføres som i bilaget, dog er det tilladt at  

 indføje strengere betingelser i underpunkterne: 2.4, 2.5, 2.7, 2.8 og 2.9.
 Pkt. 3 er reserveret til eventuelle særlige betingelser og aftaler, som  

 måtte ønskes anført.
 Rubrikken til underskrift skal have den i bilaget viste opsætning.
Statsfrøkontrollen har fået flere tilkendegivelser fra avlere om, at de er  

 for lidt orienteret om avlskontrolreglerne.
For at råde nogen bod på dette  

 vedtog kontaktudvalget, at avlskontrakten skal indeholde det i bilaget viste  

 afsnit: »Regler for avlskontrol m.v.«.
Denne tekst kan eventuelt  

 trykkes på bagsiden af formularen.
Kontrakter, der indgås efter 1. juli 1987, skal ske ved brug af den nye  

 formular, der for hvert enkelt firma skal godkendes af statsfrøkontrollen.  

 Til brug for godkendelse af formularen skal statsfrøkontrollen have tilsendt  

 et korrekturtryk.
Snarest efter modtagelsen vil statsfrøkontrollen meddele,  

 om formularen kan godkendes.
Vi anmoder om, at trykning af formularer ikke  

 finder sted, før godkendelse foreligger.
Med venlig hilsen Hans Jørgen Andersen Statsfrøkontrollens cirkulære nr. 561-80 af 22. august 1980 ophæves pr. 1.  

 juli 1987.
BILAG 1 Mellem anførte avler og firma er indgået kontrakt om fremavl af sædekorn  

 til høst i 19.... som følger:
 1. Firmaet indgår på følgende forpligtelser:
 1.1 Udsæden leveres med kvalitetsgarantier i henhold til den til enhver  

 tid gældende landbrugsministerielle bekendtgørelse om handel med sædekorn.
 1.2 Såfremt avlen kasseres på grund af fejl, der skyldes den leverede  

 udsæd, påtager firmaet sig det økonomiske ansvar herfor.
 2. Avleren indgår på følgende forpligtelser:
 2.1 I det kontraherede areal må kun anvendes den ovenfor specificerede  

 udsæd.
 2.2 Der må ikke være foretaget kemisk bekæmpelse af flyvehavre på  

 fremavlsarealet.
2.3 Avleren må ikke have andre sorter i renbestand af samme art som den  

 kontraherede på sin ejendom, medmindre der foreligger særlig aftale med  

 firmaet herom.
Eventuel særlig aftale skal være anført under punkt 3.1 2.4 Fremavlen må kun finde sted på arealer med mindst et kornfrit år.
Der  

 kan dog ses bort fra kravet, hvor - forfrugten var af samme art og sort - forfrugten for avl af vintersæd var vårsæd af anden art - forfrugten for avl af vårsæd var vintersæd af anden art Firma og avler kan i pkt. 3.2 træffe aftale om, at avl til C2 af vårbyg  

 finder sted på arealer, hvor forfrugten var vårbyg af anden sort.
 2.5 Fremavl af vårbyg må ikke finde sted på arealer, hvor der inden for de  

 nærmeste 2 foregående år (vækstsæsoner) har været sået vinterbyg.
 2.6 Udlæg af fremavl må ikke finde sted på forpløjninger i marker, der er  

 udlagt med andre afgrøder end den under avlskontrakten anmeldte.
2.7 For fremavlsmarker af rug skal afstanden til andre marker af rug, der  

 ikke er tilsået med certificeret rug af samme sort, mindst være - 300 m ved avl af præ-basissæd og basissæd - 250 m ved avl af certificeret sædekorn Statsfrøkontrollen kan godkende en mindre afstand, hvis terrænforholdene  

 eller andre særlige forhold yder tilstrækkelig beskyttelse mod uønsket  

 bestøvning.
2.8 For fremavlsmarker af triticale skal afstanden til andre marker med  

 triticale, der ikke er tilsået med certificeret sædekorn af samme sort,  

 mindst være - 50 m ved avl af præ-basissæd og basissæd - 20 m ved avl af certificeret sædekorn Statsfrøkontrollen kan godkende en mindre afstand, hvis terrænforholdene  

 eller andre særlige forhold yder tilstrækkelig beskyttelse mod uønsket  

 bestøvning.
 2.9 Grænser fremavlsmarken op til andre arealer med korn, skal skellet  

 være klart markeret (hegn, dige, lukkede såtrakte e.l.).
2.10 Avleren skal give markkontrolløren de ønskede relevante oplysninger  

 vedrørende avlen.
Avleren skal også tillade markkontrolløren at færdes i  

 marken i det omfang, kontrollen gør det nødvendigt, og efterkomme enhver  

 anvisning om foranstaltninger, som kontrolløren skriftligt har givet ved  

 statsfrøkontrollens inspektionsmeddelelse.
 2.11 Avlen og indhøstningen skal gennemføres under sådanne forhold, at der  

 ikke sker nogen forurening af kornafgrøden.
 3. Særlige betingelser og aftaler:
 3.1 Vedrørende avl af andre sorter af samme art, jfr. punkt 2.3:
 3.2 Vedrørende forfrugt, jfr. punkt 2.4:
 Kontrakten skal for gyldighed være underskrevet af såvel firma som  

 avler senest den 1. maj i høståret.
 Følgende information skal påtrykkes formularen:
 Regler for avlskontrol m.v.
Avlskontrollen gennemføres i henhold til statsfrøkontrollens regler for  

 avlskontrol og certificering af sædekorn, der er gældende for den pågældende  

 avlssæson.
Kontrollørens indstilling om godkendelse eller kassation kan kun  

 forventes stadfæstet af statsfrøkontrollen, hvis den er i fuld  

 overensstemmelse med nævnte regler.
 Ved bedømmelsen lægger statsfrøkontrollen især vægt på:
 1. Gode besigtigelsesforhold, ikke lejesæd.
 2. Velafgrænsede fremavlsmarker.
3. At bestemmelserne vedrørende forekomst af anden  

 sort og anden kornart er opfyldt, samt at de særlige bestemmelser vedrørende  

 flyvehavre er overholdt.
Kontrolløren vil kunne oplyse om reglerne, eller  

 oplysninger kan fås ved henvendelse til statsfrøkontrollen på telefon 02 88  

 33 66. Efter anmodning kan avler få reglerne for avlskontrol og certificering  

 tilsendt.
 Det er vigtigt, at alle de af kontrolløren givne forskrifter overholdes.
Udlæg af basissæd og certificeret sædekorn 1. generation må besigtiges af  

 firmakontrollører autoriseret af statsfrøkontrollen.
Statsfrøkontrollen skal  

 udtage 20 pct. af arealerne, på hvilke der skal foretages en  

 stikprøvekontrol.
Denne kontrol benævnes efterkontrol.
Efterkontrolløren må ikke give avleren forholdsregler om lugning,  

 fraskæring m.v. og skal ikke foretage indstilling om godkendelse eller  

 kassation af avlen.
Efterkontrolløren skal rapportere til statsfrøkontrollen  

 samt meddele firmaets kontrollør om konstaterede forhold, der kan tillægges  

 betydning ved statsfrøkontrollens bedømmelse.
Firmaets kontrollør skal på  

 grundlag af efterkontrollørens oplysninger samt egne iagttagelser træffe de  

 nødvendige foranstaltninger samt foretage indstilling til statsfrøkontrollen  

 om avlens godkendelse eller kassation.
Klagemulighed Kontrollørens indstilling om kassation eller nyt marksyn som betingelse  

 for godkendelse kan af såvel avler som firma indankes for statsfrøkontrollen.  

 Klage skal indgives snarest muligt og inden 1 uge fra den dato, hvor  

 meddelelsen er givet.
Statsfrøkontrollens afgørelse i klagesagen træffes snarest muligt og  

 meddeles til avleren og firmaet.
Klage over statsfrøkontrollens afgørelse kan  

 af såvel avler som firma indbringes for landbrugsministeren inden 4 uger fra  

 statsfrøkontrollens afgørelse.
 (* 1) Landbrugsministeriets bekendtgørelse nr. 365 af 5. juli 1984 om  

 sædekorn.
 (* 2) Landbrugsministeriets bekendtgørelse nr. 219 af 24. maj 1985 om  

 sædekorn af triticale.
