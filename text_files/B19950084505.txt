 I medfør af § 12, stk. 3, jf. § 72, stk. 2 i lov om apoteksvirksomhed, jf.  

 lovbekendtgørelse nr. 657 af 28. juli 1995, fastsættes:
 § 1.  Med de undtagelser, der følger af § 2, må  

 apotekere ikke forhandle andre varer end lægemidler til andre end til  

 forbrugerne.
 § 2.  Apotekere må indbyrdes handle med (samhandle) de  

 varer, der er nævnt i bilaget til denne bekendtgørelse.
 § 3.  Bekendtgørelsen berører ikke samhandel i  

 forbindelse med overtagelse af apotek og varelager.
 § 4.  Sundhedsstyrelsen kan i særlige tilfælde  

 dispensere fra § 1.
 § 5.  Overtrædelse af § 1 straffes med bøde.
 § 6.  Bekendtgørelsen træder i kraft den 1. december  

 1995.
