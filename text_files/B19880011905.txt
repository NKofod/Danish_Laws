 I henhold til § 5, stk. 2, i lovbekendtgørelse nr. 337 af 21. maj 1987 om  

 frikommuner meddeles:
 § 1.  Undervisningsministeriet har den 10. marts 1988  

 godkendt frikommuneregulativ nr. 8 for Nordjyllands Amtskommune om ophævelse  

 af afstandskriteriet i bekendtgørelse om befordringsgodtgørelse til visse  

 grupper af uddannelsessøgende og om indførelse af egenbetaling, jf. § 39,  

 stk. 1, i lov om frikommuner.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Nordjyllands Amtskommune:
 Undervisningsministeriets bekendtgørelse nr. 302 af 24. juni 1985 om  

 befordringsgodtgørelse til visse grupper af uddannelsessøgende:
 § 3,  stk. 1, 1. punktum.
 § 4,  stk. 1, 1. punktum, og § 5 for så vidt angår de  

 af regulativet omfattede elever.
 Stk. 2.  Der indføres i stedet for de i stk. 1 nævnte  

 regler en egenbetalingsordning efter regler fastsat i frikommuneregulativet.
 § 3.  Det i § 1 nævnte frikommuneregulativ træder i  

 kraft den 1. august 1988. Frikommuneregulativet gælder til og med den 31.  

 juli 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som amtsrådets mødedagsordener, jf. § 9, stk. 3, i  

 lov om kommunernes styrelse.
Undervisningsministeriet, den 10. marts  

 1988 P.M.V.
 E.B.
