Betænkning afgivet af Forsvarsudvalget  

 den 7. november 2000 Betænkning over Forslag til  

 folketingsbeslutning om dansk deltagelse inden for rammen af Stand-by Forces  

 High Readiness Brigade (SHIRBRIG) i en FN-fredsbevarende operation i  

 Etiopien/Eritrea [af  

 udenrigsministeren (Niels Helveg Petersen)] Beslutningsforslaget blev fremsat den 31. oktober 2000 og  

 var til 1. behandling den 2. november 2000. Efter 1. behandling blev  

 beslutningsforslaget henvist til behandling i Forsvarsudvalget.
Møder Udvalget har behandlet beslutningsforslaget i 2  

 møder.
Spørgsmål Udvalget har stillet 3 spørgsmål til  

 udenrigsministeren og 15 spørgsmål til forsvarsministeren, som  

 disse har besvaret skriftligt.
 Et flertal i udvalget (udvalget med undtagelse af  

 DF) indstiller beslutningsforslaget til vedtagelse
uændret.
 Et mindretal i udvalget (DF) indstiller  

 beslutningsforslaget til forkastelse.
Mindretallet har den opfattelse, at fredsbevarende opgaver  

 generelt skal søges løst med enheder fra det  

 pågældende område eller kontinent.
Heraf følger, at  

 fredsbevarende opgaver i Europa skal løses af europæiske  

 enheder, opgaver i Afrika løses af afrikanske enheder, opgaver i Asien  

 af asiatiske enheder, opgaver i Mellemøsten af mellemøstlige  

 enheder osv.
Den nuværende landekreds i SHIRBRIG omfatter primært  

 europæiske lande og er derfor efter Dansk Folkepartis opfattelse bedst  

 egnet til fredsbevarende indsats i det europæiske område.
Dansk  

 Folkeparti mener, at den fredsbevarende opgave på grænsen mellem  

 Etiopien og Eritrea burde være løst af Den Afrikanske  

 Enhedsorganisation, OAU, der tilmed er den organisation, der har forhandlet  

 fredsaftalen på plads.
Dansk Folkeparti har betænkeligheder i forhold til  

 sikkerheden for de danske styrker.
Foruden minefaren, risikoen for  

 ueksploderede ammunitionsgenstande og den store forekomst af malaria i op til  

 2000 meters højde hører det efter Dansk Folkepartis opfattelse  

 med til vurderingen af trusselssituationen, at der har været politisk  

 modstand fra etiopisk side mod at modtage danske soldater. Årsagen har  

 baggrund i, at den etiopiske regering i Addis Abeba hidtil har beskyldt  

 Danmark for at give asyl til terrorister og krigsforbrydere fra det tidligere  

 marxistiske styre.
Ifølge regeringen i Etiopien har flere af de  

 herboende etiopiere bl.a. benyttet viden om kommunikation, som de har  

 lært i Danmark, til at deltage i radioudsendelser sendt fra Eritrea og  

 rettet mod Etiopien.
Derfor har det været opfattelsen fra etiopisk  

 side, at Danmark reelt støtter den ene part i striden.
Udenrigsministeren har i svar på  

 spørgsmål 11 oplyst, at en dansk delegation ledet af  

 Udenrigsministeriets direktør har besøgt Etiopien den 31.  

 oktober 2000 og der bl.a. drøftet de etiopiske formodninger om  

 tilstedeværelsen af krigsforbrydere blandt herboende etiopiere.  

 Direktøren drøftede spørgsmålet med den etiopiske  

 særlige anklager for krigsforbrydelser, som vil overdrage materiale,  

 der efter etiopisk opfattelse skulle give belæg for påstande om  

 krigsforbrydere.
I lyset af de oplysninger, der måtte fremkomme, vil  

 man fra dansk side foretage en vurdering, hedder det i svaret.
Man kan efter Dansk Folkepartis opfattelse med rette  

 frygte for, hvordan den etiopiske regering vil stille sig til, at danske  

 soldater er udstationeret på etiopisk jord, hvis det materiale, som af  

 de etiopiske myndigheder nu overdrages til danske myndigheder, ikke  

 fører til, at der tages retlige skridt over for personer, der efter  

 etiopisk opfattelse er krigsforbrydere.
I så fald vil situationen  

 være som situationen fra før besøget den 31. oktober  

 2000, nemlig at danske soldater ikke er velkomne i Etiopien, fordi Danmark  

 efter etiopisk opfattelse støtter den ene part i striden.
Om en sådan situation vil føre til, at de  

 danske soldater bliver bedt om at forlade området eller om det vil  

 påvirke risikoen for, at danske soldater i området kan blive  

 mål for terrorhandlinger, blive gjort til genstand for gidseltagning  

 eller blive udsat for kriminelle aktiviteter fra lokale militser, kan man  

 på nuværende tidspunkt kun gisne om.
Det er Dansk Folkepartis  

 opfattelse, at der under alle omstændigheder eksisterer en risiko for,  

 at danske soldater udsættes for simple kriminelle aktiviteter fra  

 lokalbefolkningen på grund af den meget lave sociale levestandard i  

 området.
 Dansk Folkeparti finder det desuden uheldigt, at der ikke  

 sker fuld refusion fra FN til Danmark for de afholdte udgifter i forbindelse  

 med det danske bidrag, at det sker med forsinkelse, og at der er en risiko  

 for, at de danske udgifter eller dele heraf aldrig refunderes fra FN,  

 sådan som det var tilfældet i sin tid med de danske udgifter til  

 de danske fredsbevarende styrker på Cypern.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske bemærkninger i betænkningen.
 En oversigt over Folketingets sammensætning er  

 optrykt sidst i betænkningen.
Ingrid Rasmussen (S) nfmd.  

  Poul Andersen (S)  Lotte Bundsgaard (S)  

  Anna-Marie Hansen (S)  Per Kaalund (S)  

  Villy Søvndal (SF) Arne Melchior (CD)  

  Morten Helveg Petersen (RV)  Helge Bo Jensen (EL)  

  Svend Aage Jensby (V)  Ellen Kristensen (V)  

  Erik Jacobsen (V)  

  Anders Mølgaard Jensen (V) Thomas Christfort (KF)  

  Kaj Ikast (KF)  Egil Møller (DF)  

  Jann Sjursen (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64* Enhedslisten (EL) 5 Venstre, Danmarks Liberale Parti (V) 43** Kristeligt Folkeparti (KRF) 4 Det Konservative Folkeparti (KF) 16* Frihed 2000 (FRI) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Uden for Partierne (UP) 4 Centrum-Demokraterne (CD) 8 Det Radikale Venstre (RV) 7 *)  Heraf 1 medlem valgt på  

 Færøerne **) Heraf 1 medlem valgt i Grønland Bilag 1 Bilagsoversigt vedrørende B 33 Bilagsnr.
Titel Procedure vedr. behandlingen af B 33 2 Baggrundsmateriale vedr.
United Nations  Mission in Ethiopia and Eritrea 3 Åbning for eventuelle spørgsmål til forslaget 4 Procedure vedr. behandlingen af B 33 5 Spm. 1 om fremsendelse af risikovurdering, til forsvarsministeren, kopi  

 til udenrigsministeren Spm. 2 om forskelle mellem FN's og den danske risikovurdering, til  

 forsvarsministeren, kopi til udenrigsministeren Spm. 3 om økonomiske konsekvenser som følge af forskel i  

 risikovurdering, til forsvarsministeren, kopi til udenrigsministeren Spm. 4 om de danske soldaters trænings- og udrustningsmæssige  

 niveau, til forsvarsministeren, kopi til udenrigsministeren 6 Spm. 5 om risici for miner, helbredsproblemer m.v., til  

 forsvarsministeren, kopi til udenrigsministeren Spm. 6 om magtanvendelse, til forsvarsministeren, kopi til  

 udenrigsministeren Spm. 7 om evakueringsplaner, til forsvarsministeren, kopi til  

 udenrigsministeren Spm. 8 om, hvor meget operationen vil belaste forsvarsbudgettet, til  

 forsvarsministeren, kopi til udenrigsministeren Spm. 9 om mandatperioden for Danmarks deltagelse i operationen, til  

 forsvarsministeren, kopi til udenrigsministeren.
Videresendt fra  

 forsvarsministeren til udenrigsministeren 7 Spm. 10 om operationsperioden på 6 mdr. er tilstrækkelig til  

 løsning af opgaver, til udenrigsministeren, kopi til  

 forsvarsministeren Spm. 11 om Etiopien fortsat er kritisk over for, at Danmark giver asyl til  

 terrorister, til udenrigsministeren, kopi til forsvarsministeren 8 Spm. 12 om finansieringen af aktionen, til forsvarsministeren, kopi til  

 udenrigsministeren Spm. 13 om psykologiske problemer som følge af udsendelsen, til  

 forsvarsministeren, kopi til udenrigsministeren Spm. 14 om risici for, at det danske bidrag kommer i kamp, til  

 forsvarsministeren, kopi til udenrigsministeren Spm. 15 om risici for, at våbenhvileaftalen brydes, til  

 forsvarsministeren, kopi til udenrigsministeren Spm. 16 om forholdsregler, hvis våbenhvileaftalen brydes, til  

 forsvarsministeren, kopi til udenrigsministeren Spm. 17 om refusion af omkostninger fra FN, til forsvarsministeren, kopi  

 til udenrigsministeren 9 Spm. 18 om forholdsordre, hvis situationen bliver så voldsom, at en  

 fredsbevarende mission er udsigtsløs, til forsvarsministeren, kopi til  

 udenrigsministeren 10 Svar på spm. 1 om fremsendelse af risikovurdering, fra  

 forsvarsministeren Svar på spm. 2 om forskelle mellem FN's og den danske  

 risikovurdering, fra forsvarsministeren Svar på spm. 3 om økonomiske konsekvenser som følge af  

 forskel i risikovurdering, fra forsvarsministeren Svar på spm. 4 om de danske soldaters trænings- og  

 udrustningsmæssige niveau, fra forsvarsministeren Svar på spm. 5 om risici for miner, helbredsproblemer m.v., fra  

 forsvarsministeren Svar på spm. 6 om magtanvendelse, fra forsvarsministeren Svar på spm. 7 om evakueringsplaner, fra forsvarsministeren Svar på spm. 8 om, hvor meget operationen vil belaste  

 forsvarsbudgettet, fra forsvarsministeren Svar på spm. 12 om finansieringen af aktionen, fra  

 forsvarsministeren Svar på spm. 13 om psykologiske problemer som følge af  

 udsendelsen, fra forsvarsministeren Svar på spm. 14 om risici for, at det danske bidrag kommer i kamp,  

 fra forsvarsministeren Svar på spm. 15 om risici for, at våbenhvileaftalen brydes,  

 fra forsvarsministeren Svar på spm. 16 om forholdsregler, hvis våbenhvileaftalen  

 brydes, fra forsvarsministeren Svar på spm. 17 om refusion af omkostninger fra FN, fra  

 forsvarsministeren 11 Svar på spm. 9 om mandatperioden for Danmarks deltagelse i  

 operationen, fra udenrigsministeren Svar på spm. 10 om operationsperioden på 6 mdr. er  

 tilstrækkelig til løsning af opgaver, fra udenrigsministeren Svar på spm. 11 om Etiopien fortsat er kritisk over for, at Danmark  

 giver asyl til terrorister, fra udenrigsministeren 12 Svar på spm. 18 om om forholdsordre, hvis situationen bliver  

 så voldsom, at en fredsbevarende mission er udsigtsløs, fra  

 forsvarsministeren 13 Udkast til betænkning over B 33 Bilag 2 Et af udvalgets spørgsmål til udenrigsministeren samt dennes  

 svar herpå.
Spm. nr. 11 og udenrigsministerens svar herpå er optrykt efter  

 ønske fra DF Spørgsmål nr. 11:
 Ministeren anmodes om at oplyse, om Etiopien fortsat er kritisk over for,  

 at Danmark giver asyl til terrorister.
 Svar:
Etiopiens udenrigsminister aflagde på etiopisk foranledning  

 besøg i Danmark den 2. oktober 2000. Som led i det tætte  

 samarbejde og for at få afklaret udestående  

 spørgsmål aflagde en dansk delegation ledet af  

 Udenrigsministeriets direktør besøg i Etiopien den 31. oktober  

 2000. Under samtalerne drøftedes bl.a. de etiopiske formodninger om  

 tilstedeværelsen af krigsforbrydere blandt herværende etiopiere,  

 d.v.s. personer, der kan være omfattet af landets retsopgør med  

 personer, der i perioden 1974-1991 gjorde sig skyldige i krænkelser af  

 den humanitære folkeret.
Udenrigsministeriets direktør  

 drøftede spørgsmålet med den etiopiske særlige  

 anklager for krigsforbrydelser, som ville overdrage materiale, der efter  

 etiopisk opfattelse skulle give belæg for påstande om  

 krigsforbrydere.
I lyset af de oplysninger, der måtte fremkomme, vil  

 man fra dansk side foretage en vurdering.
