Nr BTL 204 Betænkning over Forslag til lov om ændring af de kommunale styrelseslove  

  

 Nr L 204 1989-90, 1. samling Afgivet af Kommunaludvalget Afgivet: 19900510 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget skriftlige henvendelser fra Kommunernernes  

 Landsforening og Københavns Magistrat, overborgmesteren.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse uændret.
Et mindretal (Socialdemokratiets medlemmer af udvalget) indstiller  

 lovforslaget til forkastelse ved 3. behandling, idet mindretallet skal  

 bemærke, at man finder dette lovforslag komplet overflødigt.
Under  

 udvalgsarbejdet har Socialdemokratiet stillet en lang række spørgsmål til  

 indenrigsministeren i håbb om herigennem at få afdækket behovet og  

 begrundelsen for en skærpelse af tilsynsmyndighedens beføjelser over for  

 kommunerne.
Ministerens svar har efter mindretallets bedste overbevisning ikke  

 sandsynliggjort et sådant behov, hvorfor man finder lovforslaget rent  

 ideologisk begrundet fra ministerens side.
Mindretallet finder også, at  

 lovforslaget er bureaukratisk og udtryk for uberettiget mistillid til det  

 kommunale selvstyre.
 Socialdemokratiet finder inden som helst grund til at ændre den hidtidige  

 retstilstand vedrørende annulationsbeføjelserne, som blev lovfæstet så sent  

 som i 1984 efter meget grundige overvejelder i et udvalg, nedsat af  

 Indenrigsministeriet.
 Den enkelte borgers retsbeskyttelse bør fortsat varetages af domstolene i  

 de tilfælde, hvor der ikke i pågældende sagsomræde er lovfæstet en speciel  

 ankemyndighed.
 Efter partiets opfattelse er domstolene på grund af deres uafhændighed  

 meget bedre egnet til at udføre disse opgaver end de kommunale  

 tilsynsmyndigheder.
Efter lovforslaget vil tilsynsmyndigheden komme til at virke som  

 ankeinstans for en borger, der mener, at en kommunalbestyrelse har truffet en  

 uheldig beslutning i en sag, vedkommende er part i.
Mindretallet finder en  

 sådan statusændring umotiveret, uheldig og betænkelig.
Ministeren har heller  

 ikke givet noget tilfredsstillende bud på, hvordan de skærpede regler  

 fremover skal administreres.
 Lovforslaget er desuden helt i strid med regeringens og Folketingets  

 gentagne erklæringer om afbureaukratisering og decentralisering, jf. de  

 seneste ændringer i den kommunale styrelseslov (lov nr. 220 af 5. arpil 1989  

 og lov nr. 729 af 2. december 1989).
 Der er brug for samarbejde mellem staten/indenrigsministeren og kommunerne  

 og ikke for provokationer fra ministerens side.
 Et andet mindretal (Socialistisk Folkepartis medlemmer af udvalget)  

 kan ikke medvirke til lovforslagets vedtagelse.
Mindretallet er principielt enig i, at tilsynsmyndigheden tillægges den i  

 lovforslaget fastsatte mulighed for suspension ud over de muligheder, der i  

 er i dag, men udvalgsarbejdet og de svar, som indenrigsministeren har givet  

 udvalget, har frataget mindretallet lysten til på nuværende tidspunt at være  

 medansvarlig for lovens vedtagelse.
Svarene fra indenrigsministeren har været  

 fyldt med ideologiske holdninger, som gør, at Socialistisk Folkeparti ikke  

 vil tage et medansvar for, at den nuværende regering skal administrere en  

 sådan ny mulighed for ideologisk krigsførelse i forhold til beslutninger  

 taget i folkevalgte organer såsom amtsråd og byråd.
Tilsynsrådenes  

 sammensætning med amtmanden som formand har også betydning for, at  

 Socialistisk Folkeparti ikke kan stemme for lovforslaget ved 3. behandling.  

 Endelig må det konstateres, at hensynet til privatøkonomiske interesser langt  

 overskygger spørgsmålet, om der er handlet lovligt eller ej hos de  

 besluttende folkevalgte organer.
