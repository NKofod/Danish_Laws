 I medfør af § 75, stk. 2, § 82, § 149, stk. 4, 8 og 13, samt § 153, stk.  

 2, i lov om luftfart, jfr. lovbekendtgørelse nr. 381 af 10. juni 1969, som  

 ændret ved lov nr. 94 af 29. marts 1972, lov nr. 222 af 18. maj 1977, lov nr.  

 198 af 3. maj 1978 og senest ved lov nr. 261 af 8. juni 1983, fastsætter  

 luftfartsdirektoratet efter bemyndigelse fra ministeriet for offentlige  

 arbejder, jfr. bekendtgørelse nr. 264 af 27. juni 1966, herved følgende:
1. Gyldighedsområde 1.1 Denne BL gælder for flyvning med hængende last med helikoptere inden  

 for dansk område samt for flyvning med hængende last med danske helikoptere  

 uden for dansk område.
Strengere forskrifter, fastsat af en fremmed stat, der  

 overflyves, skal dog følges.
 1.1.1 En helikopter betragtes som dansk, når den er dansk registreret  

 eller anvendes til erhvervsmæssig flyvning i henhold til en dansk  

 driftstilladelse.
 1.2 For flyvning inden for dansk område med en udenlandsk helikopter  

 gælder ud over registreringslandets regler alene pkt. 5 og pkt. 7 i denne BL.
 1.3 For sprøjtning, pudring, tilsåning og gødskning af skov- og  

 landbrugsarealer gælder alene bestemmelserne i BL 5-2.
2. Definition Hængende last.
Enhver form for last, som under flyvning er anbragt uden  

 for en helikopters krop, og som kan udløses af besætningen.
3. Tilladelse 3.1 Flyvning med hængende last kan alene udføres af luftfartsforetagender,  

 der har tilladelse til rute-, charter- eller taxaflyvning.
Der skal ikke  

 søges særskilt tilladelse hertil fra luftfartsdirektoratet.
 3.1.1 Flyvning med hængende last kan udføres af godkendte flyveskoler i  

 forbindelse med uddannelse til erhvervscertifikat i henhold til et af  

 luftfartsdirektoratet godkendt uddannelsesprogram.
 3.2 Hvis de i pkt. 3.1 nævnte luftfartsforetagender ønsker at anvende en  

 på en helikopter monteret hejseanordning (HOIST), skal luftfartsdirektoratets  

 godkendelse hertil indhentes.
3.3 Det påhviler luftfartsforetagendet at udarbejde instruktioner for  

 udførelse af flyvning med hængende last.
Instruktionerne skal fremgå af  

 luftfartsforetagendets driftshåndbog.
4. Materiel 4.1 Installation af anordninger til flyvning med hængende last skal være  

 godkendt af luftfartsdirektoratet.
Godkendelsen meddeles enten på grundlag af  

 helikopterens oprindelige typecertificering eller på grundlag af en  

 supplerende dansk eller udenlandsk typecertificering.
 4.1.1 Anordninger til flyvning med hængende last omfatter: Kroge, spil,  

 wirer, lastnet, elektriske styresystemer, sikkerhedsmekanismer m.m. samt  

 befæstelser til helikopteren.
 4.2 En helikopter må kun anvendes til flyvning med hængende last, hvis  

 flyvehåndbogen indeholder instruktioner og begrænsninger for helikopterens  

 anvendelse under denne form for flyvning.
4.3 Anordninger til transport af hængende last skal 5. Flyvepladser Flyvning kan udføres fra følgende flyvepladser:
6. Personel 6.1 Føreren skal være i besiddelse af et gyldigt trafikflyvercertifikat  

 til rotorluftfartøj samt have erhvervet en flyvetid på mindst 200 timer som  

 fartøjschef på helikopter, heraf mindst 50 timer på den pågældende type.
 6.1.1 Føreren skal inden for de forudgående 12 måneder have gennemgået  

 træning på pågældende type, monteret med anordninger til flyvning med  

 hængende last.
 6.1.2 Denne træning skal som minimum omfatte følgende:
6.2 Under udførelse af flyvning med hængende last må kun medføres  

 personer, som har en nødvendig funktion i forbindelse hermed, samt personer,  

 som er nødvendige for udførelse af den arbejdsaktivitet, der er forbundet med  

 transporten.
Sådanne personer skal være instrueret om alle forhold af  

 betydning for sikkerheden.
 6.2.1 Personer under optræning til en sådan funktion kan medfølge.
 6.3 Personer på jorden skal være instrueret om alle forhold, der har at  

 gøre med sikkerhed for personer og materiel i forbindelse med opsamling og  

 aflevering af hængende last, herunder forholdsregler i tilfælde af  

 nødsituationer.
7. Operation 7.1 Opsamle- og afsætteområder Opsamle- og afsætteområder skal have en sådan udstrækning og karakter, at  

 opsamling og afsætning samt enhver manøvre i forbindelse hermed kan foregå  

 uden risiko for personer eller ejendom på jorden eller vandet.
7.2 Rekognoscering Inden et område benyttes til opsamling, afsætning eller overflyvning med  

 hængende last, skal det være rekognosceret med henblik på at fastslå områdets  

 egnethed samt fastlæggelse af en flyvevej, som i videst muligt omfang tager  

 hensyn til hindringer, nødlandingsmuligheder samt muligheder for tilsigtet  

 eller utilsigtet kast af lasten uden risiko for skade på personer eller  

 ejendom på jorden eller vandet.
7.3 Udførelse 7.3.1 Flyvning med hængende last IFR og om natten må kun finde sted med  

 luftfartsdirektoratets tilladelse.
7.3.2 Flyvning med hængende last skal planlægges og gennemføres, så  

 omgivelserne forstyrres mindst muligt.
Hvis det konstateres, at flyvningen er  

 til gene, skal der straks træffes sådanne rimelige forholdsregler, som kan  

 begrænse generne.
 7.3.3 Før flyvning med hængende last påbegyndes, skal det sikres, at  

 sikkerhedsmekanismer til udløsning af lasten er funktionsdygtige.
7.3.4 Flyvning med hængende last skal foregå under overholdelse af  

 lufttrafikreglerne.
Dog kan minimumsflyvehøjden på 150 meter underskrides  

 under forudsætning af, at flyvningen ikke derved udgør nogen risiko for  

 personer eller ejendom på jorden eller vandet.
7.3.5 Flyvning med hængende last må ikke finde sted over bebyggede områder  

 eller over menneskemængder.
Dog kan flyvning over bygninger finde sted, hvis  

 ejerens tilladelse foreligger og under forudsætning af, at flyvningen ikke  

 herved udgør nogen risiko for anden ejendom eller personer på jorden eller  

 vandet.
 7.3.6 Overflyvning af offentlig vej, jernbane og luftledninger må ikke  

 finde sted i lavere højde end 15 meter.
 7.3.7 Under opsamling eller aflevering af hængende last må kun personer,  

 som har en nødvendig funktion i forbindelse hermed, opholde sig under  

 helikopteren nærmere end en afstand på 35 meter.
8. Dispensation Luftfartsdirektoratet kan i særlige tilfælde dispensere fra bestemmelserne  

 i denne BL.
9. Straf 9.1 Overtrædelse af pkt. 3 straffes i medfør af luftfartslovens § 149,  

 stk. 4, med bøde eller hæfte.
 9.2 Overtrædelse af de øvrige bestemmelser i denne BL straffes i medfør af  

 luftfartslovens § 149, stk. 8, med bøde, hæfte eller fængsel i indtil 2 år.
 9.3 For overtrædelser, der begås af aktieselskaber, andelsselskaber eller  

 lignende, kan der i medfør af luftfartslovens § 149, stk. 13, pålægges  

 selskabet som sådant bødeansvar.
10. Ikrafttræden Denne BL træder i kraft den 1. juni 1984.
B.
Helmø Larsen fg.
