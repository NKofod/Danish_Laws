Fremsat den 21. marts 2007 af Morten Bødskov (S),  

 Karen Hækkerup (S) og Frode Sørensen (S) Forslag til folketingsbeslutning om  

 bedre retsbeskyttelse af ejendomsfunktionærer m.fl.
Folketinget opfordrer regeringen til at igangsætte et  

 udvalgsarbejde med henblik på en ændring af afgrænsningen af personkredsen,  

 der  

 er omfattet af straffelovens §§ 119 og 121 om bl.a. vold mod personer, som  

 handler i offentlig tjeneste eller hverv.
Udvalgsarbejdet skal herunder  

 specifikt vurdere, om ejendomsfunktionærer skal beskyttes af straffelovens §§  

 119 og 121.
Bemærkninger til forslaget For Socialdemokratiet er det af afgørende betydning, at de  

 personer, som det påhviler at handle i medfør af offentlig tjeneste eller  

 hverv,  

 nyder en særlig beskyttelse.
 Socialdemokratiet bakker derfor fuldt og helt op bag den  

 særlige beskyttelse, der er indeholdt i straffelovens §§ 119 og 121.  

 Bestemmelsernes ordlyd fremgår af bilag til nærværende forslag.
 En gennemgang af praksis viser imidlertid, at der er behov for  

 en revision af den personkreds, der nyder den særlige beskyttelse efter de to  

 omhandlende straffelovsbestemmelser.
Bestemmelserne finder efter gældende ret anvendelse, såfremt  

 der handles til opfyldelse af offentligretlige opgaver.
I lyset af  

 udviklingen  

 i samfundet er der efter Socialdemokratiets opfattelse behov for en revision  

 af, hvad der i henhold til straffelovens § 119 og § 121 skal opfattes som  

 offentligretlige opgaver.
 Socialdemokratiet finder specifikt, at ejendomsfunktionærer i  

 den almene boligsektor skal nyde beskyttelse efter § 119 og § 121, da de  

 varetager en række boligsociale opgaver af væsentligt samfundsmæssig  

 betydning.  

 Under det foreslåede udvalgsarbejde skal det endvidere overvejes, om også  

 andre  

 persongrupper skal omfattes af § 119 og § 121.
En undersøgelse fra Lejerbo i København viser, at der er  

 massive problemer med trusler mod ejendomsfunktionærer.
Ved en  

 spørgeskemaundersøgelse, som blev sendt til 73 personer, svarede 43 på  

 spørgeskemaet.  

 Af de 43 personer svarede 24, at de mindst én gang havde været udsat for  

 alvorlige trusler.
Omfanget af trusler genkendes fra flere andre  

 boligorganisationer.
Der henvises i øvrigt til Lejerbos henvendelse af 27.  

 oktober 2006 til Folketingets Retsudvalg, jf.
REU, alm. del  bilag 80.
Arbejdstilsynet har udpeget ejendomsfunktionærer og pedeller  

 som en af ti nye særlig farlige jobgrupper.
Jobgruppen er bl.a. udpeget på  

 baggrund af væsentlige arbejdsmiljøproblemer, herunder psykisk belastning på  

 grund af voldsrisiko.
Mange beboere i den almene boligsektor har sociale problemer.  

 Efter de gældende regler kan kommunerne generelt henvise beboere til 25 pct.  

 af  

 boligerne og efter aftale med en boligforening helt op til 100 pct. af  

 foreningens  

 boliger.
Det betyder, at der mange steder i den almene boligsektor er en  

 overrepræsentation af socialt belastede beboere i forhold til andre steder.  

 Det  

 fremgår således af undersøgelsen »Stigende ulighed i Danmark« fra 2006, der  

 er  

 udarbejdet af AE-rådet og Boligselskabernes Landsforening, at hvor  

 beskæftigelsesfrekvensen  

 blandt 25-59-årige siden 1981 generelt har ligget omkring 80 pct., er den for  

 beboerne i den almene boligsektor faldet til 59 pct.
Undersøgelsen viser  

 også,  

 at andelen af indvandrere i alderen 25-59-årige, som bor i den almene  

 boligsektor, er steget fra 2 pct. i 1981 til over 19 pct. i 2004.
Beboersammensætningen i den almene boligsektor stiller store  

 krav til ejendomsfunktionærernes arbejde.
Det er ejendomsfunktionærerne, der  

 i  

 det daglige arbejde har kontakten med beboerne i den almene boligsektor, og  

 som  

 i den forbindelse udfører opgaver for kommunerne.
I Københavns Kommune anmoder man f.eks. varmemestre om at indgå  

 i den boligsociale kontaktpersonordning.
Denne ordning understreger, at  

 ejendomsfunktionærerne i stigende grad optræder som spydspidser i forbindelse  

 med løsning af en række boligsociale opgaver.
Den almene sektor løser en  

 række  

 meget væsentlige boligsociale opgaver, hvorfor det ikke er rimeligt, at  

 ejendomsfunktionærerne ikke har den samme beskyttelse som offentligt ansatte.
 Efter retspraksis er ud over  

 politiet og fogeden f.eks. folkeskolelærere, tog- og buspersonale, personer  

 på  

 kommunekontorer, fængselsbetjente og parkeringsvagter omfattet af den særlige  

 beskyttelse, der er indeholdt i straffelovens § 119 og § 121.
 Beskyttelsen omfatter imidlertid som nævnt ikke de omkring 5.000  

 ejendomsfunktionærer, der arbejder i den almene boligsektor i Danmark,  

 hvilket Socialdemokratiet  

 ønsker at ændre.
Socialdemokratiet ser med stor alvor på de mange trusler og det  

 generelt dårlige arbejdsmiljø, der præger området.
Socialdemokratiet mener,  

 at  

 der ved revisionen af § 119 og § 121 skal skabes en bedre sammenhæng mellem  

 de  

 opgaver, der pålægges f.eks. ejendomsfunktionærer i den almene boligsektor,  

 og  

 den beskyttelse, der ydes de ansatte, der skal løse opgaverne.
Justitsministeren har, jf.
Boligen nr. 2, 2007, meddelt  

 Lejerbo, at ministeren ikke ser nogen grund til at hæve strafferammen for  

 vold  

 og trusler mod ejendomsfunktionærer, med henvisning til, at vold og trusler  

 om  

 vold i forvejen er strafbart.
Efter Socialdemokratiets opfattelse er der  

 imidlertid ikke tale om, at strafferammen skal hæves, men om, at  

 ejendomsfunktionærerne på linje med en række andre personer, som varetager  

 væsentlige samfundsmæssige opgaver, bør være beskyttet af den særlige  

 beskyttelse  

 i straffelovens § 119 og 121. Det er dette spørgsmål, et udvalgsarbejde efter  

 beslutningsforslaget skal undersøge nærmere.
Skriftlig  

 fremsættelse Morten Bødskov  

  

 (S):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om bedre  

 retsbeskyttelse af ejendomsfunktionærer m.fl..
(Beslutningsforslag  

 nr.
B 120).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
Bilag 1 Straffeloven §§ 119 og 121 § 119.  

  

 Den,  

 som med vold eller trussel om vold overfalder nogen, hvem det påhviler at  

 handle i medfør af offentlig tjeneste eller hverv, under udførelsen af  

 tjenesten eller hvervet eller i anledning af samme, eller som på lige måde  

 søger at hindre en sådan person i at foretage en lovlig tjenestehandling  

 eller  

 at tvinge ham til at foretage en tjenestehandling, straffes med bøde eller  

 fængsel indtil 8 år.
 Stk. 2.  

  

 På samme måde straffes den, som, uden at  

 forholdet falder ind under stk. 1, fremsætter trusler om vold, om  

 frihedsberøvelse eller om sigtelse for strafbart eller ærerørigt forhold mod  

 nogen,  

 der af det offentlige er tillagt domsmyndighed eller myndighed til at træffe  

 afgørelse vedrørende retsforhold eller vedrørende håndhævelse af statens  

 straffemyndighed,  

 i anledning af udførelsen af tjenesten eller hvervet, eller som på lige måde  

 søger at hindre en sådan person i at foretage en lovlig tjenestehandling  

 eller  

 at tvinge ham til at foretage en tjenestehandling.
 Stk. 3.  

  

 Lægger nogen ellers de nævnte personer  

 hindringer i vejen for udførelsen af deres tjeneste eller hverv, straffes han  

 med bøde eller fængsel indtil 6 måneder.
 § 121.  

 Den,  

 som med hån, skældsord eller anden fornærmelig tiltale overfalder nogen af de  

 i  

 § 119 nævnte personer under udførelsen af hans tjeneste eller hverv  

 eller  

 i anledning af samme, straffes med bøde eller fængsel indtil 6 måneder.
