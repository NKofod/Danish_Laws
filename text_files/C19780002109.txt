 Ved lov nr. 283 af 8. juni 1977, lov nr. 565 af 16. november 1977 og lov  

 nr. 606 af 14. december 1977 er der gennemført ændringer i lov om opkrævning  

 af indkomst- og formueskat for personer m.v. (kildeskat), som senest er  

 optrykt ved lovbekendtgørelse nr. 48 af 9. februar 1977.
 Ændringslovene har medført ændringer i § 3, stk. 7, § 37A, stk. 2, § 37B,  

 § 42, stk. 2, § 61, stk. 3-6 og § 62A, stk. 3.
 I det følgende redegøres der for disse ændringer.
 1. Ved den nye bestemmelse i § 3, stk. 7, fritages  

 følgende ydelser efter den grønlandske ulykkesforsikringsanordning, jfr.  

 anordning nr. 42 af 2. februar 1962 som senest ændret ved anordning nr. 17 af  

 9. januar 1976, fra og med indkomståret 1977 for beskatning efter  

 kildeskattelovens § 2, stk. 1, litra b:
Fritagelsen gælder for alle personer med bopæl i Grønland.
Det er således  

 ikke nogen betingelse, at personen skal være hjemmehørende i Grønland efter  

 principperne i loven om statens tjenestemænd i Grønland.
 2. Reglerne i § 37A, stk. 2, om opgørelsen af det  

 virksomhedsoverskud, hvoraf en andel kan overføres til en medhjælpende  

 hustru, er ændret fra og med indkomståret 1977. Ændringen medfører, at man  

 ved overskudsopgørelsen efter de samme retningslinjer som med hensyn til  

 renter m.v., fjerner de poster fra overskuddet, der hidrører fra realiseret  

 avance og tab som følge af kursændringer på fremmed valuta vedrørende  

 fordringer og gæld, der har tilknytning til den erhvervsmæssige virksomhed.
 Ændringen må ses i sammenhæng med den ved lov nr. 648 af 19. december 1975  

 gennemførte ændring af ligningsloven, hvorefter det i denne lovs § 8D med  

 virkning fra den 1. januar 1976 er fastsat, at disse avancer og tab på  

 fremmed valuta medregnes ved opgørelsen af den skattepligtige indkomst.
 3. I § 37B vedrørende dobbelt personfradrag til visse  

 enlige med børn under uddannelse, er der sket ændringer som følge af  

 omlægningen af skattemyndighedernes organisation og klageadgang m.m.  

 (skattestyrelsesloven), jfr. lov nr. 281 af 8. juni 1977.
 Ændringerne har virkning fra og med indkomståret 1978.
 4. Ved den nye bestemmelse i § 42, stk. 2, bemyndiges  

 ministeren for skatter og afgifter til, såfremt udskrivningsprocenten for et  

 kalenderår ikke er fastsat ved lov senest den 15. oktober året før, at lade  

 forskudsregistreringen påbegynde på grundlag af den senest fastsatte  

 udskrivningsprocent.
For at skattekort og skattebilletter skal kunne udsendes inden  

 indkomstårets begyndelse, skal udskrivningsprocenten være fastsat inden den  

 15. oktober.
Med den nye bestemmelse er der således tilvejebragt grundlag for  

 den foreløbige skattebetaling ved begyndelsen af det næste indkomstår, i de  

 tilfælde hvor udskrivningsprocenten først vedtages ved lov efter den nævnte  

 dato.
Vedtager folketinget i sådanne tilfælde herefter en anden  

 udskrivningsprocent end den, der er anvendt forrige år, vil den foreløbige  

 skatteopkrævning begynde på et forkert grundlag.
Det kan i så fald efter  

 omstændighederne være nødvendigt at forny forskudsregistreringen.
 Den nye bestemmelse kan første gang få virkning med hensyn til  

 udskrivningsprocenten for 1979.
 5. I § 61, stk. 3-6, samt § 62A, stk. 3, er grænsen  

 for indregning af restskatter m.v. i næste års forskudsskat med virkning fra  

 og med indkomståret 1977 forhøjet fra 2.000 kr. til 3.000 kr.
 Forhøjelsen vil således første gang få virkning for de restskatter for  

 1977, der opgøres i 1978, og som derefter, såfremt de med rentetillæg og evt.  

 morarenter udgør et beløb på under 3.000 kr., vil blive indregnet i  

 forskudsskatten for 1979.
 Der kan i øvrigt henvises til omtalen af restskatteordningen i  

 skattedepartementets cirkulære nr. 20 af 19. februar 1975.
 Skattedepartementet, den 1. februar  

 1978.
