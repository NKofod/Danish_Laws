 Nedenstående tilkendegivelse begrunder nærmere dette  

 resultat.
Parterne i sagen var enige om at forældelsesloven af 1908 fandt  

 anvendelse.
Det pågældende byggeri erklæredes at være  

 afleveret i henholdsvis april og juni 1992 og voldgiftsretten fastslår  

 derfor, at klagerens krav har eksisteret i hvert fald siden 1992.
 Klagerens foretagelse af retlige skridt, der standser  

 forældelsesfristens forløb er foretaget den 14. april 1998  

 hvilket medfører, at voldgiftsretten konstaterer at klageren ikke har  

 foretaget det retlige skridt inden 5 år efter forældelsesfristen  

 begyndte at løbe, hvorefter klagerens krav er forældet.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører 1908-loven.
 På anmodning fra klagers advokat fremkommer  

 voldgiftsretten hermed med en nærmere begrundelse for det i  

 protokoludskrift af 9. august 1999 tilkendegivne resultat, hvorefter  

 klagerens krav under denne voldgiftssag er forældede.
 Parterne er enige om, at lov nr. 274 af 22. december 1908  

 om forældelse af visse fordringer finder anvendelse.
Forældelsesfristens forløb standses ved  

 foretagelse af retslige skridt.
Sådant skridt har klageren foretaget  

 den 14. april 1998 ved indlevering af klageskrift til voldgiftsretten.
Voldgiftsretten har lagt til grund, at byggeriet blev  

 afleveret henholdsvis i juni 1991 og i april 1992. I hvert fald i begyndelsen  

 af 1992 blev der konstateret vandindtrængen blandt andet ved kviste, og  

 i marts 1992 skete ny vandindtrængen trods forsøg på  

 udbedring.
I efteråret 1992 blev det konstateret, at skaderne havde  

 ramt adskillige kviste.
Voldgiftsretten må herefter fastslå, at  

 problemet med de utætte kviste har været kendt i hvert fald siden  

 1992 og haft et betydeligt omfang.
Ved afgørelsen af, hvornår  

 forældelsesfristen er begyndt at løbe, er det uden betydning,  

 hvorvidt årsagen til vandskaderne var fuldt klarlagt, og det er heller  

 ikke afgørende, at der var tvivl om, hvorvidt begge de indklagede  

 eller kun én af disse var ansvarlig.
Det er endvidere uden betydning,  

 at der i den efterfølgende tid blev iværksat yderligere  

 forsøg på mangelsafhjælpning.
 Herefter konstaterer voldgiftsretten, at klageren ikke har  

 foretaget det nødvendige retslige skridt inden 5 år efter, at  

 forældelsesfristen er begyndt at løbe.
Indklagede 1 har efter det i sagen dokumenterede fremsat  

 nogle skriftlige erklæringer vedrørende manglerne.
Ingen af  

 disse har imidlertid en konkret og ubetinget beskaffenhed.
De kan som  

 følge heraf ikke anses som en anerkendelse af mangelansvar og dermed  

 af klagerens fordring.
 Klagerens krav mod indklagede 1 er herefter  

 forældet.
Klagerens retsforhold til indklagede 2 støttes  

 tillige på Byggestyrelsens ansvarscirkulære og  

 Entreprenørforeningens standardforbehold.
Dette er imidlertid ikke et  

 retsgrundlag, der begrænser anvendelsen af 1908-lovens  

 forældelsesregler.
 Klagerens krav mod indklagede 2 er herefter  

 forældet.
