Kendelse fra Pressenævnet i sag nr.  

 136/1999 Aktieselskabet C.
Mayland har ved advokat Jørgen  

 Langhoff klaget til Pressenævnet over, at Politiken har afvist at  

 bringe et genmæle i anledning af en "annonce" bragt i bladet den 26.  

 oktober 1999.
 Af Politikens klumme ATS bragt den 26. oktober 1999  

 fremgår:
"Annonce Gør et kup!!! Køb Maylands Fangekalender 2000 vi sidder stadig inde med et mindre arrestoplag! Sælges ingen steder!" Klageren har om "fangekalenderen" oplyst, at den  

 portrætterer mere eller mindre afklædte, mandlige indsatte, der  

 er dømt for manddrab, voldtægt m.v. "Fangekalenderen" udkom  

 under stor medieopmærksomhed umiddelbart før omtalen i ATS, men  

 blev af opinionsdannerne fordømt i en sådan grad, at de fleste  

 salgssteder opgav at sælge den.
 Klageren har anført, at man ikke på nogen  

 måde ønsker at fremstå som producent af "fangekalenderen",  

 og at klagerens navn og varemærke ikke på nogen måde  

 ønskes sammenkædet med den pågældende kalender, idet  

 en sådan sammenkædning er forkert og egnet til at  

 påføre klageren betydelig skade. "Annoncen" i ATS er i strid med  

 god presseskik, og det er uden betydning for vurderingen efter  

 medieansvarsloven, at "annoncen" er i vittighedsform.
 Klageren har fremsat krav om at få trykt  

 følgende genmæle i bladet:
 "I Dagbladet Politikens Klumme, At Tænke Sig fra den  

 26. 10. d.å. hedder det blandt andet: Køb Maylands Fangekalender  

 2000-.
Over for denne urigtige sammenkædning mellem  

 Aktieselskabet C.
Maylands selskabsnavn og varemærke og den omhandlede  

 Fangekalender meddeles det, at MAYLAND hverken står som producent eller  

 udgiver af Fangekalenderen".
 Det er ikke et krav fra klagerens side, at genmælet  

 bringes i forbindelse med klummen ATS.
 Bladet har anført, at "annoncen" i ATS ikke  

 indeholder nogen påstande, men at "annoncen" er en vittighed, hvilket  

 fremgår af, at den er bragt i den satiriske spalte ATS, der har  

 excelleret i den slags siden 1932. Bladets læsere må derfor  

 formodes at være bekendt med, at der ikke er tale om journalistik i  

 gængs forstand, og bladet mener derfor ikke, at man har handlet i strid  

 med god presseskik. "Fangekalenderen" og udgiveren af denne har været  

 omtalt i bladet, og ingen af bladets læsere kan derfor på  

 baggrund af omtalen i ATS have troet, at klageren var udgiveren af  

 "Fangekalenderen".
Over for klagerens krav om genmæle har bladet  

 anført, at formålet med et genmæle er at  

 imødegå faktuelle oplysninger i bladet, men at det for bladet er  

 svært at overskue konsekvenserne af et synspunkt om, at klummen ATS  

 bringer faktuelle oplysninger, der kan korrigeres.
På denne baggrund  

 beklager bladet, at man må afvise at bringe klagerens  

 genmæle.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Ole Askvig.
 Pressenævnet udtaler:
Da klageren ikke er udgiver af "Fangekalenderen", er  

 sammenkædningen urigtig.
Da "annoncen" imidlertid som bekendt  

 optræder i satirisk sammenhæng, er oplysningen ikke egnet til at  

 påføre klageren nogen økonomisk eller anden skade af  

 betydning.
Klageren har herefter ikke krav på genmæle.
 Afsagt den 15. december 1999.
