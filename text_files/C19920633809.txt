CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE § 1.  Organisationsaftalens område § 2.  Løn § 3.  Arbejdstid § 4.  Deltidsansættelse § 5.  Overarbejde § 6.  Bortfald af den ugentlige fridag § 7.  Kost § 8.  Løsarbejdere (reserver) § 9.  Ikrafttræden og opsigelse GENERELLE BEMÆRKNINGER Finansministeriet og Restaurations- og Bryggeriarbejder Forbundet  

 (Gastronom-Gruppen) har den 12. februar 1992 indgået medfølgende  

 organisationsaftale for kokke, koge- og smørrebrødsjomfruer i statens  

 tjeneste.
 Organisationsaftalen udgør sammen med StK-fællesoverenskomsten af 24.  

 april 1991 (APD.nr. 74/91) (* 2) det samlede overenskomstgrundlag.
 Overenskomstens parter er enige om i overenskomstperioden at indgå aftale  

 om aflønning af elever.
Bemærkninger til organisationsaftalens enkelte bestemmelser Til § 1. Organisationsaftalens område I modsætning til tidligere overenskomster dækker denne organisationsaftale  

 alle ministerier, styrelser mv. inden for statens område.
Til § 8. Løsarbejdere (reserver) Det nævnte protokollat er vedlagt som bilag.
 Dette cirkulære træder i kraft med virkning fra 1. april 1991. Samtidig  

 ophæves cirkulære af 5. marts 1990 (APD.nr. 32/90) om overenskomst for kokke,  

 koge- og smørrebrødsjomfruer ansat ved Rigshospitalet samt for kokke ansat i  

 Udenrigsministeriet.
Finansministeriet Administrations- og Personaledepartemnetet Den 4. maj 1992 P.M.V.
 E.B.
Hans Peter Philipsen ORGANISATIONSAFTALE FOR KOKKE, KOGE- OG SMØRREBRØDSJOMFRUER I STATENS TJENESTE Nedennævnte bestemmelser supplerer og/eller fraviger fællesoverenskomsten  

 af 24. april 1991 mellem Finansministeriet og Statsansattes Kartel.
§ 1.  Organisationsaftalens område Organisationsaftalen mellem Finansministeriet og Restaurations- og  

 Bryggeriarbejder Forbundet (Gastronom-Gruppen) omfatter kokke, koge- og  

 smørrebrødsjomfruer ansat i statens tjeneste.
§ 2.  Løn Kokke aflønnes efter en lønramme bestående af skalatrinene 16, 17, 18, 19,  

 20 og 21, der alle er 2-årige.
 Stk. 2. Koge- og smørrebrødsjomfruer aflønnes efter en lønramme bestående  

 af skalatrinene 11, 12, 13, 14, 15, 16 og 17, der alle er 2-årige, bortset  

 fra skalatrin 11, som er 1-årigt.
§ 3.  Arbejdstid Den effektive arbejdstid er 74 timer inden for en turnus på 2 uger med  

 tillæg af 1/2 times daglig spisepause svarende til den tid, der medgår til  

 indtagelsen af et måltid samt kaffepause, i alt 80 timer (ved 5-dages uge dog  

 79 timer).
 Stk. 2. Den daglige arbejdstid må ikke overstige 10 timer, uden at der  

 for yderligere arbejdstid betales overarbejde.
Stk. 3. Arbejdstidens fordeling tilkommer ledelsen.
I institutionen skal  

 findes en af ledelsen fastsat arbejdsplan, der i videst mulig udstrækning  

 udarbejdes i samråd med tillidsrepræsentanten eller de ansatte.
Heri angives  

 arbejdstidens begyndelse og ophør samt spisetiden.
Arbejdsplanen kan ændres  

 med 2 ugers varsel, men skal mindst omfatte en 2 ugers turnus.
Arbejde, der  

 af ledelsen måtte blive pålagt den pågældende, ud over den i arbejdsplanen  

 fastsatte tid, betales som overarbejde.
 Stk. 4. Personalet skal have en forud fastsat ugentlig fridag på mindst  

 43 sammenhængende timer, begyndende den forudgående dag kl. 14.00. Ar- bejde  

 efter kl. 14.00 i denne forbindelse betales som overarbejde, og der ydes et  

 tillæg på 37,50 kr.
Hvor det er foreneligt med institutionens drift, bør der tilstræbes en  

 5-dages uge.
Derved bortfalder kravet om frihed kl. 14.00 dagen før en  

 fridag, li-gesom bestemmelsen i 1. afsnit om overarbejdsbetaling og særligt  

 tillæg på 37,50 kr. bortfalder.
 Stk. 5. Flytning af fridag kan, når særlige forhold gør det nødvendigt,  

 ske med mindst 3 dages varsel - så vidt muligt til en dag i samme uge, men  

 senest til en dag i den pågældende uge.
 Hvis fridagen undtagelsesvis helt bortfalder, betales den som anført i §  

 6.
 For flytning af fridag betales som kompensation 37.50 kr., og hvis det  

 nævnte varsel på 3 dage ikke gives, betales desuden et tillæg på 43.00 kr.
 Stk. 6. Arbejdstiden kan, hvis der mellem institutionen og  

 tillidsrepræsentanten er enighed herom, tilrettelægges således, at  

 arbejdstidsnedsættelsen opspares til senere afvikling.
§ 4.  Deltidsansættelse Deltidsbeskæftigelse kan finde sted, når hensynet til tjenestestedet  

 tillader det.
 Stk. 2. Med hensyn til opsigelse og lønninger henvises til de almindelige  

 regler for fuldtidsbeskæftigede, idet lønnen reduceres i forhold til den  

 nedsatte arbejdstid.
§ 5.  Overarbejde Overarbejde skal så vidt muligt søges godtgjort med fritid, der skal være  

 af samme varighed som det præsterede overarbejde med tillæg af 50 pct., som  

 afrundes opad til hele timer.
For fritimerne ydes almindelig timeløn.
Når erstatningsfriheden ydes som  

 hele fridage, kan der den enkelte dag højst udlignes 7,4 timer.
Den omhandlede fritid skal så vidt muligt gives samlet, og såfremt den  

 ikke kan gives inden for en periode af 3 måneder, udbetales overarbejdspenge  

 efter de for statens tjenestemænd gældende satser.
Der bortses i så fald fra  

 det ovenfor omhandlede tillæg til fritiden.
§ 6.  Bortfald af den ugentlige fridag Flytning af fridag kan kun undtagelsesvis finde sted.
Bortfalder fridagen,  

 og arbejdes der på denne dag, uden at man får tilsvarende frihed en anden  

 dag, ydes overarbejdsbetaling for mindst 7,4 timer.
§ 7.  Kost Der ydes ikke under nogen form personalet gratis kost.
§ 8.  Løsarbejdere (reserver) Aflønning af løsarbejdere (reserver) sker i henhold til protokollat af 10  

 februar 1992.
§ 9.  Ikrafttræden og opsigelse Organisationsaftalen har virkning fra den 1. april 1991 og kan af parterne  

 opsiges skriftligt med 3 måneders varsel til en 31. marts, dog tidligst den  

 31. marts 1993.
København, den 12. februar 1992 Restaurations- og Finansministeriet Bryggeriarbejder Forbundet P.M.V.
Vagn Juul Andersen Hans Peter Philipsen Bilag 1 PROTOKOLLAT i tilknytning til organisationsaftale af 12. februar 1992 indgået mellem  

 Finansministeriet og Restaurations- og Bryggeriarbejder Forbundet.
 Der er mellem Finansministeriet og Restaurations- og Bryggeriarbejder  

 Forbundet enighed om, at i overenskomstperioden som hidtil ydes ledertillæg  

 til de ved forsvarets og civilforsvarets cafeterier ansatte kokke, kogersker  

 og smørrebrødsjomfruer.
 Tillægget, der kun ydes til en kok, kogerske eller smørrebrødsjomfru,  

 fastsættes af Forsvarskommandoen hvert år pr. 1. april for et år ad gangen på  

 grundlag af det foregående kalenderårs omsætning.
 Hvis en hjælpekok, -kogerske, -smørrebrødsjomfru virker som selvstændig  

 leder af tørkosten, således at der ikke ydes tørkosttillæg til en medhjælper,  

 gives der vedkommende et tillæg herfor af samme størrelse som fastsat for  

 medhjælpere.
 Tillægget reguleres af Forsvarsministeriet efter de for medhjælpere  

 gældende bestemmelser.
København, den 12. februar 1992 Restaurations- og Finansministeriet Bryggeriarbejder Forbundet P.M.V.
Vagn Juul Andersen Hans Peter Philipsen Bilag 2 PROTOKOLLAT Løsarbejdere (reserver) Ved ansættelse af løsarbejdere (reserver) skal der betales for mindst 8  

 timers arbejde.
Løsarbejdere aflønnes således pr. time:  1/4-1991 1/4-1992 De første 8 timer 97,58 kr. 100,27 kr.
 9. - 10. time 111,52 kr. 114,59 kr.
 11. time og derefter 146,37 kr. 150,40 kr.
