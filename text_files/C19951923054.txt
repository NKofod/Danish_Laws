(Til samtlige amtskommuner, kommuner,  

 Københavns Kommune, Frederiksberg Kommune og §  

 105-institutioner) Der er på finansloven for 1995 afsat en pulje til udvikling af §  

 105-forsorgsområdet på 8,6 mill. kr. i 1995 og 10,0 mill. kr. i 1996-1998.
 §-105-puljens formål og anvendelse er fastlagt i finansloven.
 Amtskommuner, kommuner, Københavns og Frederiksberg kommuner samt §  

 105-institutioner, herunder de selvejende institutioner under staten, Møltrup  

 Optagelseshjem og Kofoeds Skole, samt private kredse kan søge om støtte fra  

 puljen.
Fordelingen af midlerne vil ske i tæt kontakt med de kommunale parter.
Der  

 vil blive taget hensyn til en geografisk fordeling af midlerne, således at  

 alle amter samt Københavns og Frederiksberg kommuner over bevillingsårene får  

 andel i puljen.
 Den første ansøgningsfrist er 1. december 1995.
 Ansøgningsfristen i 1996 er 15. april.
 Der vedlægges ansøgningsskema og vejledning, der nærmere beskriver puljens  

 formål og de indsatsområder, der vil blive prioriteret.
Med venlig hilsen Poul Pedersen, kontorchef / Kaja Pedersen, fuldmægtig Til ansøgeren Vejledning til økonomisk støtte fra puljen til udvikling af §  

 105-forsorgsområdet.
 § 105-puljens formål:
Puljen på 8,6 mill. kr. for 1995 og 10 mill. kr. for hvert af årene  

 1996-98 skal, i følge anmærkningerne til finansloven, anvendes med henblik på  

 at sikre større fleksibilitet og differentiering af tilbuddene til grupperne  

 af hjemløse, andre socialt udstødte samt voldsramte.
Det kan dreje sig om  

 bygningsmæssige og omsorgsmæssige omlægninger eller om styrkelse af  

 udslusnings- og efterforsorgsaktiviteterne, bl.a. gennem efteruddannelse af  

 personale, som skal sikre tidligere brugere en tilværelse uden for  

 institutionen i eget hjem eller i særlige boformer.
 F.eks. kan der fra puljen gives støtte til:
 * Konkrete metodeudviklingsprojekter, der kan bidrage til at udvikle og  

 afprøve nye arbejdsformer og arbejdsmetoder over for gruppen af hjemløse og  

 hjemløshedstruede.
 * Samarbejdsprojekter mellem amt og kommune, eller mellem en §-  

 105-institution og en eller flere kommuner, om at understøtte udflytning f.  

 eks. i bofællesskaber eller andre boformer med medhjælp efter bistandslovens  

 § 68 og § 68 b, f.eks. frikøb af medarbejdere fra en § 105-institution, som  

 hjælp til opbygning af netværk, bl.a. ved inddragelse af frivilligt, socialt  

 arbejde.
 * Projekter, der eksperimenterer med forskellige boformer med støtte og  

 beskæftigelses/aktiveringstilbud, der er så fleksible, at også de svageste  

 beboere på § 105- institutionerne kan profitere af dem.
 * Projekter, der fremmer tilvejebringelse af ambulante forsorgstilbud,  

 herunder opsøgende virksomhed, alternative overnatningsmuligheder samt bo- og  

 væresteds-tilbud.
 * Projekter, der har til formål at styrke brugerindflydelsen på §  

 105-området.
 * Projekter vedrørende hjemløse og hjemløshedstruede personer af  

 udenlandsk afstamning.
 * Efteruddannelse af personer, der er involveret i arbejdet omkring  

 udslusning, efterforsorg og støtte i forbindelse med udflytning af beboere  

 fra § 105-institutioner til eget hjem eller i særlig boform.
 Ansøgerkreds.
 Amtskommuner, kommuner, Københavns og Frederiksberg kommuner samt §  

 105-institutioner, herunder de selvejende institutioner under staten, Møltrup  

 Optagelseshjem og Kofoeds Skole, samt private kredse kan søge støtte fra  

 puljen.
 Hvilke udgifter kan dækkes:
Der kan ydes støtte til - etableringsudgifter, herunder inventar, - løn, - andre driftsudgifter, herunder til - frikøb af medarbejdere f.eks i forbindelse med efteruddannelse, - evaluering, - formidling.
Bevillinger kan ikke anvendes til anskaffelse af fast ejendom.
Støtte til  

 ombygning og renovering af lokaler kan kun ydes i det omfang, det er en klar  

 forudsætning for projektets virke.
 Lønfastsættelse skal for (amts)kommuners vedkommende, ske indenfor  

 rammerne af de kommunale overenskomster med de faglige organisationer, og de  

 øvrige driftsudgifter afholdes i overensstemmelse med de kommunale  

 bestemmelser herom.
 Er tilskudsmodtageren en privat selvejende institution skal aflønning m.v.  

 af medarbejdere følge de for institutionen gældende lønregler, dog således at  

 lønniveauet ikke overstiger niveauet for tilsvarende arbejde i de statslige  

 overenskomster med de faglige organisationer.
 Er tilskudsmodtageren en privat forening, privat organisation eller privat  

 person skal lønfastsættelse ske inden for rammerne af de statslige  

 overenskomster med de faglige organisationer for tilsvarende arbejde.
Projektet skal foregå her i landet, eller skal tage udgangspunkt i  

 Danmark.
Tilskuddet skal anvendes i bevillingsperioden og kun til formål, som  

 er anført i ansøgningen - med de afgrænsninger, der måtte fremgå af  

 bevillingen.
 Medfinansiering.
Da formålet med puljen er støtte til omstilling og omstrukturering vil der  

 typisk være tale om 1- eller evt. 2-årige projekter.
I de særlige tilfælde,  

 hvor projektet - f.eks. for at sikre den lokale forankring - varer mere end 2  

 år, kan der blive tale om amtskommunal eller evt. kommunal medfinansiering.
 Søges flerårig bevilling skal ansøgningen vedlægges budgettet for det  

 samlede projekt.
 Erfaringsopsamling.
Erfaringerne fra projekterne skal kunne bruges i det videre arbejde vedr.  

 udslusning fra § 105-institutionerne.
Ansøger skal derfor i forbindelse med  

 ansøgningen tage stilling til en plan for erfaringsopsamling fra projektet.  

 Udgiften til denne interne evaluering afholdes af bevillingen, dvs. at  

 udgiften skal medtages i projektets budget.
Der tages senere stilling til den tværgående, landsdækkende, indsamling og  

 formidling af erfaringer.
Planen ventes klar omkring nytår 1995/96.
 Regnskab og revision.
Der skal aflægges særskilt regnskab for bevillinger.
Ved aflæggelse af  

 regnskabet anvendes samme udgiftsposter, som anvendes i ansøgningen (punkt 6  

 og evt. 7).
 Revisionen af (amts)kommunale projekter skal udføres som led i den  

 (amts)kommunale revision af de sociale udgifter, hvortil der gives  

 statsrevision.
For projekter i privat regi kræves, når der ydes bevilling på over 100.000  

 kroner, at regnskabet revideres af en statsautoriseret eller registreret  

 revisor.
Der stilles normalt krav om, at revisor udfører revision i årets  

 løb.
Udgifterne hertil afholdes af bevillingen.
Ansøgere til projekter i  

 privat regi må derfor medtage udgiften til revision i budgettet.
 Kravene til regnskab og revision i øvrigt vil fremgå af Socialministeriets  

 bevillingsbreve.
 Ansøgningsprocedure.
Det vedlagte ansøgningsskema skal benyttes.
Alle punkter skal udfyldes,  

 også selvom ansøgningen vedlægges bilag.
Ansøgningen underskrives (ansøgningsskemaet, punkt 10) af den  

 bevillingsansvarlige.
Ansøgninger fra projekter, der ledes af en bestyrelse,  

 underskrives af formanden eller den tegningsberettigede.
 Hvis der søges om støtte til flere projekter/aktiviteter bedes  

 ansøgningsskemaerne indsendt samlet - gerne vedlagt et oversigtsblad.
 Ansøgningsfrister:
 Ansøgninger skal i udfyldt og underskrevet stand være indsendt til:  

 Socialministeriet, Puljesektionen, Holmens Kanal 22, 1060 København K.
senest 1. december 1995 Den næste ansøgningsfrist er 15. april 1996 Poststemplets dato er afgørende for, om ansøgningen er rettidig.
 Kvittering og svarfrist.
Der vil blive udsendt et kvitteringsbrev til ansøgerne; hvis De ikke har  

 modtaget dette pr. 1. januar 1996 bedes De kontakte Socialministeriet.
Den  

 endelige afgørelse på Deres ansøgning vil blive meddelt snarest muligt og  

 inden udgangen af februar 1996.
 Praktiske oplysninger:
 Kravet om opgivelse af kontonummer stilles (punkt 3), for at sikre den  

 hurtigste og letteste udbetaling af de bevilgede midler.
 Spørgsmål vedrørende udfyldelse af skemaet kan rettes til  

 Socialministeriet, Puljesektionen, på tlf.: 33 92 92 50.
 Puljetelefonen modtager også bestilling af ansøgningsmateriale.
 Der er telefontid mandag og onsdag kl. 9-12, samt torsdag kl. 13-15.
