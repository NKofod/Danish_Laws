 I henhold til § 7, stk. 2, i justitsministeriets bekendtgørelse nr. 423 af  

 21. juni 1973 om fuldbyrdelse af frihedsstraf fastsættes følgende regler om  

 udstyr af indsattes opholdsrum og om udlevering af linned, toiletartikler  

 m.v.
 § 1.  Den indsattes opholdsrum skal mindst være  

 forsynet med følgende:
 1. Seng med madras, dynetæppe og/eller (uld)tæppe,  

 hovedpude.
 2. Bord.
 3. Stol med løs polyetherpude.
 4. Skab.
 5. Askebæger.
 6. Rumbelysning.
 Stk. 2.  Hvor der er tale om særlig tilsmudsningsrisiko,  

 anvendes (uld)tæpper i stedet for dynetæpper.
 § 2.  Ved indsættelsen udleveres:
 1. Lagen, dynebetræk og hovedpudebetræk.
 2. Håndklæde.
 3. Badehåndklæde af frottee.
 4. Neglebørste.
 5. I det omfang det ikke indgår i fælles  

 køkkenbeholdning - kop og underkop eller krus, desserttallerken og teske,  

 kopbørste, viskestykke og karklud.
 Stk. 2.  Sengelinned skiftes hver 14. dag, medmindre  

 særlige forhold nødvendiggør hyppigere skiftning.
Stk. 3.  Håndklæde, badehåndklæde, viskestykke og  

 karklud skiftes een gang om ugen eller efter behov.
De øvrige effekter fornys  

 efter behov.
 § 3.  Den indsatte kan efter anmodning få udleveret  

 følgende:
 1. Barbermaskine, -blade, -kost og -sæbe.
 2. Tandbørste, -krus og -pasta.
 3. Kam.
 4. Håndsæbe.
 5. Hårshampoo.
 6. Badetøfler.
 § 4.  I det omfang økonomiske, bygningsmæssige og  

 sikkerhedsmæssige forhold gør det muligt, kan opholdsrummene udstyres med  

 yderligere inventar m.v., f.eks. håndvask med spejl og lampested, briks med  

 sengetøjsmagasin, sengelampe og anden hensigtsmæssig belysning, papirkurv,  

 garderobeskab, væghylde, armstol, opslagstavle og rumudsmykning  

 (reproduktioner, plakater eller lignende, f.eks. grafik).
 § 5.  Den indsattes opholdsrum forsynes med en  

 fortegnelse over, hvilke inventargenstande m.v. rummet er udstyret med.
 § 6.  Cirkulæret træder i kraft den 1. august 1977.
 Justitsministeriet, direktoratet for kriminalforsorgen, den 3. maj 1977.
 H.H.Brydenholt.
 /A.K.Jacobsen.
 (Til kriminalforsorgens anstalter og arresthusene).
