 I medfør af § 7, stk. 4, i lov om naturfredning, jfr. lovbekendtgørelse  

 nr. 520 af 1. oktober 1975 fastsættes følgende forretningsorden for  

 naturfredningsrådet:
 § 1.  Naturfredningsrådet er nedsat i henhold til  

 naturfredningslovens § 7, og består af 10 medlemmer, der beskikkes af  

 miljøministeren.
 Stk. 2.  Sekretariatsmæssig bistand ydes af  

 fredningsstyrelsen.
 § 2.  Rådets formand bestikkes af ministeren blandt  

 medlemmerne, jfr. naturfredningslovens § 7, stk.3.
Stk. 2.  Formanden tilrettelægger sammen med  

 sekretariatet naturfredningsrådets daglige arbejde.
Formanden og  

 sekretariatet drager samtidig omsorg for udførelse af rådets beslutninger og  

 påser, at sagerne fremmes med tilbørlig hurtighed.
 Stk. 3.  Formanden fastsætter tid og sted for rådets  

 møder.
 Stk. 4.  Formanden leder forhandlingerne såvel under  

 møder med parter og andre interesserede som under interne møder.
 Stk. 5.  I tilfælde af formandens forfald kan rådet  

 udpege et rådsmedlem til at fungere som formand i en bestemt sag eller for en  

 bestemt periode.
 § 3.  Naturfredningsrådets beslutninger træffes på  

 rådets møder, jfr. dog nedenfor i § 5.
 Stk 2.  Sagerne forelægges af formanden eller efter  

 dennes beslutning af det medlem eller den ansatte i sekretariatet, der har  

 behandlet den pågældende sag.
 Stk. 3.  Ansatte i fredningsstyrelsen og andre kan  

 deltage i møderne efter rådets bestemmelse.
 § 4.  Naturfredningsrådets afgørelser træffes ved  

 almindelig stemmeflerhed.
 Stk. 2.  Rådet er beslutningsdygtigt, når formanden og  

 mindst halvdelen af de øvrige medlemmer er til stede.
Stk. 3.  I tilfælde af stemmelighed er formandens stemme  

 afgørende, § 5.  Naturfredningsrådet kan beslutte, at en bestemt  

 sag eller bestemte arter af sager kan behandles og afgøres af formanden eller  

 et af medlemmerne, uden at det samlede råd indkaldes.
 Stk. 2.  I tvivlstilfælde afgøres det af formanden om de  

 i stk. 1 nævnte sager skal forelægges det samlede råd.
 § 6.  Rådets medlemmer eller andre kan efter  

 bemyndigelse af rådet optræde på rådets vegne i bestemte sager eller bestemte  

 arter af sager.
 § 7.  Rådet træffer selv bestemmelse om, hvorvidt og i  

 hvilket omfang møde med parter og interesserede eller besigtigelse er  

 nødvendig.
 § 8.  Af rådets møder optages et referat, som udsendes  

 til medlemmerne og fredningsstyrelsen.
 Miljøministeriet, den 15. juni 1977.
 Niels Matthiasen.
 /Ole Plougmann.
