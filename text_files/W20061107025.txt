Landsskatteretskendelse vedr.
Forening - erhvervsmæssigt  

 drevet - skattepligt - bindende ligningssvar Der klages over bindende  

 ligningssvar, hvor spørgsmålet var:
 Er skattemyndighederne enige  

 i, at andel af resultat fra B I/S ikke skal medregnes ved opgørelse af  

 foreningens skattepligtige indkomst, idet resultatandelen anses for at  

 hidrøre  

 fra omsætning med medlemmer i henhold til selskabsskattelovens § 1, stk. 5.
 Skattemyndigheden har svaret  

 nej til spørgsmålet.
Landsskatterettens afgørelse Landsskatteretten stadfæster  

 svaret.
Sagens oplysninger Foreningen blev dannet ved  

 skattepligtig fusion pr. 1. januar 2004 af foreningerne C og A.
 C var den fortsættende  

 forening, som skiftede navn til A.
I forbindelse med fusionen  

 indskød de to foreninger samlet deres rådgivningsaktivitet i  

 interessentskabet  

 B.
Her videreføres rådgivningsaktiviteten i samarbejde med de øvrige  

 interessenter, som ligeledes er landboforeninger.
 Det fremgår af  

 foreningsvedtægtens § 3, at foreningens formål er:
 3.0. Foreningens formål:
 3.1. Foreningens formål er at  

 virke til landbrugets fremme gennem fagligt oplysningsarbejder og gennem  

 varetagelse af landbofamiliens interesser overfor det øvrige samfund samt  

 udøvelse af virksomhed med regnskabs- og revisionsbistand,  

 konsulentvirksomhed  

 og dermed beslægtede aktiviteter.
 3.2. Foreningens bestyrelse  

 kan til opfyldelse af foreningens formål indgå aftaler om samarbejde med  

 andre  

 landøkonomiske foreninger, hvis formål i det væsentlige er i overensstemmelse  

 med foreningens.
 Af  

 interessentskabskontraktens § 1 fremgår om interessentskabets formål:
 Det er rådgivningsselskabets  

 formål at tilbyde service og rådgivning inden for alle relevante områder,  

 hvoraf især nævnes planteavl, regnskab og driftsøkonomi, kvægbrugsrådgivning,  

 svineproduktionsrådgivning, ejendomsoverdragelse og juridisk rådgivning.
 Interessenterne er  

 forpligtede til at tilskynde deres medlemmer til i størst mulig omfang at  

 gøre  

 brug af konsulenterne i Hedens og Fjordens Landbrugscenter i/s.
 Videre fremgår af  

 interessentskabskontraktens § 6, at interessentskabets bestyrelse består af  

 18  

 medlemmer, hvoraf 2 er medarbejdervalgte repræsentanter, samt at:
Bestyrelsen er  

 rådgivningsselskabets øverste myndighed.
Den har den overordnede ledelse af  

 Hedens  

 og Fjordens Landbrugscenter i/s.
Den fastsætter selv i en forretningsorden de  

 nærmere regler for dens funktioner og træffer afgørelse i de foreliggende  

 sager  

 vedrørende Hedens og Fjordens Landbrugscenter i/s.
( .) Afgørelser træffes ved  

 almindelig stemmeflerhed.
 For så vidt angår disponering  

 af interessentskabets driftsandel fremgår af interessentskabskontraktens §  

 11:
Driftsoverskuddet udloddes  

 ikke, men fordeles og tilskrives indskudskapitalkonti i forhold til antal  

 aktive medlemmer der er registreret pr. 1. juli.
Dobbelt medlemskab medregnes  

 ikke.
Avance og tab ved salg af  

 fast ejendom og øvrige aktiver, konjunktur- og kursreguleringer, der ikke  

 indgår i driftsresultatet fordeles i forhold til medlemstal og reguleres på  

 indskudskapital konti. Det fremgår af sagens  

 oplysninger, at foreningen er repræsenteret ved ca. 1/3 af de 16 medlemmer af  

 bestyrelsen, der er valgt af interessenterne.
Det er oplyst, at de fem  

 bestyrelsesmedlemmer, der sidder i begge bestyrelser er: D, E, F, G og H Det er endvidere oplyst, at  

 omsætningen vedrørende den indskudte rådgivningsaktivitet ligeledes udgør ca.  

 1/3 af den samlede omsætning i interessentskabet.
 Foreningen beskattes efter  

 selskabsskattelovens § 1, stk. 1, nr. 6.
C beskattedes oprindeligt og  

 frem til og med 31. december 2000 efter fondsbeskatningslovens regler.
Ved  

 afgørelse truffet af den skatteansættende myndighed overgik C fra og med 1.  

 januar 2001 til beskatning efter selskabsskattelovens § 1, stk. 1, nr. 6.
 Det er oplyst, at virksomhedsdriften  

 efter 1. januar 2004 er uændret i forhold til den i perioden 2001-2003  

 udførte  

 virksomhed.
Skattemyndighedens afgørelse Skattecenteret har svaret  

 nej til foreningens spørgsmål om skattefrihed for modtaget  

 resultatandel.
 Det er skattemyndighedens  

 opfattelse, at resultatandelen fra interessentskabet ikke kan anses for at  

 hidrøre fra omsætning med foreningens medlemmer, hvorfor denne ikke er en  

 skattefri indtægt i medfør af selskabsskattelovens § 1, stk. 5.
 Myndigheden har lagt vægt på,  

 at interessentskabet har overtaget foreningens vedtægtsbestemte  

 erhvervsmæssige  

 formål og som mellemhandler har leveret ydelser til foreningens medlemmer.  

 Ydelserne kan herefter ikke anses for medlemsleverancer, men som ydelser til  

 foreningen som er omfattet af foreningens erhvervsmæssige virksomhed, jf.  

 selskabsskattelovens § 1, stk. 1, nr. 6.
 I modsætning til det af  

 foreningens repræsentant i klagen anførte er det skattemyndighedens  

 opfattelse,  

 at sammenfaldet af bestyrelsesmedlemmer i foreningen og interessentskabet  

 ikke  

 har betydning for sagens afgørelse.
Klagerens påstand og argumenter Foreningens repræsentant har  

 fremsat påstand om, at resultatandelen ikke skal medregnes ved opgørelsen af  

 den skattepligtige indkomst for foreningen, jf. selskabsskattelovens § 1,  

 stk.  

 1, nr. 5.
 Til støtte herfor har  

 repræsentanten anført, at den i foreningen efter 1. januar 2004 drevne  

 virksomhed  

 er uændret i forhold til den i perioden 2001-2003 drevne virksomhed, samt at  

 skattemyndighederne vedrørende perioden 2001-2003 har anerkendt, at der ikke  

 var tale om erhvervsmæssig virksomhed.
 Videre har repræsentanten  

 gjort gældende, at den nøje sammenhæng mellem medlemsantal i foreningen og  

 resultatandel fra interessentskabet medfører, at foreningens andel af  

 resultatet fra B I/S hidrører fra omsætning med foreningens egne medlemmer.
 Repræsentanten har i den  

 forbindelse fremhævet, at der er sammenfald af bestyrelsesmedlemmer i  

 foreningen og B I/S, idet fem af bestyrelsesmedlemmerne i foreningen samtidig  

 sidder i bestyrelsen for B I/S.
Da interessentskabets  

 bestyrelse består af 18 medlemmer, hvoraf to er medarbejderrepræsentanter, er  

 foreningen således repræsenteret ved ca. 1/3 af de 16 medlemmer af  

 bestyrelsen,  

 der er valgt af interessenterne.
Det er herefter repræsentantens opfattelse,  

 at  

 interessentskabet drives af foreningen, jf. selskabsskattelovens § 1, stk. 4,  

 2. punktum.
Da resultatandelen består i  

 overskud indvundet ved leverancer til medlemmer, er der ikke tale om overskud  

 indvundet ved erhvervsmæssig virksomhed.
Resultatandelen skal derfor ikke  

 medregnes ved opgørelsen af den skattepligtige indkomst for foreningen, jf.  

 selskabsskattelovens § 1, stk. 1, nr. 6, sammenholdt med selskabsskattelovens  

 §  

 1, stk. 5.
Landsskatterettens bemærkninger og begrundelse Foreninger omfattet af  

 selskabsskattelovens § 1, stk. 1, nr. 6, er skattepligtige af indtægt ved  

 erhvervsmæssig  

 virksomhed, jf. selskabsskattelovens § 1, stk. 1, nr. 6, 2. pkt.
 Ved indtægt ved  

 erhvervsmæssig virksomhed forstås dels indtægt ved næringsvirksomhed eller  

 anden  

 forretningsvirksomhed, dels indtægt som flyder fra en ret til andel i  

 overskuddet af en erhvervsvirksomhed, som ikke drives af den pågældende  

 forening selv, jf. selskabsskattelovens § 1, stk. 4.
 Da virksomheden drives i  

 interessentskabsform, og foreningen som interessent modtager andel i  

 virksomhedens resultat, må foreningen anses for selv at drive erhvervsmæssig  

 virksomhed og ikke blot at modtage en andel af overskud i en virksomhed.
 Den modtagne overskudsandel  

 er udtryk for en ideel andel af interessentskabets samlede omsætning, som er  

 sket både med medlemmer af foreningen og medlemmer af andre landboforeninger.  

 Overskuddet kan derfor ikke anses for indvundet ved levering til medlemmer.  

 Indtægten er derfor erhvervet ved erhvervsmæssig virksomhed og er dermed  

 skattepligtig for foreningen.
 Landsskatteretten stadfæster  

 det bindende ligningssvar.
