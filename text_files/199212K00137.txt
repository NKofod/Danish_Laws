Nr LSF 137 Forslag til Lov om ændring af lov om arbejdsformidling og  

 arbejdsløshedsforsikring m.v. (Medlemsbidrag) Fremsat af arbejdsministeren (Kirkegaard) den 2. december 1992 Vedtaget ved tredjebehandling den 17. december 1992 Lov nr. 1037 af 23/12/1992 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 752 af 1. september 1992, foretages følgende ændringer:
 1. § 76, stk. 1, 1. og 2. pkt., affattes således:
»Arbejdsløshedskasser for lønmodtagere indbetaler for hvert medlem  

 bortset fra medlemmer, der ikke kan pålægges bidrag efter stk. 6 og 7, et  

 beløb til staten, der på årsbasis svarer til 8 gange dagpengenes størrelse,  

 jf. § 46, stk. 2. Arbejdsløshedskasser for selvstændige erhvervsdrivende  

 indbetaler et beløb, der på årsbasis svarer til 9,3 gange dagpengenes  

 størrelse.« 2. § 76, stk. 2, affattes således:
»Stk. 2. Beløb efter stk. 1 indbetales månedsvis bagud og  

 udgør for hver måned 1/12 af det årlige beløb afrundet til nærmeste hele  

 kronebeløb.« § 2 Loven træder i kraft den 1. januar 1993.
Oprindeligt fremsat forslag § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 752 af 1. september 1992, foretages følgende ændringer:
 1. § 76 stk. 1, 1. og 2. pkt. affattes således:
 »Arbejdsløshedskasser for lønmodtagere indbetaler for hvert medlem,  

 bortset fra medlemmer, der ikke kan pålægges bidrag efter stk. 6 og 7, et  

 beløb til staten, der på årsbasis svarer til 8 gange dagpengenes størrelse,  

 jf. § 46, stk. 2. Arbejdsløshedskasser for selvstændige erhvervsdrivende  

 indbetaler et beløb, der på årsbasis svarer til 9,3 gange dagpengenes  

 størrelse.«.
 2. § 76, stk. 2, affattes således:
 »Stk. 2. Beløb efter stk. 1 indbetales månedsvis bagud og  

 udgør for hver måned 1/12 af det årlige beløb afrundet til nærmeste hele  

 kronebeløb.«.
§ 2 Loven træder i kraft den 1. januar 1993.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring (Folketingstidende 1969-70, FF. sp. 3233, 3605, 4342  

 og 4473, tillæg A sp. 2369; tillæg B sp. 673; tillæg C sp. 321) er senest  

 bekendtgjort ved lovbekendtgørelse nr. 752 af 1. september 1992.
 Forslaget, der er et led i aftale af 26. november 1992 om finanslov 1993  

 og beskæftigelsesfremmende initiativer m.v. mellem Det Konservative  

 Folkeparti, Venstre, Det Radikale Venstre, Centrum-Demokraterne, Kristeligt  

 Folkeparti og Socialdemokratiet, indebærer følgende ændringer vedrørende  

 arbejdsløshedsforsikringen:
 a) fastsættelse af medlemsbidraget i forhold til det aktuelt gældende  

 dagpengebeløb.
 b) månedsvis indbetaling af medlemsbidrag fra kasserne.
 Efter de gældende regler beregnes kassernes medlemsbidrag til staten på  

 grundlag af den højeste dagpengesats pr. 1. juli det foregående år.
 Forslaget indebærer, at kassernes medlemsbidrag til staten bliver  

 reguleret samtidig med reguleringen af den højeste dagpengesats pr. 1.  

 juli hvert år.
 Medlemsbidraget til staten for perioden januar-juni beregnes således på  

 baggrund af dagpengebeløbet pr. 1. juli det foregående år.
 For perioden juli-december måned anvendes dagpengebeløbet pr. 1. juli det  

 aktuelle år.
 Da statsreguleringsprocenten er kendt inden udgangen af det forudgående  

 år, kan kasserne fortsat beregne medlemsbidraget til staten for et helt år ad  

 gangen.
Efter de gældende regler indbetaler kasserne medlemsbidrag til staten  

 kvartalsvis bagud.
Som et led i en generel gennemgang af udgifts- og  

 indtægtsmæssige betalingsterminer foreslås det, at bidraget afregnes  

 månedsvis, hvorved statens likviditet styrkes.
Der vil samtidig blive fastsat  

 regler om, at kassernes medlemsbidrag til staten skal beregnes på grundlag af  

 medlemstallet pr. den 1. i hver måned.
Dette vil give en bedre balance mellem  

 de medlemskontingenter, der indbetales til kasserne, og de medlemsbidrag,  

 kasserne indbetaler til staten, end efter de gældende regler.
Administrative og økonomiske konsekvenser Den månedsvise indbetaling af medlemsbidrag vil betyde et administrativt  

 merarbejde for arbejdsløshedskasserne.
Forslaget om fastsættelse af medlemsbidrag i forhold til dagpengebeløbet  

 pr. 1. juli det pågældende år skønnes at medføre et årligt merprovenu på 125  

 mill. kr.
Forslaget om månedsvis indbetaling af medlemsbidrag skønnes at  

 medføre en rentebesparelse for staten i 1993 på ca. 50 mill. kr., og der er  

 herudover i aftalen af 26. november 1992 opgjort en likviditetsgevinst for  

 staten på 600 mill. kr.
Bemærkninger til lovforslagets enkelte bestemmelser Til § 1 Der henvises til de almindelige bemærkninger.
Til § 2 Det foreslås, at lovforslaget træder i kraft den 1. januar 1993.
