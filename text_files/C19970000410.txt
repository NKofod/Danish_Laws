 Der vedlægges Finansministeriets cirkulære om beregning af  

 tjenestemandspension af 20. december 1996.
Finansministeriet Økonomistyrelsen Den 21. januar 1997.
 P.M.V.
 E.B.
Lene Larsen Cirkulære om beregning af tjenestemandspension 1. Generelt om beregning af tjenestemandspension Den i 1993 vedtagne ændring af tjenestemandspensionsloven betyder, at  

 pensionen til tjenestemænd - efter en overgangsordning i perioden 1994-2002 -  

 ved 37 års pensionsalder beregnes som 57 pct. af den pensionsgivende løn på  

 det skalatrin, som den pågældende er indplaceret på ved pensioneringen.
På  

 nogle skalatrin ydes ved de højeste pensionsaldre et fast kronetillæg, der  

 aftrappes i perioden fra 2002 til 2022.
 Ægtefællepensionen er fastsat til 71 pct af egenpensionen, jf i øvrigt  

 pkt. 4.3 og pkt 5.
Til egen- og ægtefællepensionister under 67 år ydes et tillæg  

 (»u-67-års-tillæg«), der er det samme på alle skalatrin, og hvis  

 størrelse afhænger af den enkelte tjenestemands pensionsalder.
Dette tillæg  

 falder væk, når pensionisten fylder 67 år.
 De overgangsordninger, som gælder for iværksættelsen af det ændrede  

 beregningssystem, er beskrevet nedenfor i afsnit 3.
 Det ændrede beregningssystem gennemførtes pr. 1. januar 1994 samtidig med  

 skattereformen, der bl.a. indebar, at pensioner, herunder  

 tjenestemandspensioner, er fritaget for at betale arbejdsmarkedsbidrag.
 Dette cirkulære, der træder i stedet for Finansministeriets cirkulære af  

 20. december 1993, omhandler beregning af pensioner i perioden 1997-2002 samt  

 regulering af allerede beregnede pensioner, der er under udbetaling.
Beregning og regulering af pensioner Beregning af tjenestemandspensionen sker på grundlag af * tjenestemandens pensionsgivende løn på pensioneringstidspunktet  

 og * den pågældendes pensionsalder, idet pensionsalderårene vægter  

 forskelligt, så de første år vægter mest, jf TPL § 6, stk. 1 og bilag  

 I til dette cirkulære.
 På nogle skalatrin ydes til den således beregnede pension i perioden  

 indtil 2022 et tillæg efter TPL § 6, stk.2.
 Den pensionsgivende løn er i medfør af TPL § 5 - efter indhentet udtalelse  

 fra Lønningsrådet - fastsat for perioden 1. april 1995 - 31. marts 1997.
De pr. 1. januar 1997 gældende pensionsgivende lønninger er anført i  

bilag II Reguleringen af tjenestemandspensioner og efterindtægt af pensioner er  

 fastlagt for perioden 1995-1997 i medfør af TPL § 27, stk. 1.
 Efter indhentet udtalelse fra Lønningsrådet er det bestemt, at  

 tjenestemandspensioner og efterindtægt af pensioner reguleres i takt med den  

 generelle regulering af tjenestemandslønnen, hvilket pr. 1. januar 1997  

 betyder en procentregulering af pensionerne på 32,0144 pct.
3. Overgangsordninger 3.1 Pensioner anlagt i perioden 1/1 1994 - 31/12 1996 Pr. 1. januar 1994 blev de daværende pensioner i henhold til TPL § 40  

 omberegnet og defineret som en »57-pct.'s-pension« evt. med et  

 »u-67-års-tillæg«, og med personlige tillæg til udligning af en  

 evt. forskel til de pågældendes tidligere pension efter 1969-loven.
 For alle pensionister er foretaget sammenlignende beregning på  

 pensioneringstidspunktet af, hvad den pågældende ville få efter 1969-loven,  

 og hvad 1993-loven ville give, og i de tilfælde, hvor  

 »57-pct's-pensionen« ville betyde en højere pension end pensionen  

 beregnet efter 1969-loven, kan stigningen først påbegyndes udmøntet tidligst  

 fra 1. januar 1997 (udskudt stigning).
 Alle pensionister, der er pensioneret før 1. januar 1997, har således fået  

 anvist det samme pensionsbeløb, som 1969-loven ville give, men pensionen har  

 været defineret som en 57-pct.'s-pension med evt. »u-67-års-tillæg«  

 og evt. med et personligt tillæg.
De personlige tillæg er ydet for at opretholde pensionsniveauet efter  

 1969-loven i udgangspositionen.
For pensionister på pensionsniveauer, hvor  

 udskudte stigninger er på tale, vil pensionisten få stigning i det omfang,  

 hvor 1993-pensionen er større end den pågældendes pension, inkl.  

 personlige tillæg, - dvs en personlig udskudt stigning, der udmøntes i  

 sjettedele, dog mindst 1.200 kr. årlig.
 I de pensionstabeller, som udsendes samtidig med dette cirkulære, vil være  

 angivet 1993-pensionsbeløbene i årene 1997-2002. Allerede pensionerede vil  

 med begrundelse i en sammenlignende beregning, der via et personligt tillæg  

 opretholder 1969-pensionen helt eller aftrappet, kunne have en højere pension  

 end den pension, der fremgår af pensionstabellerne med 1993-pensioner.
3.2 Beregning af pensioner fra 1. januar 1997 Beregningsprincip For egenpensioner, der ydes ved fratræden efter 1. januar 1997 og  

 efterfølgende år i overgangsperioden, skal der foretages en sammenlignende  

 beregning pr. 31. december 1996 for at kunne fastslå størrelsen af det  

 samlede personlige tillæg eller den personlige udskudte stigning, jf pkt  

 3.1., idet de personlige tillæg med virkning for nye pensionistårgange  

 aftrappes med 1/6 hvert år, dog mindst 1.200 kr årlig, og de personlige  

 udskudte stigninger udmøntes for alle pensionister med sjettedele, dog  

 mindsst 1.200 kr. årlig.
 Hvis den pågældende ikke er fyldt 67 år, skal der også foretages en  

 sammenlignende beregning af »over-67-års-pensionerne« for den  

 pågældende med satserne pr. 31. december 1996 som grundlag.
 For ægtefællepensioner er dødsfaldstidspunktet afgørende for størrelsen af  

 de personlige tillæg.
Personkreds Pensionsstigninger, der følger af de sammenlignende beregninger 
for såvel tidligere pensionerede som nye pensionister  , vil blive  

 påbegyndt udløst med virkning for de pensioner, der udbetales for januar  

 måned 1997.
 De fald i pensionsniveau på visse skalatrin, som følger af den gradvise  

 tilnærmelse til 57-pct.'s-pensionen, skal kun gælde for  nye  

 pensionistårgange  , der fratræder med egenpension fra og med udgangen af  

 januar måned i hvert af årene i overgangsperioden.
 I Finansministeriets pensionstabeller fremgår pensionsniveauet for  

 1993-pensioner pr. 1. januar 1997 og pr. 1. februar 1997 og efterfølgende 5  

 år med den aktuelle reguleringsprocent pr. 1. oktober 1996.
4. Sammenlignende beregninger Elementerne i den sammenlignende beregning er dels en pension beregnet  

 efter 1993- loven, dels en pension beregnet efter 1969-loven 4.1. Beregning af en 1993-egenpension baseres på:
* den pågældendes optjente pensionsalder, og den deraf følgende  

 procentsats, som findes i bilag I * den pågældendes skalatrin ved pensioneringen og den hertil  

 hørende pensionsgivende løn, som findes i bilag II faste kronetillæg efter  

 TPL § 6, stk. 2 på skalatrin 1-31 ved pensionsaldre 34-37 * »u-67-års-tillæg« for under-67-årige, hvis størrelse  

 er bestemt af pensionsalderen, jf. bilag III * førtidsaldersreduktion, hvis den pågældende har valgt  

 alderspensionering før det 67. år 4.2 Beregning af en 1969-pension baseres på reglerne i 1969-loven (§§ 6 og 27 og dertil knyttede  

 reguleringscirkulærer), der udmønter sig i følgende pensionsdele, der er  

 anført uden procentregulering i den af Finansministeriet i 1993 udsendte  

 grønne pensionsoversigt:
* hertil skal lægges den aktuelle procentregulering af 1-4 * førtidsaldersreduktion af alle pensionsdele bortset fra 4, hvis  

 pågældende har valgt at lade sig alderspensionere før det 67. år * samordningsfradrag, hvis pågældende er over 67 år og får  

 folkepension (1) ---------------------------------- 4.3. Den sammenlignende beregning Det vil være en sammenlignende beregning pr. 31. December 1996, der er  

 udgangspunktet for beregning af pensioner i perioden 1997-2002. Den  

 sammenlignende beregning af egenpensioner er illustreret ved 2  

 beregningseksempler i vedlagte tabel a og tabel b.
 Der foretages ligeledes en sammenlignende beregning af ægtefællepensioner  

 pr. 31.december 1996. Ægtefællepensioner efter 1993-loven beregnes som 71 pct  

 af den egenpension efter 1993-loven, der gælder på det tidspunkt, hvor  

 ægtefællepensionsretten opstår, dog med fuldt »u-67-års-tillæg«.
Der illustreres i tabel c en sammenlignende beregning af ægtefællepension,  

 der modsvarer egenpensionsberegningen.
For opsatte ægtefællepensioner udføres  

 ligeledes sammenlignende beregninger, idet disse efter 1993-loven får 2/3 af  

 egenpensionen, inkl. evt. u-67-års-tillæg.
5. Generelt om pensioner anlagt efter 1. januar 1994 Pensionister, der efter de sammenlignende beregninger er tildelt et  

 personligt tillæg til at opretholde 1969-lovens pensionsniveau, bevarer disse  

 tillæg under samme forudsætninger, som 1969-loven ville lade dem bevare  

 pensionsniveauet.
 Dette betyder fx, at udbetaling af et »u-67-års-tillæg«, der er  

 tillagt en over 67-årig pensionist, fordi han ikke får folkepension, vil  

 ophøre, hvis den pågældende søger folkepension - i lighed med, at der i en  

 sådan situation ville blive trukket samordningsfradrag efter de forud for  

 1994 gældende regler.
Ved omberegning af en konkret persons pension - fx p.g.a. overgang fra  

 lille til stort førtidspensionsfradrag - skal størrelsen af personligt tillæg  

 eller udskudt stigning fastsættes med udgangspunkt i det oprindelige  

 pensioneringstidspunkt.
Dette betyder, at der skal foretages en sammenlignede  

 beregning pr. 31. december 1996, og at størrelsen af personligt tillæg,  

 henholdsvis udskudt stigning skal indgå i pensionen med det antal sjettedele,  

 som var gældende på det oprindelige pensioneringstidspunkt.
6. Særligt om enke- og ægtefællepensioner For ægtefællepensioner efter 1969-loven og enkepensioner efter 1958-loven  

 og tidligere love opstår pensionsretten ved dødsfaldet, og pensionen skal  

 altså beregnes med det på dette tidspunkt gældende pensionsniveau, selvom  

 pensionsniveauet - på grund af aftrapningen af de personlige tillæg - på  

 udbetalingstidspunktet måtte være lavere.
 Ved beregning af ægtefællepension efter en forhenværende tjenestemand, der  

 har oppebåret kvalificeret svagelighedspension efter TPL § 7, indgår årene  

 med kvalificeret svagelighedspension i den pensionsalder, som lægges til  

 grund for den kvalificerede svagelighedspension, jf TPL § 12, stk. 3, dog kan  

 ægtefællepensionen ikke beregnes efter en højere pensionsalder end den,  

 tjenestemanden kunne have opnået ved forbliven i stillingen indtil den  

 pligtige afgangsalder.
 Ægtefællen efter en tjenestemand, der er blevet tilkendt en kvalificeret  

 svagelighedspension, men har valgt ikke at få udbetalt den kvalificerede  

 pension, men i stedet den ordinært optjente pension, vil ikke herved være  

 frataget denne ret.
 Det minimum, som gælder for ægtefællepensioner efter TPL kapitel 3,  

 svarende til ægtefællepensionen ved 15 års pensionsalder, gælder ikke for  

 opsatte ægtefællepensioner efter kapitel 7.
7. Særligt om dobbeltpensionister Det er i forbindelse med vedtagelsen af tjenestemandspensionsloven af 1993  

 lagt til grund, at tjenestemandspensionister, der er dobbeltpensionister  

 senest 31. december 2001 og senest denne dato fylder 67 år, også efter det  

 fyldte 67. år får udbetalt »u-67-års-tillægget« til  

 ægtefællepensionen, idet tillægget dog ikke kan overstige det beløb, som  

 samordningsfradraget ville udgøre.
 De pensionsberegnende myndigheder skal ved indsendelsen til  

 Økonomistyrelsen med henblik på pensionsanvisning af ægtefællepension til en  

 person, der i forvejen får en egenpension, og som opfylder eller kan komme  

 til at opfylde de foran nævnte kriterier, gøre specielt opmærksom herpå i  

 brevet til Økonomistyrelsen, der herefter vil foretage det videre fornødne.
 8.
 Cirkulære af 20. december 1993 om ændringer på  

 tjenestemandspensionsområdet pr. 1. januar 1994 ophæves.
Finansministeriet Økonomistyrelsen Den 20. december 1996 P.M.V.
 E.B.
Lene Larsen Tabel a Skalatrin 17, pensionsalder 37 år - satserne pr. 31/12-1996 Tabel 4.3.1 BILAG I OPTJENING AF PENSION Tjenestemandspensionen beregnes som en procent af den pensionsgivende løn  

 på det skalatrin, som tjenestemanden pensioneres fra.
Procenterne, der  

 afhænger af den optjente pensionsalder, er vist i skemaet.
 *: Til pensioner beregnet på skalatrin 1-31, ydes der ved disse  

 pensionsaldre et særligt tillæg på op til 4.000.
===================================================================== BILAG II PENSIONSGIVENDE LØNNINGER pr. 1. januar 1997 (inkl. procentregulering) BILAG III TILLÆG TIL PENSIONISTER UNDER 67 ÅR pr. 1. januar 1997 (inkl. procentregulering) Til tjenestemandspensionister under 67 år ydes der fremover et  

 pensionstillæg (U/67-års tillæg). Tillægget gives både til egen- og  

 ægtefællepensionister og falder bort, når pensionisten fylder 67 år.  

 Tillægget, der kun afhænger af den optjente pensionsalder, er vist i skemaet.
