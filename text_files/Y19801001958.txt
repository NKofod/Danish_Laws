 Et vagtselskab tilskrev abonnenterne og meddelte, at man ville udvide  

 abonnementet og øge abonnementsafgiften med 20 %, medmindre abonnenten  

 meddelte selskabet, at man ikke ønskede udvidelsen.
 Forbrugerombudsmanden udtalte, at det er i strid med  

 markedsføringslovens § 1 og § 2, stk. 1 og 3, at opnå accept af et tilbud ved  

 passivitet.
 Udvidelses af abonnementer ved passivitet.
 FO modtog i efteråret 1980 en del henvendelser vedrørende den af et  

 vagtselskab anvendte fremgangsmåde i forbindelse med tilbud om udvidet  

 service i form af en ny patruljetjeneste til selskabets abonnenter.
 Fremgangsmåden var den, at selskabet i en skrivelse til abonnenterne  

 meddelte, at man ville udvide de eksisterende abonnementer således, at de,  

 mod en forhøjelse af abonnementafgiften på 20%, også kom til at omfatte  

 selskabets nye patruljetjeneste, medmindre abonnenterne meddelte selskabet,  

 at abonnementet ikke ønskedes udvidet.
 Under de med selskabet førte forhandlinger gjorde FO selskabet bekendt  

 med, at den anvendte fremgangsmåde, der søger at opnå abonnenternes accept af  

 tilbud ved passivitet, var i strid med markedsføringslovens § 1 og § 2, stk.  

 1 og 3.
 Delskabet ændrede herefter tilmeldelsesproceduren således, at abonnenterne  

 positivt skulle tilkendegive, om de ønskede den nye patruljeservice.  

 Endvidere berigtigede selskabet forholdet over for abonnenterne, dels ved  

 indrykning af annoncer i en række dagblade, dels ved en skrivelse til hver  

 enkelt abonnent, hvori det oplystes, at ingen ville blive omfattet af den ny  

 patruljetjeneste ved passivitet.
 (* 1) Offentliggjort i Forbrugerombudsmandens årsberetning 1979-1980, side  

 58.
