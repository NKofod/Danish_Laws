Skriftlig fremsættelse (3. oktober  

 2001) Erhvervsministeren (Ole Stavad) :
 Herved tillader jeg mig for Folketinget at  

 fremsætte:
Forslag til lov om ændring af lov om sikkerhed  

 til søs (Gebyrbelagt arbejdsmiljøtilsyn, tilskud for  

 ekstraindsats på arbejdsmiljøområdet, indberetningspligt,  

 anløbsforbud samt lastning og losning af bulkskibe) (Lovforslag nr.
L 25).
Med forslaget skabes hjemmel til indførelse af  

 gebyrbelagt tilsyn med skibe, der er særligt belastede i relation til  

 de ombordværendes sikkerhed og sundhed, samt en tilskudsordning for  

 dem, der har gjort en ekstraindsats på  

 arbejdsmiljøområdet.
Disse dele af forslaget er en  

 opfølgning på regeringens  generelle incitamentspakke på  

 arbejdsmiljøområdet.
Herudover indeholder forslaget  

 hjemmelsgrundlag for gennemførelse af to EU-direktiver, som forventes  

 endeligt vedtaget om kort tid.
Direktiverne omhandler henholdsvis  

 skærpet kontrol med udenlandske skibe og øget sikkerhed bl.a. i  

 form af indførelse af kvalitetsstyringssystemer ved lastning og  

 losning af bulkskibe.
Endelig indeholder lovforslaget enkelte ændringer  

 af lovteknisk karakter.
 Jeg henviser i øvrigt til de bemærkninger,  

 der ledsager lovforslaget, og anbefaler det til Folketingets velvillige  

 behandling.
