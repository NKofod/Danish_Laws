Bindende svar - Ejendomsvurdering - ekstraordinær genoptagelse - grundværdi Skatterådet har ekstraordinært genoptaget vurderingen pr. 1. oktober 2005, med henblik på at ændre den omberegnede grundværdi.
SKM2015. 94. SR - Skatterådsmøde 27. januar 2015 Ejer har anmodet om at få genoptaget den omberegnede grundværdi ved vurderingen pr. 1. oktober 2005, idet der er fejl i beregningsgrundlaget.
Dette skyldes, at der ikke ved den omberegnede grundværdi er brugt det korrekte prisniveau.
Den omberegnede grundværdi er foretaget i prisniveauet for 2005, men skulle have været foretaget i prisniveauet for 2001.
 På baggrund heraf genoptages ejendomsvurderingen pr. 1. oktober 2005 ekstraordinært og vurderingen ændres således:
 Grundværdi: 449.200 kr. ændres til 260.500 kr.
 Ændringen vil få skattemæssig virkning fra og med den 29. januar 2009 for beregningen af grundskyld.
