(Til landets blodbanker) I medfør af § 4 i lov om lægemidler, jf. lovbekendtgørelse nr. 656 af 28.  

 juli 1995 og i medfør af § 11 i lov om udøvelse af lægegerning, jf.  

 lovbekendtgørelse nr. 632 af 20. juli 1995 fastsættes:
 § 1.  Blodkomponenter som anvendes til  

 transfusionsbehandling i Danmark, skal være tappet fra bloddonorer, som  

 mindst 1 gang har været undersøgt og fundet negative for anti-HTLV I/II.
 Stk. 2.  Donorer, der har haft karantæne som følge af  

 ophold i malariaområde, skal ved genoptagelse af donorvirksomheden undersøges  

 og påvises negative for anti-HTLV I/II.
Stk. 3.  Donorer, der har haft karantæne som følge af  

 seksuel kontakt med en personfra geografiske områder, hvor HIV-infektion  

 forekommer udbredt i befolkningen skal ved genoptagelse af donorvirksomheden  

 undersøges og påvises negative for anti-HTLV I/II Stk. 4.  Donorer, der har haft en pause i  

 bloddonorvirksomheden på mere end 5 år, skal ved genoptagelse af  

 donorvirksomheden undersøges og påvises negative for anti- HTLV I/II.
 § 2.  Bloddonorer, der på basis af de udførte analyser  

 må vurderes som smittet med HTLV I/II, skal af den for blodbanken ansvarlige  

 læge informeres om resultatet og henvises til videre undersøgelse,  

 eksempelvis til infektionsmedicinsk speciallæge eller sygehusafdeling.
 § 3.  Blodbanken skal på et særligt skema månedsvis  

 til epidemiologisk afd., Statens Serum Institut, indberette antallet af  

 bloddonorer, der er undersøgt for anti-HTLV I/II.
 Stk. 2.  Indberetninger om undersøgelser for anti-HTLV  

 I/II skal omfatte:
 § 4.  Sundhedsstyrelsen har udarbejdet vejledning om  

 undersøgelse af bloddonorer for antistof mod HTLV I/II, se bilag 1.
 § 5.  Cirkulæret træder i kraft 1. oktober 1997,  

 således at alle blodkomponenter, der efter denne dato anvendes til  

 transfusionsbehandling i Danmark er tappet fra donorer, som er undersøgt og  

 fundet negative for anti-HTLV I/II efter de her beskrevne retningslinier.
 Stk. 2.  Samtidig ophæves Sundhedsstyrelsens cirkulære  

 af 14. februar 1994 om undersøgelse af donorblod for antistof mod HTLV I/II.
Sundhedsstyrelsen, den 18. september  

 1997 Einar Krag /Michael von Magnus Bilag 1 Sundhedsstyrelsens vejledning af 18. september 1997 VEJLEDNING OM UNDERSØGELSE AF BLODDONORER FOR ANTISTOF MOD HTLV I/II (Til landets blodbanker) 1. Indledning I medfør af Sundhedsstyrelsens cirkulære af 18. september 1997 om  

 undersøgelse af bloddonorer for antistof mod HTLV I/II skal blodkomponenter,  

 som anvendes til transfusion, fra 1. oktober 1997 stamme fra bloddonorer, som  

 er undersøgt og fundet negative for antistof mod HTLV I/II, som beskrevet i  

 denne vejledning.
Samtidig skal blodbankerne månedsvis til epidemiologisk  

 afd., Statens Serum Institut sende indberetning om undersøgelser for  

 anti-HTLV I/II.
2. HTLV - smitteveje og forekomst HTLV I/II smitter perinatalt, seksuelt og ved overførsel af blod  

 indeholdende intakte kerneholdige celler.
 HTLV-forekomsten har endemisk karakter i visse populationer, og det må  

 skønnes, at den perinatale smitte her har væsentlig betydning for  

 vedligeholdelsen af endemien i de berørte populationer.
Via seksuel transmission forekommer HTLV-smitte til individer fra  

 populationer med lav HTLV-forekomst.
Den seksuelle transmission synes mest  

 effektiv fra mand til kvinde.
Blandt de danske donorer, som i perioden  

 1.5.1994 til 22.8.1997 blev fundet HTLV-inficerede, var kvinde/mand ratio  

 7/2.
 Med nogle undtagelser (fx er der endemisk forekomst af HTLV I på nogle  

 malariafrie, mindre øer i det sydlige Japan) er områder med endemisk  

 forekomst af HTLV i vid udstrækning inkluderet i malariaområderne.  

 Malariaområderne kan derfor anvendes til at afgrænse de områder, hvor der er  

 øget risiko for seksuel transmission af HTLV.
Det er konstateret, at stiknarkomaner fra det sydlige Europa og fra USA  

 har øget forekomst af HTLV II-infektion.
Der er ikke konstateret øget  

 forekomst af HTLV-smitte blandt danske stiknarkomaner.
Stiknarkomaner og  

 disses seksuelle kontakter er udelukket fra donorvirksomhed i henhold til de  

 forholdsregler, der har til hensigt at nedsætte risiko for HIV-smitte med  

 donorblod.
3. Hvilke donorer skal undersøges for anti-HTLV I/II I medfør af cirkulærets § 1 skal blod fra følgende donorkategorier  

 undersøges for anti-HTLV I/II:
I praksis vil dette omfatte 4. Undersøgelsens omfang Undersøgelsen omfatter undersøgelse for antistoffer mod HTLV I/II.  

 Sundhedsstyrelsen anerkender herunder, at screening for HTLV II antistoffer  

 kan været baseret på krydsreaktivitet med HTLV I antigener.
 Findes donorblodprøven ikke reaktiv, anses donor for anti-HTLV I/II  

 negativ.
Såfremt donorblodprøven findes reaktiv for anti-HTLV I/II, foretages to  

 nye uafhængige undersøgelser (ELISA) på samme blodprøve.
Er begge disse  

 undersøgelsesresultater ikke-reaktive, anses donor for anti-HTLV I/II negativ  

 og opfylder dermed donorkriteriet om negativitet for anti-HTLV I/II.
Er blot  

 den ene af de to undersøgelser reaktiv, er kriteriet om negativitet for  

 anti-HTLV ikke opfyldt på det foreliggende, og prøven må gå videre til  

 konfirmatorisk test.
5. Konfirmatorisk test Som konfirmatorisk test kan anvendes de for tiden tilgængelige  

 undersøgelsesmetoder, der bygger på et immunblot princip eller metoder med  

 tilsvarende sensitivitet.
 Blodbanken er ansvarlig for kvaliteten af de anvendte  

 undersøgelsesmetoder.
5.a.
Immunblot negativ eller inkonklusiv Såfremt immunblot er negativ eller inkonklusiv, kan endelig konklusion  

 først drages på basis af nye undersøgelser af blodprøver udtaget nogle  

 måneder senere.
Blodprøven kan tages i forbindelse med næste fremmøde, og  

 særskilt indkaldelse er ikke ønskelig.
 Der skal tages blodprøver med henblik på ELISA, immunblot samt  

 nukleinsyreamplifikationsbaseret undersøgelse (PCR o.l.) for såvel HTLV I som  

 HTLV II.
 Hvis såvel ELISA som immunblot (udført med samme metoder som ved første  

 undersøgelse) ved denne fornyede undersøgelse begge er negative, kan det  

 konkluderes, at donor er negativ for anti-HTLV I/II, og vedkommende opfylder  

 herefter donorkriteriet om negativitet for anti-HTLV.
 I alle andre tilfælde skal samtlige undersøgelser gennemføres, før endelig  

 konklusion kan drages.
Foretages den fornyede HTLV undersøgelse i forbindelse med tapning af  

 blodportion, vil den tid, der går før endelig konklusion kan drages, i  

 praksis forhindre, at blodet fra denne tapning kan anvendes til  

 komponentfremstilling.
Hvis blot den ene af de udvidede undersøgelser  

 (immunblot respektivt nukleinsyrebaseret test) er positiv for HTLV I eller  

 HTLV II, anses donor for smittet med HTLV I eller HTLV II, og donor skal  

 indkaldes til nærmere information om resultatet, henvises til  

 infektionsmedicinsk speciallæge eller sygehusafdeling og udelukkes for  

 bestandig fra donorvirksomhed.
 Ved andre udfald af de tre undersøgelsesmetoder (fx kombinationen ELISA:  

 reaktiv, immunblot: inkonklusiv, nukleinsyre baseret test: negativ for såvel  

 HTLV I som HTLV II), betragtes donor som negativ for antistoffer udløst af  

 HTLV I eller HTLV II infektion, og donor anses opfylder herefter cirkulærets  

 bestemmelser om negativitet for anti-HTLV I/II, og kan således tappes.
Det er erfaringen fra tidligere screening for anti-HTLV, at godt halvdelen  

 af de sera, som var repeteret ELISA reaktive, var indeterminante i immunblot,  

 og knap halvdelen var negative i immunblot.
I intet tilfælde har de  

 »ELISA repeterede reaktive/immunblot negative« prøver været udtryk  

 for bagved liggende HTLV infektion.
Imidlertid er det serologiske forløb af  

 en HTLV serokonvertion ikke beskrevet i litteraturen, hvorfor der foreligger  

 en teoretisk mulighed for, at reaktionstypen: »ELISA repeteret  

 reaktiv/immunblot negativ« i sjældne tilfælde kan være udtryk for  

 »begyndende« HTLV serokonvertion.
Dette er baggrunden for, at man  

 indtil videre vil anbefale, at der ved reaktionstypen: »ELISA repeteret  

 reaktiv/immunblot negativ« foretages ny undersøgelse af en prøve taget  

 nogle måneder senere, før endelig konklusion drages.
5.b.
Immunblot positiv Såfremt immunblot er positiv, anses donor for smittet med HTLV I eller  

 HTLV II, og donor skal indkaldes til nærmere information om resultatet,  

 henvises til infektionsmedicinsk speciallæge eller sygehusafdeling og  

 udelukkes for bestandig fra donorvirksomhed.
6. Reaktivering af donorer, som er i  

 observationskarantæne som følge af resultater for hidtil gennemførte  

 anti-HTLV I/II screening af alt donorblod Såfremt der til blodbanken er knyttet bloddonorer, som aktuelt er i  

 observationskarantæne som følge af ELISA reaktivitet og/eller inklusiv  

 immunblot for anti-HTLV I/II ved den hidtil gennemførte screening af  

 donorblod for anti-HTLV I/II, kan disse donorer reevalueres efter de  

 principper, som er anført under punkt 5 ovenfor, og afhængigt af resultaterne  

 af de relevante undersøgelser, eventuelt genindtræde som aktive donorer.
7. Indberetning af foretagne undersøgelser og  

 resultatet af disse Blodbanken skal til epidemiologisk afdeling, Statens Serum Institut,  

 månedsvis, senest den 20. i efterfølgende måned, indsende oplysninger om  

 antal foretagne undersøgelser og antallet af positive efter konfirmatoriske  

 undersøgelser.
Statens Serum Institut vil til blodbankerne sende  

 indberetningsskemaer, hvoraf fremgår omfanget af de ønskede oplysninger om de  

 positive undersøgelser.
