Cirkulære om statsinstitutioners anmeldelse af arbejdsskader  

 efter lov om arbejdsskadesikring Kapitel 1 Indledende bemærkninger Lov om arbejdsskadesikring, jf. lov nr. 422 af 10. juni  

 2003, træder i kraft den 1. januar 2004 og anvendes på arbejdsulykker, der  

 indtræder den 1. januar 2004 eller senere, samt på erhvervssygdomme, der  

 anmeldes den 1. januar 2004 eller senere.
 Loven dækker ulykkestilfælde og erhvervssygdomme.
Ved lovændringen bliver skadebegreberne udvidet, således at  

 alle skader, hvor der er sammenhæng mellem påvirkninger på arbejdet og  

 skaden,  

 kan anerkendes.
Samtidig forsvinder pludselige løfteskader og kortvarige  

 skadelige påvirkninger som selvstændige skadebegreber, idet disse  

 skadebegreber  

 bliver omfattet af ulykkesbegrebet.
Erhvervssygdomsbegrebet bliver med virkning fra 1. januar  

 2005 udvidet, således at betingelserne for at optage en sygdom på  

 fortegnelsen  

 ikke længere er medicinsk og teknisk erfaring for en sammenhæng mellem  

 arbejdet  

 og sygdommen, idet dette forudsætter omfattende lægevidenskabelige  

 undersøgelser.
Fremover er det tilstrækkeligt, at der er medicinsk  

 dokumentation for en sammenhæng.
Kravet til optagelse på fortegnelsen er  

 således lempet.
 Ved lovændringen udvides retten til behandlingsudgifter ud  

 over perioden, hvor sagen behandles i Arbejdsskadestyrelsen, således at der  

 kan  

 betales fremtidige behandlingsudgifter med samme udgangspunkt som i  

 erstatningsansvarsloven.
Der bliver endvidere indført en særlig godtgørelse ved  

 dødsfald som i erstatningsansvarsloven.
Godtgørelsen udbetales, når der er en  

 skadevolder, og skaden samtidig er en arbejdsskade, hvis dødsfaldet er  

 forvoldt  

 forsætligt eller ved grov uagtsomhed.
 Afløsningsbeløbet, som kommer til udbetaling ved  

 tilskadekomnes overgang til folkepension, bliver afskaffet som led i  

 udgiftsfinansieringen af det udvidede skadebegreb.
Kapitel 2 Sikringsordningen Staten er som arbejdsgiver som hidtil erstatningspligtig  

 over for sine ansatte for følger af arbejdsskade, jf. lovens § 49,  

 stk. 2-3.
 Sikringsordningen omfatter en sikring mod følger af  

 arbejdsulykker og en sikring mod følger af erhvervssygdomme.
Sikringen mod følger af arbejdsulykker finansieres fortsat i  

 forsikringsregi.
Offentlige arbejdsgivere har som hidtil adgang til at vælge  

 selvforsikring, jf. lovens § 48, stk. 5.
Sikringen mod følger af erhvervssygdomme er gennemført på  

 den måde, at alle arbejdsgivere har pligt til at tilslutte sig  

 Arbejdsmarkedets  

 Erhvervssygdomssikring.
Dette indebærer, at pligten til at betale bidrag til  

 Arbejdsmarkedets Erhvervssygdomssikring også gælder for staten,  

 (amts)kommunerne og den kongelige husholdning (civillisten).
Alle ydelser ved ulykkestilfælde afholdes som hidtil  

 forskudsvis af Arbejdsskadestyrelsen og pålignes det enkelte ministerområde,  

 som kan fordele udgifterne på de tilhørende statsinstitutioner.
Udgifterne  

 til  

 sygebehandling, genoptræning m.v. under sagens behandling, jf. lovens  

 § 15, skal afholdes direkte af de enkelte  

 ministerområder/statsinstitutioner.
 De enkelte ministerier med tilhørende institutioner har  

 samme rettigheder og pligter som et forsikringsselskab i skadesagen og får  

 hermed ankeadgang, jf. lovens § 44. Herudover har ministerierne adgang  

 til  

 aktindsigt og partshøring m.v.
 De enkelte ministerier og institutioner har adgang til at  

 behandle sager, hvor der alene skal afholdes udgifter til sygebehandling,  

 genoptræning m.v. under sagens behandling, jf. lovens § 15. Adgangen  

 omfatter alene sager om arbejdsulykker.
Kapitel 3 Betaling for Arbejdsskadestyrelsens og Den  

 Sociale  

 Ankestyrelses administration Arbejdsskadestyrelsen og Den Sociale Ankestyrelse skal have  

 betaling for deres administration af lov om arbejdsskadesikring.
Det følger  

 af  

 lovens § 59 og af bekendtgørelse nr. 1069 af 11. december 2003.  

 Taksterne  

 for de to styrelsers administration fastsættes på de årlige bevillingslove og  

 offentliggøres ved Arbejdsskadestyrelsens bekendtgørelse en gang om året.
Kapitel 4 Hvornår er der tale om arbejdsskade Ved arbejdsskade forstås, jf. lovens §§ 6 og 7,  

 ulykker, det vil sige personskader forårsaget af en hændelse eller en  

 påvirkning, der sker pludseligt eller indenfor 5 dage, og erhvervssygdomme.
Arbejdsskadestyrelsen afgør, om det anmeldte tilfælde kan  

 anerkendes som arbejdsskade, og om tilfældet i givet fald berettiger til  

 ydelser efter loven.
Anerkendelse af et tilfælde som arbejdsskade  

 forudsætter,  

 at tilskadekomne tilhører den personkreds, der er dækket af loven, og at  

 skaden  

 skete på grund af arbejdet, samt at der er medicinsk sammenhæng mellem  

 påvirkningen og den anmeldte skade.
Kapitel 5 Statsinstitutioners anmeldelse af arbejdsskader I lov om arbejdsskadesikring, §§ 31-36, og i  

 Arbejdsskadestyrelsens bekendtgørelser nr. 931 af 5. november 2003 er fastsat  

 regler om anmeldelse af arbejdsulykker:
Hvilke skader skal anmeldes og hvornår 1)  

 	  

    

 Tilfælde, som må  

 antages at medføre fremtidige behandlingsudgifter, varigt mén eller tab af  

 erhvervsevne, samt tilfælde, der har medført eller antages at ville medføre  

 skadelidtes død, anmeldes snarest muligt og senest 9 dage efter skadens  

 indtræden.
 2)  

 	  

    

 Tilfælde, hvor  

 skadelidte, uanset om tilfældet må antages at medføre fremtidige  

 behandlingsudgifter, varigt mén eller tab af erhvervsevne, endnu ikke 5 uger  

 efter skadens indtræden har genoptaget sit sædvanlige arbejde i fuldt omfang,  

 anmeldes senest 9 dage herefter.
 3)  

 	  

    

 Tilfælde, som må antages  

 alene at ville medføre krav på godtgørelse af udgifter til proteser, briller  

 eller andre hjælpemidler samt til sygebehandling eller optræning, anmeldes  

 snarest muligt og senest 9 dage efter skadens indtræden.
 4)  

 	  

    

 Arbejdsgiverens  

 anmeldepligt omfatter ikke erhvervssygdomme.
Hvor skal skaden anmeldes til Anmeldepligten påhviler den statsinstitution, hvor den  

 tilskadekomne er ansat.
Statsinstitutionerne skal anmelde de under pkt. 1) og  

 2) nævnte skader til Arbejdsskadestyrelsen med angivelse af, hvilken  

 institution  

 der udøver forsikringsselskabsbeføjelser i sagen.
I sager, hvor der udelukkende opstår krav om betaling af  

 sygebehandling, optræning, hjælpemidler m.v. under sagens behandling, kan  

 statsinstitutionen i lighed med forsikringsselskaberne selv betale  

 behandlingsudgifterne.
Statsinstitutionen kan ikke tage stilling til, at  

 skaden  

 ikke er omfattet af loven.
Ministeriet kan også vælge at have en central  

 enhed,  

 som udøver alle forsikringsselskabsbeføjelser for skader inden for  

 ministeriets  

 område.
Institutionerne skal da anmelde skaderne til denne enhed, som  

 videresender anmeldelserne til Arbejdsskadestyrelsen.
Specielt om dødsfald Uanset om den arbejdsskade, der har medført dødsfaldet,  

 allerede er anmeldt, skal Arbejdsskadestyrelsen inden 48 timer underrettes om  

 enhver medarbejders død, hvis dødsfaldet kan være forårsaget af en  

 arbejdsskade.
Herudover skal der ved ethvert dødsfald, der er indtruffet på  

 arbejdspladsen, ske underretning til Arbejdsskadestyrelsen inden 48 timer.  

 Underretning til Arbejdsskadestyrelsen skal ske på telefon 20 42 63 97.
Specielt om småskader Småskader som for eksempel splinter, skrammer og buler, der  

 ikke er behandlingskrævende, er ikke anmeldelsespligtige.
De skader, der ikke  

 anmeldes, bør der gøres fyldige notater om, svarende til de oplysninger, der  

 normalt afgives ved anmeldelse af arbejdsskader.
Eventuelt kan der udfærdiges  

 en anmeldelse, der opbevares på tjenestestedet.
Disse oplysninger kan  

 anvendes,  

 hvis tilskadekomne ønsker sagen anmeldt senere.
Specielt om tilfælde, der ikke anmeldes inden for  

 anmeldelsesfristerne I sådanne tilfælde har tilskadekomne eller dennes efterladte  

 adgang til at rejse krav om erstatning efter lov om arbejdsskadesikring inden  

 for en frist af 1 år fra arbejdsskadens indtræden.
Når der er særlig grund  

 til  

 det, kan der ses bort fra fristen.
Sanktioner Statsinstitutionen kan pålægges et bødeansvar, hvis den ikke  

 rettidigt anmelder en arbejdsskade, jf. lovens § 82, stk. 3 og 4.
Kapitel 6 Fremgangsmåde ved anmeldelse Arbejdsskader kan anmeldes elektronisk via  

 Arbejdsskadestyrelsens hjemmeside www.ask.dk, EASY eller ved brug af  

 blanketsættet  

 »Anmeldelse af  

 arbejdsulykke m.v. til Arbejdstilsynet og  

 forsikringsselskabet/Arbejdsskadestyrelsen  

 «.
 Blanketsæt kan rekvireres i Arbejdstilsynet eller i  

 Arbejdsskadestyrelsen.
 Arbejdstilsynet og Arbejdsskadestyrelsen kan godkende, at  

 anmeldelse sker i elektronisk eller papirbaseret form udarbejdet af anmelder.
 Statsinstitutioner skal benytte følgende fremgangsmåde ved  

 anmeldelse af arbejdsulykke ved hjælp af blanketsættet, jf. også vejledningen  

 forrest i blanketsættet:
Blanketsættet udfyldes fuldstændigt, og både side 1 (grøn)  

 og side 2 (blå) stemples i felt G: Oplysninger om anmelder.
Husk at angive,  

 om  

 sagen skal behandles efter arbejdsskadesikringsloven, i punkt F.
 Anmeldeblanketten indeholder ikke længere en lægeerklæring  

 på bagsiden af blå side.
 Dernæst sendes:
 Grøn side til Arbejdstilsynet, hvis skaden har medført  

 uarbejdsdygtighed i mindst 1 dag ud over den dag, skaden skete.
 Blå side til ministerområdets centrale  

 enhed/Arbejdsskadestyrelsen.
 Er der tale om et dødsfald, skal blå side sendes direkte til  

 Arbejdsskadestyrelsen.
 Grå side sendes eller udleveres til tilskadekomne til eget  

 brug.
Anmeldelse kræver ikke den tilskadekomnes samtykke.
En  

 tilskadekommen kan dog efterfølgende altid bede Arbejdsskadestyrelsen om ikke  

 at behandle sagen.
Hvis skaden anmeldes mere end 1 år efter skaden er sket,  

 er  

 betingelserne for anerkendelse skærpede.
Som nævnt ovenfor skal anmelder i pkt.
F besvare:
Skal skaden anmeldes efter arbejdsskadesikringsloven til  

 Arbejdsskadestyrelsen/arbejdsgivers forsikringsselskab? Svares  

 »nej  

 «  

  

 i punkt F, skal skaden udelukkende anmeldes  

 til Arbejdstilsynet.
Kapitel 7 Ministeriets sagsbehandling Statsinstitutionerne skal oversende sager om ulykkestilfælde  

 til Arbejdsskadestyrelsen, hvor der er lovmæssig forpligtelse hertil, jf.  

 Arbejdsskadestyrelsens bekendtgørelse nr. 931 af 5. november 2003, det vil  

 sige, hvis skaden 1)  

 	  

    

 har medført eller må  

 antages at ville medføre tilskadekomnes død, eller 2)  

 	  

    

 antages at ville  

 medføre erstatning for fremtidige behandlingsudgifter, tab af erhvervsevne  

 eller godtgørelse for varigt mén, eller 3)  

 	  

    

 har medført, at  

 tilskadekomne endnu 5 uger efter skadens indtræden ikke har genoptaget sit  

 sædvanlige arbejde i fuldt omfang, eller 4)  

 	  

    

 har medført krav om  

 betaling af sygebehandling, optræning, hjælpemidler m.v., men afviser, fordi  

 statsinstitutionen finder, at skaden ikke er omfattet af loven.
Ved oversendelse oplyser institutionen, hvem der varetager  

 pligter og rettigheder som forsikringsselskab og dermed får partsbeføjelser i  

 sagen, det vil sige aktindsigt, partshøring og ankeadgang.
Dette medfører  

 adgang til fortrolige oplysninger om den arbejdsskadedes personlige forhold,  

 som arbejdsgiveren normalt ikke har adgang til.
Sådanne oplysninger bør  

 derfor  

 holdes adskilt fra personaleadministrationen, idet disse oplysninger alene er  

 en følge af opgaverne som forsikringsselskab.
Institutionerne kan vælge selv at afholde udgifter efter  

 lovens § 15 under sagens behandling, det vil sige udgifter til  

 behandling,  

 genoptræning, hjælpemidler m.v., hvis der ikke i øvrigt er pligt til at  

 oversende sagen til Arbejdsskadestyrelsen.
Disse skader oversendes i så fald  

 ikke til Arbejdsskadestyrelsen, medmindre tilskadekomne ikke er enig i  

 institutionens standpunkt og derfor ønsker en afgørelse i  

 Arbejdsskadestyrelsen.
 Sager om erhvervssygdomme, der fejlagtigt er anmeldt til  

 institutionerne, skal altid hurtigst muligt oversendes til  

 Arbejdsskadestyrelsen.
Kapitel 8 Ikrafttrædelse Dette cirkulære træder i kraft den 1. januar 2004. Samtidigt  

 ophæves Arbejdsskadestyrelsens cirkulære nr. 183 af 7. december 1999 om  

 statsinstitutioners anmeldelse af arbejdsskader efter lov om sikring mod  

 følger  

 af arbejdsskade.
