 (Til stiftsøvrighederne).
 Ved lov nr. 1199 af 27. december 1996 er der gennemført forskellige  

 ændringer i lov om ferie, jf. lovbekendtgørelse nr. 167 af 24. februar 1997.
 Den 2. maj 1997 er der indgået aftale om ferie mellem Finansministeriet og  

 Centralorganisationerne.
 Aftalen erstatter aftale af 10. april 1989 om de for folkekirkens  

 tjenestemænd gældende ferieregler, cirkulære af 2. maj 1989 og cirkulære af  

 12. juli 1994.
 Aftalen har virkning fra optjeningsåret 1996 og ferieåret 1997/98. Enkelte  

 bestemmelser har dog først virkning fra 1. oktober 1997.
1. Tjenestemænd For tjenestemænd indebærer aftalen følgende ændringer i forhold til  

 tidligere:
a.
Optjening af ferie .
 Bestemmelsen om, at tjenestemænd optjener ret til ferie med løn under  

 tjenestefrihed uden løn, hvis tjenestefriheden er af en sammenhængende  

 periode på højst 6 måneder, ændres fra 1. oktober 1997, således at der for  

 tjenestefrihedsperioder, der påbegyndes på eller efter denne dato optjenes  

 ret til ferie med løn i de første 6 måneder af tjenestefrihedsperioden,  

 uanset dennes længde.
b.
Omlægning af ferie .
 Omlægges planlagt ferie uden tjenestemandens samtykke med et varsel på  

 mindre end 3 måneder for så vidt angår hovedferien og 1 måned for så vidt  

 angår restferien, ydes der som kompensation herfor tjenestemanden 1 1/2 times  

 betalt frihed for hver omlagt feriedag.
 Sker omlægningen efter feriens påbegyndelse, ydes kompensation med 3  

 timers betalt frihed pr. omlagt feriedag.
c.
Sygdom under ferie .
Bliver tjenestemanden syg under afvikling af ferie, kan ferien efter  

 menighedsrådets skøn suspenderes helt eller delvis, når særlige  

 omstændigheder taler derfor.
Sygdommen kan kræves dokumenteret ved en  

 lægeerklæring.
d.
Ferieforhold i forbindelse med pensionering og forudgående  

 sygefravær .
 Med virkning fra 1. oktober 1997 gælder der ikke længere særregler, når  

 tjenestemanden afskediges med egenpension eller rådighedsløn/ventepenge.  

 Tjenestemænd skal således ikke som hidtil afvikle al optjent ferie, inden de  

 fratræder, men får udbetalt feriegodtgørelse for ikke afviklet ferie.
 I forbindelse med længerevarende sygdom umiddelbart forud for  

 afskedigelsen bortfalder retten til al feriegodtgørelse, bortset fra  

 feriegodtgørelse vedrørende eventuel opsparet ferie, hvis tjenestemanden  

 fratræder 2. maj 1997 eller senere.
e.
Udskydelse af feriedage .
 Menighedsrådets adgang til at udskyde en tjenestemands feriedage til det  

 følgende ferieår på grund af ganske særlige tjenstlige forhold er endvidere  

 begrænset til 6 dage.
f.
Opsparing af ferie .
Adgangen til at opspare ferie er begrænset til 1 uge pr. ferieår.
Det er  

 nu kun de feriedage, der ligger ud over 24, der kan opspares.
Samtidig er 3  

 års reglen bortfaldet.
Der skal nu foreligge aftale om de nærmere vilkår for  

 afviklingen af den opsparede ferie samtidig med, at aftalen om opsparing  

 indgås.
g.
Placering af ferien .
 Reglerne om kompensation for placering af en tjenestemands hovedferie på  

 18 dage helt eller delvis uden for ferieperioden, hvis tjenstlige forhold gør  

 det nødvendigt, er ændret, således at der ydes kompensation med 1 1/2 times  

 betalt frihed for hver feriedag, der placeres uden for ferieperioden.
 2. Tjenestemandslignende ansatte.
 For tjenestemandslignende ansatte indebærer aftalen følgende  

 ændringer i forhold til tidligere:
a.
Løn under ferie .
 Med virkning fra ferieåret 1997/98 ydes løn under ferie med samme brøkdel,  

 som tjenesten i optjeningsåret gennemsnitligt har udgjort.
b.
Optjening af ferie .
 Tjenestemandslignende ansatte optjener ret til ferie med løn under  

 tjenestefrihed uden løn på samme måde som tjenestemænd.
 Bestemmelsen om, at der optjenes ret til ferie med løn under  

 tjenestefrihed uden løn, hvis tjenestefriheden er af en sammenhængende  

 periode på højst 6 månder, ændres fra 1. oktober 1997, således at der for  

 tjenestefrihedsperioder, der påbegyndes på eller efter denne dato optjenes  

 ret til ferie med løn i de første 6 måneder af tjenestefrihedsperioden,  

 uanset dennes længde.
c.
Omlægning af ferie .
 Omlægges planlagt ferie uden den ansattes samtykke med et varsel på mindre  

 end 3 måneder for så vidt angår hovedferien og 1 måned for så vidt angår  

 restferien, ydes der som kompensation herfor den ansatte 1 1/2 times betalt  

 frihed for hver omlagt feriedag.
 Sker omlægningen efter feriens påbegyndelse, ydes kompensation med 3  

 timers betalt frihed pr. omlagt feriedag.
d.
Sygdom under ferie .
Bliver den ansatte syg under afvikling af ferie, kan ferien efter  

 menighedsrådets skøn suspenderes helt eller delvis, når særlige  

 omstændigheder taler derfor.
Sygdommen kan kræves dokumenteret ved en  

 lægeerklæring.
3. Overenskomstansatte (gartnere, gartneriarbejdere og  

 HK-personale) For overenskomstansatte indebærer aftalen følgende ændringer i  

 forhold til tidligere:
a.
Løn under ferie .
 Med virkning fra ferieåret 1997/98 ydes løn under ferie med samme brøkdel,  

 som tjenesten i optjeningsåret gennemsnitligt har udgjort.
b.
Optjening af ferie .
 Overenskomstansatte optjener ret til ferie med løn under tjenestefrihed  

 uden løn på samme måde som tjenestemænd og tjenestemandslignende ansatte.
 Bestemmelsen om, at der optjenes ret til ferie med løn under  

 tjenestefrihed uden løn, hvis tjenestefriheden er af en sammenhængende  

 periode på højst 6 måneder, ændres fra 1. oktober 1997, således at der for  

 tjenestefrihedsperioder, der påbegyndes på eller efter denne dato optjenes  

 ret til ferie med løn i de første 6 måneder af tjenestefrihedsperioden,  

 uanset dennes længde.
c.
Omlægning af ferie .
 Omlægges planlagt ferie uden den ansattes samtykke med et varsel på mindre  

 end 3 måneder for så vidt angår hovedferien og 1 måned for så vidt angår  

 restferien, ydes der som kompensation herfor den ansatte 1 1/2 times betalt  

 frihed for hver omlagt feriedag.
 Sker omlægningen efter feriens påbegyndelse, ydes kompensation med 3  

 timers betalt frihed pr. omlagt feriedag.
d.
Sygdom under ferie .
Bliver den ansatte syg under afvikling af ferie, kan ferien efter  

 menighedsrådets skøn suspenderes helt eller delvis, når særlige  

 omstændigheder taler derfor.
Sygdommen kan kræves dokumenteret ved en  

 lægeerklæring.
e.
Manglende afvikling af ferie .
 Ferie, som ikke har kunnet afvikles på grund af den ansattes forhold  

 (værnepligt, sygdom, barsel, adoptionsorlov m.v.), overføres til det følgende  

 ferieår.
 Efter aftale med menighedsrådet kan den ansatte i stedet få udbetalt et  

 beløb, der svarer til den løn, der skulle have været udbetalt under  

 afholdelse af den tilgodehavende ferie.
4. Almindelige bestemmelser.
Feriens længde og  

 placering.
A.
Feriens længde .
Ferie optjenes med 2 1/2 dag for hver måneds beskæftigelse.
Tilgodehavende  

 ferie beregnes på grundlag af den samlede beskæftigelse i folkekirken i det  

 forudgående kalenderår (»optjeningsåret«). Har den ansatte været  

 beskæftiget i folkekirken i hele optjeningsåret, udgør ferien 30 dage (5  

 uger).
Månedslønnede ansatte optjener ret til ferie med løn under fravær som  

 følge af tjenestefrihed uden løn i sammenhængende perioder af højst 1 års  

 varighed, hvor den ansatte gennemgår en uddannelse, der efter menighedsrådets  

 skøn er af betydning for den pågældendes beskæftigelse, eller militærtjeneste  

 af højst 1 måneds varighed.
Derudover optjenes ret til ferie med løn under  

 fravær som følge af tjenestefrihed uden løn i sammenhængende perioder af  

 højst 6 måneders varighed, dog således at der med virkning fra 1. oktober  

 1997 optjenes ferie - uanset tjenestefrihedsperiodens længde - i de første 6  

 måneder af en tjenestefrihedsperiode.
Det er en forudsætning, at den ansatte  

 genindtræder i tjenesten inden udløbet af det ferieår, hvori ferien skal være  

 afholdt, og at ferien afvikles inden udløbet af det pågældende ferieår,  

 medmindre afviklingen udsættes i henhold til andre bestemmelser i  

 ferieaftalen.
 Under samme betingelser som ovenfor anført optjener månedslønnede ansatte  

 ret til ferie med løn under orlov til uddannelse, børnepasning og sabbat.  

 Timelønnede ansatte optjener efter ferieloven ikke ferie under orlov.
 Har en lønmodtager ikke optjent ret til 30 dages ferie med  

 feriegodtgørelse eller løn, har lønmodtageren ret til at få antallet af  

 feriedage suppleret op til 30 dage, uden at der hertil er knyttet ret til  

 feriegodtgørelse eller løn (ferieloven §6a). En lønmodtager kan dog højst  

 kræve 12 dages ferie uden feriegodtgørelse eller løn efter ferieperiodens  

 udløb den 30. september.
B.
Feriens placering .
 Optjent ferie skal holdes i det efter optjeningsåret følgende år, der går  

 fra 2. maj til 1. maj (»ferieåret«) (ferieloven § 8).
Af ferien skal mindst 18 dage (3 uger) gives i sammenhæng i tiden mellem  

 den 2. maj og den 30. september (»ferieperioden«). For  

 tjenestemænds vedkommende kan menighedsrådet bestemme, at hovedferien på 18  

 dag helt eller delvis skal placeres uden for ferieperioden, hvis tjenstlige  

 forhold gør det nødvendigt.
Der ydes den ansatte kompensation med 1 1/2 times  

 betalt frihed for hver feriedag, der placeres uden for ferieperioden  

 (ferieaftalen § 12).
 Er feriedagenes antal under 18, skal hele ferien gives i sammenhæng i  

 ferieperioden.
Resterende feriedage skal også gives i sammenhæng, men kan lægges uden for  

 ferieperioden.
Hvor hensynet til arbejdets udførelse gør det ønskeligt, kan  

 denne del af ferien dog gives i form af enkelte feriedage.
Aftale om anden placering af ferien kan træffes med den ansatte.
Dog skal  

 i alle tilfælde mindst 12 dage (2 uger) af ferien gives i sammenhæng i eller  

 uden for ferieperioden.
 For ansatte med en 5-dages arbejdsuge tæller hver feriedag med 6/5.
Menighedsrådet fastsætter efter forhandling med de ansatte ved kirken og  

 kirkegården, hvornår disse skal have ferie.
Menighedsrådet skal imødekomme de  

 ansattes ønsker om feriens placering, såfremt dette er foreneligt med  

 arbejdets udførelse (ferieloven § 10). Menighedsrådet skal give de ansatte  

 meddelelse om feriens placering så tidligt som muligt og senest 3 måneder før  

 feriens begyndelse for den ferie, der skal gives i sammenhæng i ferieperioden  

 (ferieloven § 9, stk. 1) og senest 1 måned før ferien begynder for resterende  

 feriedage (ferieloven § 9, stk. 2), medmindre særlige omstændigheder hindrer  

 dette.
Tjenestemænd kan aftale med menighedsrådet, at feriedage ud over 24 pr. år  

 opspares med henblik på afholdelse efter ferieårets udløb.
Samtidig aftales  

 de nærmere vilkår for afviklingen af den således opsparede ferie.
 For månedslønnede gælder, at hvis planlagt ferie omlægges uden den  

 ansattes samtykke med et varsel på mindre end 3 måneder (fsva. hovedferie),  

 henholdsvis 1 måned (fsva. restferie), ydes der som kompensation herfor den  

 ansatte 1 1/2 times betalt frihed for hver omlagt feriedag.
 Tilgodehavende ferie, som ikke har kunnet afvikles som følge af aftjening  

 af værnepligt, sygdom, barsel, adoptionsorlov m.v., overføres til det  

 følgende ferieår (ferieaftalen § 6). Efter aftale med menighedsrådet kan den  

 ansatte i stedet få udbetalt et beløb, der svarer til den løn, der skulle  

 have været udbetalt under afholdelse af den tilgodehavende ferie.  

 Menighedsrådet bør så vidt muligt tage hensyn til den ansattes ønsker.
 I øvrigt kan indtil 6 feriedage overføres til det følgende ferieår, hvis  

 ganske særlige tjenstlige forhold har bevirket, at den fulde ferie ikke har  

 kunnet afvikles i det pågældende ferieår.
 Man henleder opmærksomheden på Kirkeministeriets bekendtgørelse af 13.  

 december 1994 om medarbejdermøder i folkekirken m.v. § 4, stk. 1, nr. 6,  

 hvorefter der skal orienteres om ferietilrettelæggelse på et medarbejdermøde.
C.
Sygdom under ferie .
Hvis en ansat bliver syg under afvikling af ferie, kan ferien - efter  

 menighedsrådets skøn - suspenderes helt eller delvis, når særlige  

 omstændigheder taler derfor (ferieaftalen § 10). Der skal tages hensyn til,  

 om sygdommen er af længere varighed, om den er af alvorligere karakter, om  

 den hindrer den ansatte i at udnytte ferien på en rimelig måde, eller om den  

 skyldes tilskadekomst under tjenesten før feriens påbegyndelse.  

 Menighedsrådet kan kræve sygdommen dokumenteret ved lægeerklæring.
I sager,  

 der giver anledning til tvivl, kan menighedsrådet mod gebyr indhente en  

 lægelig erklæring fra Helbredsnævnet.
 Tidspunktet for erstatningsferien fastsættes af menighedsrådet.
 5. Ferie med løn.
A.
Berettigede til ferie med løn .
 Ansatte, der er antaget månedsvis eller for længere tid og således, at der  

 ikke sker fradrag i lønnen for søgnehelligdage, sygedage og lign., er  

 berettigede til ferie med løn (ferieloven § 14).
Ret til ferie med løn har herefter tjenestemænd, ansatte med  

 tjenestemandslignende ansættelsesvilkår og ansatte, der er omfattet af  

 funktionærlovens regler.
Derimod er f.eks. medlemmer af kirkekor og  

 rengøringspersonale ikke berettiget til ferie med løn.
 Ansatte, der er berettiget til ferie med løn, kan forud for et  

 optjeningsårs begyndelse kræve feriegodtgørelse af lønnen i dette  

 optjeningsår i stedet for ferie med løn i det efterfølgende optjeningsår.  

 Feriegodtgørelse udbetales i sådanne tilfælde med 12 % (ferieloven § 14, stk.  

 2).
B.
Ferielønnen.
Kontant ferietillæg .
 Ansatte, der ved feriens afholdelse har anden arbejdstid end i  

 optjeningsåret, aflønnes under ferien med samme brøkdel af lønnen, som  

 tjenesten i optjeningsåret gennemsnitligt har udgjort. (ferieaftalen § 7).
 En ansat, der f.eks. i optjeningsåret har været ansat med en  

 beskæftigelsesgrad (lønkvota) på 60 %, men hvis lønkvota inden feriens  

 afholdelse er forhøjet til 80 %, er således berettiget til løn under ferien  

 beregnet med en lønkvota på 60 %, hvis han i hele optjeningsåret har været  

 aflønnet med denne kvota.
 Deltidsansatte, der har udført tjeneste ud over den fastsatte  

 beskæftigelsesgrad, uden at dette er blevet aflønnet som overarbejde, har  

 krav på almindelig feriegodtgørelse på 12 1/2 % af merarbejdsgodtgørelsen.  

 Der kan i dette tilfælde ikke samtidig ydes særlig feriegodtgørelse.
I forbindelse med ferie med løn udbetales der et (kontant) ferietillæg  

 eller særlig feriegodtgørelse.
Særlig feriegodtgørelse udbetales med 1 1/2 %  

 af lønnen i det forudgående optjeningsår til tjenestemands- og  

 tjenestemandslignende ansatte samt til månedslønnede ansatte omfattet af  

 overenskomster indgået mellem de i ferieaftalens § 1 nævnte organisationer  

 (ferieaftalen § 9). Til ansatte på timeløn, f.eks. gravermedhjælpere,  

 kirketjenermedhjælpere, rengøringshjælp o.l., udbetales der et kontant  

 ferietillæg med 1 % af lønnen i optjeningsåret (ferieloven § 14, stk. 1).
Ved beregningen af ferietillæg og særlig feriegodtgørelse medregnes kun  

 indkomstskattepligtige løndele, arbejdsmarkedsbidrag og ATP.
Der bortses fra  

 udbetalt løn under ferie og udbetalt ferietillæg/særlig feriegodtgørelse.
C.
Retsstilling ved fratræden og genindtræden .
 Ved fratræden ydes der ansatte, der har været berettigt til ferie med løn,  

 feriegodtgørelse for det løbende optjeningsår samt for den del af tidligere  

 optjeningsår, for hvilken lønmodtageren ved sin fratræden endnu ikke har  

 holdt ferie (ferieloven § 14, stk. 3) (se om udbetalingsmåden nedenfor under  

 pkt. 7).
Feriegodtgørelse udbetales med 12 1/2 % af udbetalte  

 indkomstskattepligtige løndele, arbejdsmarkedsbidrag og ATP i perioden.
Der  

 bortses fra udbetalt løn under ferie og udbetalt særlig feriegodtgørelse  

 eller ferietillæg.
Fra 1. oktober 1997 gælder dette også for tjenestemænd, der fratræder med  

 egenpension eller rådighedsløn/ventepenge.
Disse skal således ikke længere  

 afvikle al optjent ferie, hvis fratræden sker på eller efter denne dato, men  

 skal have udbetalt feriegodtgørelse.
Optjent, ikke-afviklet ferie fra  

 optjeningsåret 1996 eller tidligere kan afvikles inden fratrædelsen, men  

 optjent ferie fra optjeningsåret 1997 skal udbetales i form af  

 feriegodtgørelse.
En tjenestemand, der fratræder med pension pr. 30. september 1997 eller  

 tidligere skal derimod som hidtil før fratrædelsen afvikle hele den indtil  

 fratrædelsestidspunktet optjente ferie, medmindre særlige arbejdsmæssige  

 forhold gør sig gældende eller anden aftale indgås.
I så tilfælde kan der for  

 den tilgodehavende ferie udbetales feriegodtgørelse.
Under en tjenestemands eventuelle sygefraværsperiode umiddelbart forud for  

 afskedigelse med egenpension eller rådighedsløn/ventepenge optjenes der ikke  

 ferieret, og løn m.v., der udbetales under sådant fravær, indgår ikke ved  

 beregning af feriegodtgørelse.
Er sygefraværsperioden på 6 måneder eller  

 derover bortfalder retten til feriegodtgørelse for ferie optjent i det  

 pågældende samt de forudgående optjeningsår, bortset fra eventuel ferie, der  

 er opsparet fra tidligere ferieår i henhold til ferieaftalens § 11, når  

 tjenestemanden fratræder 2. maj 1997 eller senere.
Særlig feriegodtgørelse,  

 der allerede er udbetalt i fratrædelsesåret inden meddelelsen om afsked,  

 bortfalder dog ikke.
En tjenestemand, der genindtræder i tjenesten efter afsked med ventepenge  

 eller rådighedsløn eller efter afsked begrundet i helbredsbetinget  

 utjenstdygtighed, har ret til at afholde fuld ferie med løn i det ferieår,  

 der følger efter det ferieår, hvor genindtrædelse i tjenesten sker.
I det  

 løbende ferieår har den pågældende herudover ret til ferie med løn i 2 1/2  

 dag for hver fulde måned, der på genindtrædelsestidspunktet resterer af  

 kalenderåret, såfremt han genindtræder i perioden 2. maj - 31. december.
 6. Ikke-berettigede til ferie med løn.
 Feriegodtgørelse.
 Der ydes ansatte, der ikke er berettiget til frie med løn, jf. foran under  

 pkt. 5.A, en feriegodtgørelse, der udgør 12 1/2 % af lønnen (ferieloven §  

 12). Feriegodtgørelsen indbetales kvartalsvis i løbet af optjeningsåret, jf.  

 nærmere under pkt. 7.
Feriegodtgørelse ydes - uanset at der ikke udbetales løn under sygdom -  

 under lønmodtagerens fravær af mere end 3 dages varighed på grund af sygdom  

 eller tilskadekomst i tjenesten.
Feriegodtgørelsen beregnes på grundlag af  

 lønmodtagerens løn i de sidste 4 uger før fraværet.
Det er dog en  

 forudsætning, at lønmodtageren har været ansat i mindst 12 måneder i  

 folkekirken inden for de sidste 2 år.
Feriegodtgørelse under sygdom ydes  

 højst for sammenlagt 4 måneder inden for et optjeningsår og for højst 4  

 måneder på grund af samme sygdom eller tilskadekomst (ferieloven § 13).
Feriegodtgørelsen beregnes af samtlige indkomstskattepligtige løndele,  

 arbejdsmarkedsbidrag og ATP.
Der bortses fra udbetalt feriegodtgørelse og  

 udgiftsdækkende godtgørelser.
 7. Udbetaling af feriegodtgørelse.
 Feriegodtgørelse udbetales i alle tilfælde gennem Feriekontosystemet.
a.
For lønmodtagere, der løbende optjener feriegodtgørelse, (jf. pkt. 6),  

 indbetaler menighedsrådet efter hvert kvartals udløb til FerieKonto den  

 optjente feriegodtgørelse efter fradrag af beregnet A-skat og  

 arbejdsmarkedsbidrag.
Indbetalingen skal finde sted senest den 10. i måneden  

 efter kvartalets udløb - dog for december kvartal senest den 17. januar.  

 Indbetaling sker ved benyttelse af de særlige giroindbetalingskort, der  

 tilsendes menighedsrådet fra FerieKonto.
 Samtidig med den kvartalsvise indbetaling af feriegodtgørelsen, skal  

 menighedsrådet på en særlig liste sende FerieKonto en redegørelse for den  

 indbetalte feriegodtgørelse med oplysning for hver lønmodtager om navn,  

 CPR-nr., antal optjente feriedage samt den for lønmodtageren indbetalte  

 feriegodtgørelse.
b.
For lønmodtagere, der er antaget månedsvis eller for længere tid, og  

 som får løn under ferie, indbetales ved fratræden feriegodtgørelse efter  

 fradrag af beregnet A-skat og arbejdsmarkedsbidrag for det løbende  

 optjeningsår samt for den del af det forudgående optjeningsår, for hvilken  

 lønmodtageren ved sin fratræden endnu ikke har holdt ferie (jf. pkt. 5.C).  

 Indbetalingen sker ved benyttelse af særligt giroindbetalingskort senest den  

 10. i måneden efter den pågældendes fratrædelse - dog senest 17. januar for  

 ansatte, der er fratrådt i december måned.
På bagsiden af indbetalingskortet  

 gives oplysning om lønmodtagerens navn og CPR-nr. samt om antallet af  

 optjente feriedage.
Såfremt en lønmodtager, der under sin hidtidige ansættelse i folkekirken  

 har været berettiget til ferie med løn, overgår til anden ansættelse i  

 folkekirken, under hvilken han eller hun ligeledes vil være berettiget til  

 ferie med løn, skal der ikke ske indbetaling af feriegodtgørelse vedrørende  

 den pågældende til FerieKonto.
Der skal heller ikke ske overførsel af et til  

 den optjente fereigodtgørelse svarende beløb fra det tidligere  

 ansættelsessted til det nye ansættelsessted.
 8. Forældelse.
 Krav på feriegodtgørelse, løn under ferie eller ferietillæg forældes, hvis  

 det ikke af kirkefunktionæren er rejst over for menighedsrådet inden den 1.  

 april i det ferieår, i hvilket ferien skal holdes (ferieloven § 21). Krav på  

 feriegodtgørelse, som er optjent i 1996, forældes således, hvis det ikke er  

 gjort gældende inden 1. april 1998.
 Denne vejledning træder i stedet for den af ministeriet udsendte  

 vejledning af 30. marts 1982 om ferierettigheder for ansatte ved kirker og  

 kirkegårde.
 Kirkeministeriet, den 30. september  

 1997.
