Betænkning afgivet af Socialudvalget den  

 7. december 2000 Betænkning over Forslag til lov om ændring af lov om  

 social pension (Ophævelse af reglen om tillæg for fiktiv  

 indtægt og ændring af regler for beregning af  

 pensionstillæg til gifte m.v.) [af  

 socialministeren (Henrik Dam Kristensen)] 1. Ændringsforslag Dansk Folkepartis medlem af udvalget har stillet et  

 ændringsforslag til lovforslaget.
2. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i tre  

 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Ældre Sagen.
Spørgsmål Udvalget har stillet et spørgsmål til  

 socialministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af  

 DF) indstiller lovforslaget til vedtagelse uændret og vil ved 2.  

 behandling stemme imod det stillede ændringsforslag.
Enhedslisten bemærker, at lovforslaget vil betyde  

 klare forbedringer for pensionister, der er gift med en ikke-pensionist, selv  

 om der stadig væk vil være  

 ægtefælleafhængighed.
Enhedslistens medlemmer finder det  

 forkasteligt, at udgifterne ved lovforslagets gennemførelse  

 finansieres med satspuljen.
Pengene i satspuljen stammer fra det årlige  

»tyveri« fra landets  

 fattigste (alle på overførselsindkomst), som ikke får  

 reguleret deres satser fuldt ud i forhold til pris- og  

 lønudviklingen.
 Et mindretal (DF) indstiller lovforslaget til  

vedtagelse med det af mindretallet stillede ændringsforslag.
Dansk Folkeparti er tilfreds med, at pensionisterne med  

 dette lovforslag bliver mindre afhængige af en ægtefælles  

 eller samlevers indtægt, hvis denne ikke er pensionist.
De store  

 økonomiske problemer, som førtidspensionister får ved  

 overgangen til folkepension, er dog ikke blevet løst med dette  

 lovforslag.
Ophævelse af reglen om tillæg for fiktiv  

 indtægt fra den 1. januar 2001 er Dansk Folkeparti enig i, men for at  

 undgå en urimelig forskelsbehandling skal denne regel også  

 gælde for bortgivelser, der er foretaget før lovforslagets  

 ikrafttræden.
Dansk Folkeparti har derfor fremsat ændringsforslag  

 om dette.
Hvis ændringsforslaget mod forventning ikke skulle  

 blive vedtaget, vil Dansk Folkeparti indskærpe over for ministeren, at  

 der foretages ændring i reglerne om renteberegning ved  

 forhøjelsen af indtægtsgrundlaget i bekendtgørelse nr.  

 1046 af 17. december 1997. Det er Dansk Folkepartis opfattelse, at den rente  

 på 8 pct., der er fastsat i bekendtgørelsen, ligger langt over  

 den forrentning, pensionister kan få ved et indlån i en bank  

 senest opgjort til 2,6 pct. (2. kvartal 2000). I bemærkningerne til  

 lovforslaget anføres det også, at den faste beregningsrente  

 på 8 pct. er relativt høj.
Dansk Folkeparti mener, at renten  

 skal fastsættes som gennemsnittet af den af Danmarks Statistik opgjorte  

 indlånsrente.
Det er ikke rimeligt, at staten skal beregne en  

 overrente, der er medvirkende til, at de tilskud, en pensionist modtager,  

 bliver reduceret.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (DF):
Til § 2 1) Stk. 2, 2. pkt., udgår.
[Ophævelse af reglen om tillæg for fiktiv  

 indtægt for bortgivelser, der er foretaget før 1. januar  

 2001] Bemærkninger Til nr. 1 Ændringsforslaget medfører, at reglen om  

 tillæg for fiktiv indtægt ophæves også for  

 bortgivelser eller lignende dispositioner, der er foretaget før 1.  

 januar 2001. Det vil sige, at pensionister, der har foretaget bortgivelser  

 eller lignende dispositioner før den 1. januar 2001, hvor lovforslaget  

 træder i kraft, fremover ikke skal have beregnet tillæg for  

 fiktiv indtægt i forbindelse med beregning af social pension.
 Det er Dansk Folkepartis opfattelse, at lovforslaget  

 skaber en urimelig forskelsbehandling ved at fastholde beregning af fiktiv  

 indtægt for de pensionister, der har foretaget bortgivelser eller  

 lignende dispositioner før den 1. januar 2001. Da reglen endvidere kun  

 er gældende for en 10-årig periode bagud, vil ordningen alligevel  

 betyde et gradvis formindsket og marginalt provenu for staten fremover.  

 Derfor finder Dansk Folkeparti, at det vil være naturligt, at  

 tillægget for fiktiv indtægt helt ophæves.
Jørn Pedersen (S)  

  Inger Bierbaum (S)  Karen J.
Klint (S)  

  Frederik Nørgaard (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 111 Bilagsnr.
