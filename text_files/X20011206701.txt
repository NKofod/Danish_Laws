Bindende forhåndsbesked   medarbejderes  

 tegningsretter   fondsemission Et selskab der har uddelt tegningsretter til medarbejdere  

 ønskede at lave et tillæg til warrantaftalen - der dog ikke  

 måtte medføre at tegningsretterne blev anset for afstået.  

 I tillægget ønskede man bestemmelser om en ændret  

 tegningskurs i tilfælde af en fondsemission endvidere ønskede  

 man at tilføje en tegningsperiode i tilfælde af at 75 % af  

 aktionærerne besluttede at sælge virksomheden.
Situationen er den at et selskab uden vederlag har uddelt  

 warrants til medarbejdere.
Tegningsretten giver hverken stemmeret på  

 generalforsamlingen eller ret til udbytte.
Tegningsretten er ikke et  

 omsætningspapir.
Samtidig med at medarbejderen har modtaget en warrant,  

 har denne udstedt en køberet til selskabet.
Denne køberet giver  

 selskabet mulighed for at købe tegningsretten såfremt  

 medarbejderen ikke længere er ansat i virksomheden.
I warrantaftalen er indeholdt bestemmelser om både  

 ordinære og ekstraordinære tegningsperioder, man vil dog gerne  

 have endnu en ekstraordinær tegningsperiode.
Denne yderligere  

 tegningsperiode skal give mulighed for at warrantindehaverne, i  

 tilfælde af at mere end 75 % af aktionærerne ønsker at  

 sælge virksomheden, kan udnytte deres warrants og sælge med.
I  

 tillægget til warrantaftalen ønsker man endvidere en bestemmelse  

 om at selskabet efter udløbet af denne ekstraordinære  

 tegningsperiode kan udnytte sin ret i calloptionen til at købe de  

 warrants som ikke er udnyttede til tegning af aktier i perioden.
I warrantaftalen er anført en fast kurs hvortil  

 medarbejderne kan tegne aktier i tegningsperioderne.
Der er ikke taget  

 højde for eventuelle fondsemissioner.
Da man ønsker at stille  

 medarbejderne uændret uanset at der bliver gennemført en  

 fondsemission vil man i tillægsaftalen indføre en bestemmelse om  

 at tegningsprisen og antallet af aktier, der kan tegnes, skal reguleres  

 forholdsmæssigt i tilfælde af en fondsemission.
