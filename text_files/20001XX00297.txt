Skriftlig fremsættelse (8. februar  

 2001) Økonomiministeren (Marianne Jelved) :
 Herved tillader jeg mig for Folketinget at  

 fremsætte:
 Forslag til lov om ændring af lov om stormflod og  

 stormfald. (Udvidelse af stormflods-og stormfaldspuljens  

 anvendelsesområde).
(Lovforslag nr.
L 169).
Det er en forudsætning for at kunne opnå  

 offentligt tilskud til gentilplantning efter et stormfald, at skovejeren har  

 en basisforsikring mod stormfald.
For at sikre at skovejerne kunne tegne en  

 sådan forsikring, har Økonomiministeriet efter et offentligt  

 EU-udbud indgået aftale med et privat forsikringsselskab.  

 Forsikringsselskabet har stillet som betingelse, at der er en minimum  

 præmieindtægt pr. år.
Folketingets Finansudvalgs har derfor  

 givet tilladelse til, at Økonomiministeriet garanterer, at  

 forsikringsselskabet opnåede den forudsatte årlige minimums  

 præmieindtægt.
 Forslaget indebærer, at stormflods-og  

 stormfaldspuljen overtager den indgåede og evt. fremtidige  

 garantiforpligtelser.
 Herudover foreslås, at give nye ejere af ejendomme  

 med skovarealer bedre mulighed for at blive bekendt med, at der på den  

 pågældende ejendom er ydet et tilskud, og at der som følge  

 heraf påhviler ejendommen en tilbagebetalingsforpligtelse,  

 såfremt basisforsikringen opsiges.
