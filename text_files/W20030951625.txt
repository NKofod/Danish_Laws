Landsskatteretskendelse af 19. december 2002 vedr.
Fradrag  

 for moms  jubilæumsarrangement for banks aktionærer A/S A Bank klager over, at told- og skatteregionen har fundet,  

 at bankens afholdelse af en jubilæumsfest for bankens aktionærer ikke kan  

 føre  

 til, at banken kan anses for at drive økonomisk virksomhed som omhandlet i  

 momslovens § 3 med afsætning af restaurations- og underholdningsydelser.
Banken driver almindelig ikke momspligtig bankvirksomhed.
Banken  

 er momsregistreret for bl.a. depotgebyrer, lønservicevirksomhed og  

 kantinedrift  

 for medarbejderne.
Der blev i forbindelse med bankens 100 års jubilæum afholdt et  

 arrangement for aktionærerne.
Deltagelsen i arrangementet var betinget af, at  

 deltagerne skulle købe en billet.
Billetprisen var 75 kr., og det er oplyst,  

 at  

 indtægterne ved billetsalget ikke dækkede de samlede omkostninger ved  

 arrangementet.
Arrangementet blev holdt om aftenen samme dag, som der var  

 generalforsamling om formiddagen.
De to arrangementer blev afholdt uafhængigt  

 af hinanden.
Det er oplyst, at der som følge af pladsmangel alene kunne  

 deltage ca. 1.700 ud af i alt 9.500 aktionærer.
Billetterne blev fordelt  

 efter  

 først til mølle princippet, og var uafhængigt af den enkelte aktionærs  

 ejerandel.
Bankens medarbejdere kunne deltage i arrangementet såfremt de var  

 aktionærer i banken.
Bankens ansatte blev dog ikke opkrævet  

 deltagerbetalingen  

 på 75 kr.
Banken havde en omsætning på 117.225 kr. ved salg af  

 billetterne.
Omsætningen er af banken anset for at være momspligtig, og der  

 er  

 angivet 23.445 kr. som salgsmoms.
Banken har samtidig angivet fuldt fradrag  

 for  

 de momsbelagte omkostninger, der knyttede sig til arrangementet, i alt  

 255.147  

 kr.
 Der er udarbejdet følgende opgørelse over den indgående moms:
Indkøb Beløb excl. moms Heraf moms Musik og underholdning 88.188 kr.
 3.189 kr.
Bespisning 980.569 kr.
 196.114 kr.
Vin 97.369 kr.
 19.474 kr.
Udgift servering 75.425 kr.
 15.085 kr.
Blomsterudsmykning 6.665 kr.
 1.333 kr.
Leje kassevogn 820 kr.
 164 kr.
Leje AV-udstyr 82.088 kr.
 16.418 kr.
Fotograf 9.500 kr.
 1.900 kr.
Sceneforhæng 1.875 kr.
 375 kr.
Lys 5.473 kr.
 1.095 kr.
I alt 1.347.972 kr.
 255.147 kr.
 Told- og skatteregionen har ved den påklagede afgørelse ikke  

 anset banken for momspligtig af de angivne deltagergebyrer og har ikke anset  

 banken for berettiget til fradrag for momsen af udgifterne til arrangementet.
Told- og skatteregionen har som begrundelse herfor anført, at  

 bankens afholdelse af en jubilæumsfest ikke kan medføre, at banken anses for  

 at  

 drive økonomisk virksomhed som omhandlet i momslovens § 3 med afsætning af  

 restaurations- og underholdningsydelser.
Gebyret for deltagelse i  

 arrangementet  

 er derfor ikke momspligtigt og bankens fradragsret for udgifterne må afgøres  

 ud  

 fra bankens kerneaktivitet, som er den momsfritagne bankvirksomhed, jf.  

 momslovens § 13. Dette medfører, at banken ikke har fradragsret for  

 udgifterne.
Told- og skatteregionen har ved afgørelsen lagt vægt på, at  

 deltagerbetalingen end ikke tilnærmelsesvist dækkede udgifterne til indkøb af  

 mad og underholdningsydelser m.v.
Told- og skatteregionen har endvidere  

 vedrørende fradragsretten henvist til, at momslovens § 42, stk. 1 og 5,  

 udelukker fradrag for de omhandlede omkostninger.
 Regionen har herudover anført, at såfremt Landsskatteretten  

 skulle komme frem til, at der var tale om økonomisk virksomhed, skal der  

 fastsættes en momspligtig værdi, der ikke uden videre kan fastsættes som  

 vederlaget, i dette tilfælde deltagerbetalingen på 75 kr., da der mellem  

 banken  

 og aktionærerne består et økonomisk interessefællesskab, jf. momslovens § 29.
 Bankens repræsentant har nedlagt påstand om, at bankens  

 afholdelse af jubilæumsfesten må anses for at være selvstændig økonomisk  

 virksomhed, og at der således skal anerkendes fuldt fradrag for moms af  

 omkostningerne til jubilæumsfesten.
 Repræsentanten har henvist til cirkulære om Tilbagebetaling af  

 moms  kantinedrift, kaffe og the til forretningsforbindelser og andre  

 varer og  

 ydelser, pkt. 11 samt Landsskatterettens kendelser vedrørende  

 kantinemoms.
Repræsentanten har anført, at banken må anses for at drive  

 selvstændig økonomisk virksomhed med afsætning af restaurations- og  

 underholdningsydelser i form af salg af billetter til arrangementet, idet  

 arrangementet må ligestilles med en virksomheds drift af en kantine.  

 Repræsentanten har henvist til, at der i begge situationer sker salg til en  

 lukket kundekreds, ligesom salget sker til en pris der ligger væsentligt  

 under  

 indkøbsprisen.
Repræsentanten her herved henvist til Meddelelse fra  

 Skatteministeriet, TfS 2001.509.
 For så vidt angår størrelsen af betalingen har repræsentanten  

 henvist til, at det følger af Told- og Skattestyrelsens egne retningslinier,  

 at  

 det eneste krav til størrelsen af betalingen er, at den ikke er symbolsk.
 Told- og Skattestyrelsen har indstillet den påklagede afgørelse  

 ændret, således at banken anses for berettiget til som en fællesomkostninger,  

 jf. momslovens § 38, stk. 1, at fradrage 25 % af momsen af de afholdte  

 udgifter  

 til hotel- og restaurationsydelser, jf. momslovens § 42, stk. 2, samt at anse  

 øvrige udgifter i forbindelse med arrangementet, som ikke vedrører  

 restaurationsydelser eller underholdning, som fællesomkostninger, jf.  

 momslovens § 38, stk. 1. Told- og Skattestyrelsen har indstillet afgørelsen  

 stadfæstet for så vidt angår udgifter til underholdning, hvor det er  

 styrelsens  

 opfattelse, at banken ikke har fradrag, jf. momslovens § 42, stk. 1, nr. 5.
 Landsskatteretten skal  

 udtale:
 Det følger af momslovens § 3, at afgiftspligtige personer er  

 juridiske eller fysiske personer, der driver selvstændig økonomisk  

 virksomhed.
 Efter momslovens § 4, skal der betales afgift af varer og  

 ydelser, der leveres mod vederlag her i landet.
 Efter momslovens § 37 kan registrerede virksomheder ved  

 opgørelsen af afgiftstilsvaret som indgående afgift, jf. § 56, stk. 3,  

 fradrage  

 afgiften efter denne lov for virksomhedens indkøb m.v. af varer og ydelser,  

 der  

 udelukkende anvendes til brug for virksomhedens leverancer, som ikke er  

 fritaget for afgift efter § 13.
 Det fremgår af momslovens § 38, stk. 1, at der for varer og  

 ydelser, som en registreret virksomhed anvender både til fradragsberettigede  

 formål efter § 37 og til andre formål i virksomheden, kan foretages fradrag  

 for  

 den del af afgiften, der forholdsmæssigt svarer til omsætningen i den  

 registreringspligtige del af virksomheden.
Efter momslovens § 42, stk. 1, nr. 1 og 5, kan virksomheder ikke  

 fradrage moms af indkøb m.v. der vedrører kost til virksomhedens indehaver og  

 personale samt indkøb m.v. der vedrører underholdning, restaurationsydelser,  

 repræsentation og gaver.
Efter § 42, stk. 2 kan der, uanset bestemmelsen §  

 42,  

 stk. 1, nr. 5, fradrages 25 pct. af afgift af hotel- og restaurationsydelser,  

 i  

 det omfang udgifterne hertil er af strengt erhvervsmæssig karakter.
Landsskatteretten finder, at bankens afholdelse af en  

 jubilæumsfest for aktionærerne må anses for at være sket som et led i  

    

  

 bankens almindelige bankvirksomhed, og dermed  

 ikke kan anses som en særskilt herfra selvstændig aktivitet.
Der er herved  

 lagt  

 vægt på, at der er tale om et enkeltstående arrangement begrundet i bankens  

 forhold, som afholdes for banken ejere (aktionærer), og hvor  

 deltagerbetalingen  

 efter det foreliggende dækker ca. 7 % af omkostningerne ved arrangementet.
 Det tiltrædes derfor, at deltagergebyret ikke er momspligtigt.
 Vedrørende fradrag for de med arrangementet forbundne  

 omkostninger finder retten, at arrangementet samlet set må karakteriseres som  

 restaurationsydelser som omhandlet i momslovens § 42, stk. 2. Henset til, at  

 der er tale om et arrangement afholdt i anledning af bankens 100 års jubilæum  

 findes udgiften hertil endvidere at være af streng erhvervsmæssig karakter.
 Banken findes derfor berettiget til som fællesomkostninger, jf.  

 momslovens § 38, stk. 1, at fradrage 25 % af momsen af de afholdte udgifter.
