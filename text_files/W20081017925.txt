Anmeldelse til folkeregistreret er ikke et krav for at undgå karantæne ved ophør i tilbud på grund af flytning til udlandet i forbindelse med ægtefællens arbejde Ankenævnets j.nr.:
 Vedrørende medlem .....
 Arbejdsmarkedets Ankenævn har på møde den 13. november 2008 behandlet a-kassens klage over Arbejdsdirektoratets afgørelse om, at medlemmet var selvforskyldt ledig den 31. juli 2006.
Ankenævnet traf denne afgørelse A F G Ø R E L S E Medlemmet var ikke selvforskyldt ledig den 31. juli 2006.
 Der er derfor ikke grundlag for at pålægge medlemmet tre ugers karantæne fra den 31. juli 2006.
 Ankenævnet ændrer således Arbejdsdirektoratets afgørelse af den 18. januar 2008.
B E G R U N D E L S E Ankenævnet har lagt til grund:
 at medlemmet den 31. juli 2006 ophørte i arbejde med løntilskud i henhold til jobplan  at ophøret var begrundet med, at medlemmet sammen med sin ægtefælle skulle flytte til udlandet, hvor ægtefællen havde fået arbejde  at medlemmet vendte tilbage til Danmark og ledigmeldte sig den 1. december 2006  at medlemmet ifølge fraværserklæring dateret den 1. december 2006 var i udlandet fra den 17. august til den 30. november 2006  at medlemmet fik udbetalt feriedagpenge for uge 31, 32 og 33 i 2006.
 I henhold til reglerne om selvforskyldt ledighed anses et medlem for at være selvforskyldt ledig, hvis medlemmet uden en gyldig grund ophører i et tilbud i henhold til jobplan.
Flytning vil være en gyldig grund til at et medlem kan ophøre i et tilbud i henhold til jobplan, hvis flytningen skyldes, at medlemmets ægtefælle er flyttet for at overtage arbejde af mere end fem ugers varighed.
Dette gælder også, hvis ægtefællen overtager et arbejde i udlandet og derfor flytter til udlandet.
 Ankenævnet finder ikke grundlag for at tilsidesætte a-kassens afgørelse om, at medlemmet havde en gyldig grund til at ophøre i tilbudet i henhold til jobplanen den 31. juli 2006, idet hun sammen med ægtefællen flyttede til udlandet, hvor ægtefællen havde fået arbejde.
Ankenævnet finder således ikke, at det forhold, at medlemmet fortsat var tilmeldt folkeregistreret med adresse i Danmark efter flytningen til udlandet, kan medføre, at flytningen ikke var en gyldig grund til, at medlemmet kunne ophøre i tilbudet.
Der er derfor ikke grundlag for at anse medlemmet for at være selvforskyldt ledig den 31. juli 2006.
 Ankenævnet har i den forbindelse lagt vægt på, at det fremgår af fraværserklæringen, at medlemmet opholdt sig i udlandet fra midten af august til udgangen af november 2006.
 Ankenævnet har i øvrigt lagt vægt på, at det fremgår af reglerne om personregistrering, at en person, der fraflytter til udlandet i visse tilfælde, fx hvis opholdet varer seks måneder eller derunder, og pågældende opretholder sin hidtidige bolig til fuld rådighed, ikke behøver at opgive sin folkeregisteradresse Danmark.
Ankenævnet har samtidig behandlet a-kassens klage over direktoratets afgørelse om refusion.
Der henvises til ankenævnets afgørelse i j.nr.
R E G L E R Ankenævnet henviser til:
 § 63, stk. 1, nr. 4 og stk. 5 samt § 75 h, stk. 3, nr. 2 i lov om arbejdsløsheds-forsikring m.v., jf. lovbekendtgørelse nr. 874 af 11. september 2005  § 9 og § 24, stk. 1, nr. 1, stk. 2 og stk. 3 i Arbejdsdirektoratets bekendtgørelse nr. 514 af 17. juni 2003 om selvforskyldt ledighed  § 24, stk. 1, jf. stk. 5-9 og § 25, stk. 2 i lov om Det Centrale Personregister, jf. lovbekendtgørelse nr. 1134 af 20. november 2006.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet og a-kassen.
 Regler:
 Lov om arbejdsløshedsforsikring m.v., jf. lovbekendtgørelse nr. 874 af 11. september 2005:
Ret til dagpenge og aktiveringsydelse § 63. Dagpenge må ikke udbetales, jf. stk. 4, til et medlem, hvis ledighed skyldes, 1) .........
 2) .........
 3) .........
 4) at medlemmet uden fyldestgørende grund afslår at medvirke til udarbejdelse eller revision af en jobplan, afslår eller afbryder et tilbud i henhold til en jobplan efter lov om en aktiv beskæftigelsesindsats eller afslår eller afbryder en uddannelse, som arbejdsformidlingen vurderer vil øge mulighederne for beskæftigelse.
 Stk. 2. .........
 Stk. 3. .........
Stk. 4. Ved selvforskyldt ledighed efter stk. 1 pålægges medlemmet en karantæne på 3 uger.
Ved selvforskyldt ledighed to gange inden for 12 måneder bortfalder retten til dagpenge, indtil 1) et fuldtidsforsikret medlem har haft mere end 300 timers arbejde inden for 10 uger, 2) et deltidsforsikret medlem har haft mindst 150 timers arbejde inden for 10 uger, eller 3) et medlem i mindst 26 uger uafbrudt har drevet selvstændig virksomhed i væsentligt omfang.
 Stk. 5. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-4.
Feriedagpenge § 75 h.
Et medlem optjener ret til ferie med feriedagpenge på grundlag af perioder, hvorunder arbejdsløshedskassen har udbetalt ydelser til medlemmet.
Udbetaling af efterløn giver dog ikke ret til feriedagpenge.
 Stk. 2. .........
 Stk. 3. .........
Stk. 4. Retten til feriedagpenge er betinget af, at medlemmet på ferietidspunktet 1) .........
2) ville have dagpengeret i tilfælde af ledighed og 3) .........
 Stk. 5. .........
 Stk. 6. .........
 Stk. 7. .........
 Arbejdsdirektoratets bekendtgørelse nr. 514 af 17. juni 2003 om selvforskyldt ledighed:
 § 9. Et medlem er selvforskyldt ledig, hvis medlemmet uden gyldig grund, jf. kap. 3, ophører i et tilbud efter en jobplan.
Kapitel 3 Gyldige grunde Flytning som skyldes, at ægtefællen eller samleveren flytter for at overtage arbejde m.v.
 § 24. Et medlem kan opsige et arbejde i forbindelse med en flytning, hvis det skyldes, at ægtefællen eller samleveren er flyttet for at:
1) overtage arbejde af mere end 5 ugers varighed 2) .........
 3) .........
 Stk. 2. Det er et krav:
1) at medlemmets opsigelse og flytning sker inden 1 år efter, at ægtefællen eller samleveren er flyttet, 2) at ægtefællens eller samleverens daglige transporttid fra den hidtidige bopæl til det nye arbejde m.v. er mere end, hvad der skal accepteres efter § 9 i bekendtgørelse om rådighed, og 3) at medlemmets daglige transporttid fra ægtefællens eller samleverens nye bopæl til arbejdet er mere end, hvad der skal accepteres efter § 9 i bekendtgørelse om rådighed.
 Stk. 3. Stk. 1-2 gælder også ved ophør i et tilbud efter en jobplan.
 Lov om Det centrale Personregister, jf. lovbekendtgørelse nr. 1134 af 20. november 2006:
Fraflytning til udlandet § 24. Enhver, som fraflytter til udlandet, skal registreres i CPR som udrejst, jf. dog stk. 5-9 og § 25, stk. 2. Vedkommende skal anmelde fraflytningen til bopælskommunen inden udrejsen.
Ophold i udlandet over 6 måneder skal altid anmeldes som en fraflytning til udlandet.
Hvis opholdet i udlandet varer 6 måneder eller derunder og den hidtidige bolig opretholdes til fuld rådighed, har vedkommende efter anmodning ret til at forblive registreret med bopæl dér, jf. dog § 25, stk. 1. Opretholdes den hidtidige bolig ikke til fuld rådighed under et ophold i udlandet på 6 måneder eller derunder, skal kommunalbestyrelsen foretage en konkret vurdering af, om der er tale om en fraflytning til udlandet eller ej.
 Stk. 2. .........
 Stk. 3. .........
 Stk. 4. .........
 Stk. 5. Personer, der er ansat i den danske stat og beordret til tjeneste uden for riget, skal uanset bestemmelsen i § 24, stk. 1, aldrig registreres som udrejst, jf. dog § 25, stk. 1.
Stk. 6. En person, der samlever på fælles bopæl med en person omfattet af stk. 5, skal ikke registreres udrejst, såfremt de pågældende to samlevende har indgået ægteskab eller registreret partnerskab med hinanden eller opfylder betingelserne for at indgå ægteskab eller registreret partnerskab med hinanden og havde etableret fælles bopæl inden udrejsen.
Tilsvarende gælder deres børn under 18 år, såfremt de har bopæl hos forældrene.
 Stk. 7. Personer, der af arbejdsmæssige og lignende grunde i en periode på over 6 måneder overnatter størstedelen af tiden i udlandet, men som i denne periode tilbringer hovedparten af weekender, fridage, ferier og lign. på bopælen her i landet, jf. § 6, stk. 1, har uanset bestemmelsen i § 24, stk. 1, ret til at forblive registreret på bopælen her i landet, jf. dog § 25, stk. 1.
 Stk. 8. Søfarende, der opretholder boligen her i landet, jf. § 6, stk. 1, hvor hovedparten af fridage, ferier og lign. tilbringes, har uanset bestemmelsen i § 24, stk. 1, ret til at forblive registreret på bopælen her i landet.
Stk. 9. En person, som samlever på fælles bopæl med en person omfattet af stk. 7 eller 8, og som grundet dennes arbejde og lign. har samme opholdsmønster som vedkommende, har ret til at forblive registreret på bopælen, såfremt de pågældende to samlevende har indgået ægteskab eller registreret partnerskab med hinanden eller opfylder betingelserne for at indgå ægteskab eller registreret partnerskab med hinanden og havde etableret fælles bopæl inden starten på dette opholdsmønster.
Tilsvarende gælder deres børn under 18 år, såfremt de har bopæl hos forældrene.
 § 25. .........
Stk. 2. Kommunalbestyrelsen kan først registrere personer, som har anmeldt fraflytning til et andet nordisk land, som udrejst, når den lokale registreringsmyndighed i tilflytningslandet har meddelt, at vedkommende er registreret, som bosat der.
I alle andre tilfælde forbliver vedkommende registreret i sin hidtidige kommune, eventuelt som fraflyttet den tidligere adresse.
 Stk. 3. .........
 Ankenævnets j.nr.:
 Vedrørende medlem .....
 Arbejdsmarkedets Ankenævn har på møde den 13. november 2008 behandlet a-kassens klage over Arbejdsdirektoratets afgørelse om refusion.
Ankenævn traf denne A F G Ø R E L S E A-kassen har ret til refusion for de feriedagpenge, som er udbetalt til medlemmet for uge 31, 32 og 33 i 2006.
 Ankenævnet ændrer således Arbejdsdirektoratets afgørelse af den 18. januar 2008.
B E G R U N D E L S E Ankenævnet har på mødet den 13. november 2008 truffet afgørelse om, at medlemmet ikke var selvforskyldt ledig den 31. juli 2006, og at der derfor ikke var grundlag for at pålægge hende tre ugers karantæne.
Der henvises herved til ankenævnets afgørelse i j.nr.
 Det betyder, at de feriedagpenge, som medlemmet har modtaget for uge 31, 32 og 33 i 2006, er udbetalt med rette.
 Der er derfor ikke grundlag for at fratage a-kassen retten til refusion for de udbetalte feriedagpenge.
R E G L E R Ankenævnet henviser til:
 § 79, stk. 1 og stk. 5 i lov om arbejdsløshedsforsikring m.v., jf. lovbekendtgørelse nr. 874 af 11. september 2005  § 2, stk. 1 i Arbejdsdirektoratets bekendtgørelse nr. 587 af 26. juni 2003 om a-kassernes ret til refusion for udbetalte ydelser:
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet og a-kassen.
 Regler.
 Lov om arbejdsløshedsforsikring m.v., jf. lovbekendtgørelse nr. 874 af 11. september 2005:
Refusion § 79. Staten yder hver kasse refusion af de udgifter, som kassen i det foregående regnskabsår har afholdt efter kapitel 9 og 9 a, § 55, stk. 4, § 57, stk. 2, kapitel 11 a-c, § 77 a og § 84, stk. 6, jf. dog §§ 38, 79, stk. 3, 80, stk. 1, og 86, stk. 4, samt efter § 82 i lov om en aktiv beskæftigelsesindsats.
 Stk. 2. .........
 Stk. 3. .........
 Stk. 4. .........
 Stk. 5. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om, at refusion af udgifter, jf. stk. 1, helt eller delvis bortfalder, hvis en arbejdsløshedskasse har begået fejl i forbindelse med sagsbehandlingen.
 Arbejdsdirektoratets bekendtgørelse nr. 587 af 26. juni 2003 om a-kassernes ret til refusion for udbetalte ydelser:
Ydelser udbetalt med rette § 2. En a-kasse har ret til refusion fra staten for ydelser, der er udbetalt med rette, jf. dog stk. 2.
 Stk. 2. .........
