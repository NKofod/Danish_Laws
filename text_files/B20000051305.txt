Bekendtgørelse om vedtægt for  

 samarbejde mellem provstiudvalg I medfør af § 24, stk. 1, i lov om folkekirkens økonomi, jf.  

 lovbekendtgørelse nr. 537 af 24. juni 1997, meddeles:
 § 1. Kirkeministeren har godkendt følgende  

 vedtægt om samarbejde mellem provstiudvalg:
 Vedtægt nr. 2 for provstiudvalgene i  

 Københavns Kommune om koordinering af budgetterne for de kirkelige  

 kasser samt fastsættelse af ligningsbeløbet til  

 koordineringsudvalgets kasse i Københavns Kommune.
§ 2. Den i § 1 nævnte  

 samarbejdsvedtægt indebærer, at punkt 2 i cirkulære nr. 133  

 af 22. juli 1992, som ændret ved cirkulære nr. 155 af 25.  

 november 1997, om kirke- og præstegårdskassernes budget, regnskab  

 og revision m.v. fraviges således, at indberetning til  

 kommunalbestyrelsen om ligningsbeløbene for de enkelte kirkekasser  

 foretages samlet af koordineringsudvalget.
Tilsvarende dispenseres der fra  

 bekendtgørelse nr. 211 af 6. april 1998 om provistiudvalgskassernes  

 budget, regnskab og revision m.v. § 2, stk. 2, således, at indberetning  

 til kommunalbestyrelsen om ligningsbeløbene til de enkelte  

 provstiudvalgskasser foretages samlet af koordineringsudvalget.
Med  

 samarbejdsvedtægten dispenseres endvidere fra lov om folkekirkens  

 økonomi § 17 c, stk. 2-3, således at der oprettes en  

 særlig kasse til finansiering af udgifterne ved samarbejdet, fra § 17  

 d, stk. 2 og 6, således at budget og regnskab for denne kasse  

 udarbejdes af koordineringsudvalget, fra § 17 d, stk. 3, således at  

 ligningsbeløbet til denne kasse fastsættes af  

 koordineringsudvalget, og fra § 17 d, stk. 1, således at  

 ligningsbeløbet pålignes folkekirkens medlemmer i  

 Københavns Kommune efter de regler, der gælder for ligning til  

 provstiudvalgskasserne.
Stk. 2. Vedtægten trådte i kraft 18. april 2000 og  

 gælder indtil videre.
Vedtægten er fremlagt på de  

 berørte provstiudvalgs kontorer.
