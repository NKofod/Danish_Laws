 Ved kongelig resolution af 29. april 1955 har Danmark ratificeret følgende  

 i Paris den 25. februar 1954 undertegnede overenskomst vedrørende  

 skibsstationer i Nordatlanten, til hvilken folketinget den 17. marts 1955  

 forud havde meddelt sit samtykke:
OVERENSKOMST VEDRØRENDE SKIBSSTATIONER I NORDATLANTEN Regeringerne i BELGIEN, CANADA, DANMARK, FRANKRIG, IRLAND, ISRAEL,  

 ITALIEN, HOLLAND, NORGE, SVERIGE, SCHWEIZ, DET FORENEDE KONGERIGE  

 STORBRITANNIEN OG NORDIRLAND og AMERIKAS FORENEDE STATER, der alle er  

 medlemmer af den internationale civile luftfartsorganisation (i det  

 efterfølgende benævnt »organisationen«), der på en konference i Paris afholdt af organisationens råd (i det  

 efterfølgende benævnt »rådet«) i henhold til artikel XVII i den  

 internationale overenskomst vedrørende skibsstationer i Nordatlanten,  

 undertegnet i London den 12. maj 1949, samt den dertil knyttede protokol  

 underskrevet i Montreal den 28. maj 1952, har behandlet spørgsmålet om en  

 revision og fornyelse af nævnte overenskomst, og som har besluttet at afslutte en ny overenskomst til sikring af den  

 fortsatte etablering, finansiering, opretholdelse og drift af stationsskibe  

 på skibsstationer i Nordatlanten og derved at bidrage til luftfartens  

 sikkerhed, regelmæssighed, effektivitet og økonomi i den nordatlantiske  

 region, alt i overensstemmelse med organisationens generelle hensigt og  

 formål, har i dette øjemed udpeget nedennævnte repræsentanter, der er blevet enige  

 om følgende:
ARTIKEL I 1. De i nærværende artikel nævnte kontraherende  

 regeringer skal, under de i nærværende overenskomst foreskrevne betingelser,  

 levere, opretholde og drive dertil egnede stationsskibe (i det efterfølgende  

 benævnt »skibe«) på skibsstationer i Nordatlanten (i det  

 efterfølgende benævnt »stationerne«), således som nærmere angivet i  

 nedenstående tabel og i nærværende artikels afsnit 2:
 Stationernes beliggenhed er angivet på kortet i nærværende overenskomsts  

 bilag I.
 2. Driften af stationerne A, I, J, K og M skal  

 fordeles mellem Frankrigs, Hollands, Norges og Sveriges samt Det Forenede  

 Kongeriges skibe, således som disse landes regeringers myndigheder måtte  

 træffe aftale om, efter følgende plan:
 I ovennævnte bestemmelses forstand skal en sådan vagttjeneste omfatte  

 tjeneste på station i 24 dage.
 3. Såfremt forlængelse af nærværende overenskomst  

 måtte finde sted i overensstemmelse med artikel XIX, skal bestemmelserne i  

 nærværende artikels afsnit 2 fortsat være gældende med den fornødne ændring  

 af datoerne.
ARTIKEL II 1. Beliggenheden af enhver af stationerne kan ændres:
ARTIKEL III 1. For så vidt angår perioden, der begynder den 1.  

 juli 1954 og udløber den 30. juni 1956, skal nedenfor anførte kontraherende  

 regeringer til organisationen årligt udrede i halvårlige rater hvert års 1.  

 oktober og 1. april de ud for deres respektive navne anførte beløb:
 2. Nedennævnte kontraherende regeringer skal være  

 berettigede til af de i henhold til nærværende artikels afsnit 1 erlagte  

 betalinger at modtage de ud for deres respektive navne anførte beløb:
 Det Forenede Kongerige ... pund 72.2333. Ethvert beløb, der måtte blive  

 modtaget af organisationen fra regeringerne i henholdsvis Spanien og Island  

 som bidrag til udgiften ved stationernes drift, skal fordeles blandt  

 nedenstående kontraherende regeringer i de ud for deres respektive navne  

 angivne andele:
 4.a) beløb, der måtte indgå til organisationen i henhold til nærværende  

 artikels afsnit 1, skal af organisationen så hurtigt som muligt tilstilles de  

 i nærværende artikels afsnit 2 angivne regeringer i forhold til de ud for  

 deres respektive navne anførte beløb.
ARTIKEL IV 1.a) Hver af de kontraherende regeringer skal senest den 1. marts 1955 i  

 den form, som rådet måtte foreskrive, meddele rådet alle detaljerede  

 oplysninger vedrørende de i året 1954 af dens civile luftfartøjer foretagne  

 flyvninger over Nordatlanten.
 2. Medmindre nærværende overenskomst i henhold til  

 artikel XIX bringes til ophør den 30. juni 1956, skal de kontraherende  

 staters forpligtelser med hensyn til at erlægge betalinger og deres ret til  

 at modtage betalinger i henhold til bestemmelserne i artikel III, henholdsvis  

 afsnittene 1, 2 og 3, for året, der begynder den 1. juli 1956, være som  

 revideret i overensstemmelser med rådets beregninger.
 3. Nærværende artikels afsnit 1 og 2 med den fornødne  

 ændring af de deri indeholdte datoer skal være bestemmende for de  

 kontraherende regeringers rettigheder og forpligtelser med hensyn til at  

 meddele oplysninger, modtage de derpå baserede af rådet foretagne endelige  

 beregninger samt at modtage og erlægge betalinger for påfølgende år, så længe  

 nærværende overenskomst ikke er bragt til ophør.
ARTIKEL V Den irske regering skal til organisationen udrede et årligt kontantbidrag  

 på engelske pund 1.000, som ifølge nærværende overenskomsts betingelser ikke  

 skal kunne forhøjes, så længe Irlands luftfartøjer ikke driver trafik på  

 Nordatlanten.
ARTIKEL VI 1. De kontraherende regeringer forpligter sig til at  

 drage omsorg for, at de af dem på stationerne drevne skibe udfører de i bilag  

 II til nærværende overenskomst angivne hverv.
2. Bilag II til værværende overenskomst kan ændres af  

 rådet, når samtykke hertil foreligger fra et flertal af de kontraherende  

 regeringer, herunder fra de regeringer, som det i henhold til nærværende  

 overenskomst påhviler at drive mindst 15 skibe.< ARTIKEL VII Rådet skal i samråd med sådanne andre internationale organisationer, som  

 det måtte skønne hensigtmæssigt, koordinere stationernes almindelige  

 driftsprogram.
Rådet skal holde den meteorologiske verdensorganisation  

 informeret om de meteorologiske hensyn i forbindelse med enhver  

 foranstaltning, som det påtænker at træffe i forbindelse med en sådan  

 koordinering, og skal opfordre den meteorologiske verdensorganisation til at  

 sende repræsentanter til ethvert møde, der sammenkaldes for at gennemføre en  

 sådan koordinering.
ARTIKEL VIII Med forbehold af de i nærværende overenskomsts bilag II indeholdte  

 bestemmelser skal ARTIKEL IX En kontraherende regering skal ikke kunne beregne sig afgifter for nogen  

 af de tjenester, der i henhold til nærværende overenskomsts bestemmelser  

 udføres på en station af skibe, der drives af nævnte regering, medmindre  

 sådant måtte vedtages af alle de kontraherende regeringer.
ARTIKEL X 1. Hver kontraherende regering skal tilsende rådet  

 sådanne rapporter, som dette med rimelighed kan kræve, vedrørende anvendelsen  

 af de tjenester, der ydes af de på stationerne drevne skibe.
 2. Hver kontraherende regering, der driver skib eller  

 skibe på stationer, skal tilsende rådet sådanne rapporter, som dette med  

 rimelighed kan kræve, vedrørende driften af det skib eller de skibe, der  

 drives af den pågældende regering.
 3. Rådet skal tilsende de kontraherende regeringer en  

 årlig rapport vedrørende driften og anvendelsen af stationerne baseret på de  

 af de kontraherende regeringer indsendte rapporter.
ARTIKEL XI En kontraherende regering kan træffe aftale med en hvilken som helst anden  

 kontraherende regering om at overtage samtlige eller nogle af de denne i  

 henhold til nærværende overenskomst påhvilende forpligtelser.
En sådan aftale  

 skal af vedkommende kontraherende regeringer meddeles organisationens  

 generalsekretær, som skal underrette de andre kontraherende regeringer herom.
ARTIKEL XII De ekstraordinære udgifter, organisationen måtte have i forbindelse med  

 nærværende overenskomst, skal så vidt muligt refunderes gennem de i artikel V  

 fastsatte bidrag samt, med forbehold af de i artikel III, afsnit 3,  

 indeholdte bestemmelser, gennem de kontante bidrag, der modtages af  

 organisationen i henhold til de i artikel XVII indeholdte bestemmelser.
Efter  

 at organisationens ekstraordinære udgifter er afholdt, fordeler rådet ethvert  

 eventuelt overskydende beløb af sådanne bidrag mellem de kontraherende  

 regeringer på retfærdigt grundlag og i overensstemmelse med de principper,  

 der ligger til grund for nærværende overenskomst.
Såfremt bidragene ikke er  

 tilstrækkelige til at dække organisationens udgifter, skal det manglende  

 udredes af de kontraherende regeringer med lige stor beløb.
ARTIKEL XIII Såfremt en kontraherende regering, uden at have indhentet de øvrige  

 kontraherende regeringers samtykke hertil, helt eller delvis undlader at  

 opfylde sine i nærværende overenskomst fastsatte forpligtelser, hvad enten  

 disse måtte bestå i kontante bidrag eller anden ydelse, skal rådet rådføre  

 sig med de andre kontraherende regeringer om, hvilke foranstaltninger der vil  

 være at træffe, samt sammenkalde en konference, såfremt det ikke skulle være  

 muligt ved sådan rådføring at tilvejebringe en ordning, der kan accepteres af  

 et flertal af disse regeringer, herunder alle de regeringer, hvis finansielle  

 forpligtelser berøres deraf.
ARTIKEL XIV Rådet kan når som helst sammenkalde en konference af interesserede  

 regeringer til behandling af ethvert spørgsmål i forbindelse med nærværende  

 overenskomst, såfremt anmodning herom fremsættes af een eller flere af de  

 kontraherende regeringer, og rådet skønner, at en sådan konference er  

 nødvendig.
ARTIKEL XV Enhver tvist, der måtte opstå med hensyn til fortolkningen eller  

 anvendelsen af nærværende overenskomst eller dennes bilag II, og som ikke  

 bilægges ved forhandling, skal på begæring af en kontraherende regering, der  

 er part i tvisten, henvises til rådet til udtalelse.
ARTIKEL XVI 1. Nærværende overenskomst står indtil den 30. april  

 1954 åben for undertegnelse af de i dens indledning nævnte regeringer.
2. Nærværende overenskomst skal ratificeres af de  

 underskrivende regeringer.
Ratifikationsinstrumenterne skal snarest muligt  

 deponeres hos organisationens generalsekretær.
ARTIKEL XVII 1. Enhver regering, der ikke har underskrevet  

 nærværende overenskomst, kan tiltræde denne ved hos organisationens  

 generalsekretær at deponere et tiltrædelsesinstrument tillige med et tilsagn  

 om på de i nærværende overenskomst indeholdte betingelser og vilkår at  

 erlægge sådanne bidrag i kontante beløb eller på anden måde, som rådet måtte  

 skønne rimeligt under hensyntagen til de fordele, som den pågældende regering  

 måtte have ved stationernes drift.
2. Rådet kan også træffe aftale på lignende basis med  

 en regering, der ikke har underskrevet nærværende overenskomst ARTIKEL XVIII Nærværende overenskomst træder i kraft mellem de underskrivende  

 regeringer, som har ratificeret den, tidligst den 1. juli 1954, når  

 regeringer, som det påhviler at drive mindst 15 af de i nærværende  

 overenskomsts artikel I omhandlede skibe, har deponeret deres  

 ratifikationsinstrumenter.
For så vidt angår enhver regering, som senere  

 ratificerer overenskomsten, træder denne i kraft fra den dato, på hvilken den  

 pågældende regering deponerer sit ratifikationsinstrument.
ARTIKEL XIX 1. Nærværende overenskomst udløber den 30. juni 1956,  

 medmindre forlængelse deraf finder sted i overensstemmelse med nærværende  

 artikels afsnit 2.
 2.a) Medmindre der af een eller flere af de kontraherende regeringer, som  

 det i henhold til nærværende overenskomst påhviler at drive eller afholde  

 udgiften ved driften af i alt mindst 2 skibe, før den 1. juli 1955 indgives  

 skriftlig meddelelse til organisationens generalsekretær om vedkommende  

 regerings eller regeringers ønske om, at nærværende overenskomst bringes til  

 ophør den 30. juni 1956, skal overenskomstens løbetid forlænges til den 30.  

 juni 1957.
 I nærværende afsnit 2 a)»s forstand skal den årlige udgift ved  

 driften af et skib anses for at udgør engelske pund 80.922.
3.a) Ved modtagelsen af en meddelelse om ønske om at bringe nærværende  

 overenskomst til ophør i overensstemmelser med nærværende artikels afsnit 2  

 skal generalsekretæren underrette de kontraherende regeringer herom; og ARTIKEL XX 1. En kontraherende regering kan udtræde af nærværende  

 overenskomst den 30. juni 1956, eller såfremt nærværende overenskomst  

 forlænges i overensstemmelse med artikel XIX, på datoen for udløbet af en  

 forlængelsesperiode ved indgivelse af skriftligt varsel mindst 12 måneder i  

 forvejen til organisationens generalsekretær om, at det er den pågældende  

 regerings hensigt at udtræde af overenskomsten.
 2. Efter at generalsekretæren har modtaget meddelelse  

 fra en kontraherende regering om, at den ønsker at udtræde af overenskomsten,  

 skal rådet rådføre sig med de andre kontraherende regeringer om, hvilke  

 foranstaltninger der vil være at træffe, samt sammenkalde en konference,  

 såfremt det ikke skulle være muligt ved sådan rådføring at træffe en ordning,  

 der kan accepteres af et flertal af regeringerne, herunder alle de  

 regeringer, hvis finansielle forpligtelser berøres deraf.
 TIL BEKRÆFTELSE HERAF har undertegnede, der er behørigt bemyndigede,  

 meddelt deres underskrift på deres respektive regeringers vegne.
 UDFÆRDIGET i Paris den 25. februar 1954 på engelsk, fransk og spansk (idet  

 alle tre tekster har samme gyldighed) i eet eksemplar, der vil være at  

 deponere i den internationale civile luftfartsorganisations arkiv. bekræftede  

 afskrifter af overenskomsten skal af organisationens generalsekretær  

 tilsendes alle underskrivende og tiltrædende regeringer.
Bilag II TJENESTER, DER VIL VÆRE AT UDFØRE AF STATIONSSKIBENE A - Meteorologiske tjenester.
 1. Der skal på alle stationsskibene foretages  

 meteorologiske observationer i overensstemmelse med følgende program:
 2. Meldinger vedrørende de i afsnit 1 ovenfor  

 omhandlede observationer skal sendes til de behørige kyststationer i de  

 foreskrevne internationale meteorologiske koder.
 3. Meldinger vedrørende observationer foretaget fra  

 andre stationsskibe kan modtages og videresendes i overensstemmelse med  

 nationale eller tosidede aftaler.
 4. Meldinger vedrørende observationer foretaget fra et  

 stationsskib skal efter anmodning sendes til luftfartøjer i klart sprog,  

 Q-kode eller i den fastsatte internationale meteorologiske kode.
5. Meteorologiske meldinger, der forlanges af  

 luftfartøjer, der påtænker at gå ned på vandet, skal afgives i klart sprog  

 eller, såfremt der kan forventes sprogvanskeligheder, i Q-kode.
Meldingerne  

 skal indeholde følgende elementer i nedennævnte rækkefølge:
 6. Enhver kontraherende regering, der driver eet eller  

 flere stationsskibe, skal tilsende alle andre kontraherende regeringer kopier  

 af alle regelmæssige meteorologiske overflade- og højdeobservationer, der  

 foretages af sådant skib eller sådanne skibe.
 7. Statistiske meteorologiske data og oversigter over  

 de af stationsskibene foretagne observationer skal affattes på  

 standardformularer, og kopier heraf skal udveksles mellem de kontraherende  

 regeringer.
 B - Eftersøgnings- og redningstjenester.
1. Stationsskibene skal udgøre en del af den  

 almindelige eftersøgnings- og redningstjenesteorganisation og skal deltage i  

 eftersøgnings- og redningstjenesteorganisation og skal deltage i  

 eftersøgnings- og redningstjenesten i overensstemmelse med ICAO's  

 bestemmelser samt med de i konventionen om sikkerhed for menneskeliv på søen  

 indeholdte bestemmelser.
I dette øjemed skal de forblive så nær som muligt  

 ved de dem tildelte positioner, medmindre det måtte blive nødvendigt for dem  

 at forlade sådanne positioner for at deltage i eftersøgnings- og  

 redningstjenesten.
 2. Stationsskibene skal så vidt muligt bistå  

 luftfartøjer, som har meddelt, at de vil gå ned på vandet ved siden af  

 skibet, med at foretage denne manøvre på heldig måde.
 3. Stationsskibene skal medføre sådan eftersøgnings-  

 og redningsudrustning, som er nødvendig for at foretage redningsaktion på  

 søen, samt sådant lægeligt udstyr, som er nødvendigt for at yde overlevende  

 hjælp.
 4. Besætningen på stationsskibene skal have  

 specialuddannelse i redningstjeneste på søen.
 C - Kommunikationstjeneste.
 Radioudstyret på stationsskibene skal være tilstrækkeligt til at tilsikre:
 D - Radionavigationshjælpemidler for luftfartøjer.
 Stationsskibene skal, når det måtte være nødvendigt, yde  

 radionavigationshjælp til luftfartøjer ved anvendelse af følgende  

 hjælpemidler:
 E - Anden tjeneste.
Ud over de i dovennævnte afsnit A, B, C og D angivne tjenester skal  

 stationsskibene yde sådan anden tjeneste, som måtte være nødvendig, idet dog  

 forudsættes, at ydelsen af sådanne tjenester ikke medfører nogen større  

 yderligere belastning af det obligatoriske personel og udstyr om bord.
Sådan  

 anden tjeneste omfatter:
 F - Andre tjenester, der vil være at udføre i forbindelse med driften af  

 stationsskibene.
 De kontraherende regeringer skal bestræbe sig for at medtage sådanne  

 oceanografiske og andre videnskabelige observationer i stationsskibenes  

 observationsprogram, som måtte skønnes formålstjenlige.
 For Danmarks vedkommende er overenskomsten trådt i kraft på datoen for  

 deponeringen af Danmarks ratifikationsinstrument, den 1. juni 1955.
 Udenrigsministeriet, den 10. august  

 1955.
 H.C.Hansen.
