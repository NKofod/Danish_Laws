 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  I de overenskomster, der er indgået mellem  

 sygesikringens forhandlingsudvalg og organisationer af læger m.fl. i henhold  

 til § 26, stk. 2, i lov om offentlig sygesikring, bortfalder de  

 honorarreguleringer, som skulle have fundet sted i perioden 1. april 1985  

 indtil 1. april 1987 som følge af ændringer i reguleringspristallet og  

 ændringer af lønningerne på tjenestemandsområdet, jfr. dog § 2.
 § 2.  For følgende overenskomster bortfalder de  

 honorarreguleringer, som skulle have fundet sted i perioden 1. juni 1984  

 indtil 1. april 1987 som følge af ændringer i reguleringspristallet og  

 ændringer af lønningerne på tjenestemandsområdet:
 Stk. 2.  De honorarer m.v., der omfattes af stk. 1,  

 udgør efter den 1. juni 1984 og indtil de ændres ved overenskomst i henhold  

 til § 26, stk. 2, i lov om offentlig sygesikring de beløb, der var gældende  

 den 31. marts 1984.
 § 3.  De overenskomster, der er nævnt i §§ 1 og 2, kan  

 fra den 26. april 1984 tidligst opsiges til ophør den 1. april 1985.
 § 4.  Såfremt der for de i §§ 6, 8 og 9 i lov om  

 offentlig sygesikring nævnte ydelser ikke gælder en af indenrigsministeren  

 godkendt overenskomst mellem Sygesikringens Forhandlingsudvalg og vedkommende  

 organisation, vil der i perioden fra 26. april 1984 indtil 1. april 1987 kun  

 kunne ske forhøjelse af honorarer m.v. ved indgåelse af overenskomst i  

 henhold til sygesikringslovens § 26, stk. 2.
 Stk. 2.  Indenrigsministeren kan fastsætte regler om  

 gennemførelse af bestemmelsen i stk. 1.
 § 5.  Fastsættelse af højere honorarer end tilladt  

 efter § 4, stk. 1, straffes med bøde.
 § 6.  Loven træder i kraft ved bekendtgørelsen i  

 Lovtidende.
GIVET PÅ CHRISTIANSBORG SLOT, DEN 23.  

 MAJ 1984 Under Vor Kongelige Hånd og Segl MARGRETHE R.
