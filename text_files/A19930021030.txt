 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 480 af 24. juni l992 om aktiveringsordning ved hjemmehjælp og  

 dagpasning af børn foretages følgende ændringer:
 1. Lovens titel affattes således:
 »Lov om aktiveringsordning ved service til ældre og dagpasning af  

 børn«.
 2. I § 1, nr. 1, ændres »hjemmehjælp« til: »service  

 til ældre«.
 3. § 2, stk. 1-3, affattes således:
»Ved beskæftigelse af ledige fuldtidsforsikrede dagpengeberettigede i  

 kommunens ældreservice yder staten et tilskud til kommunerne svarende til 80  

 pct. af de dagpenge, som den ledige ville have været berettiget til, såfremt  

 denne ikke havde opnået beskæftigelse efter denne ordning.
Tilskuddet ydes  

 også i fraværsperioder som følge af sygdom, graviditet, barsel og adoption,  

 hvor kommunen udbetaler et vederlag efter stk. 5, og hvor kommunen ikke  

 modtager refusion efter lov om dagpenge ved sygdom eller fødsel.
Stk. 2.  Ordningen omfatter ledige, der har de  

 kvalifikationer, som kommunen anser for nødvendige, og som beskæftiges i  

 forbindelse med udvidelse af ældreservice i kommunen.
Kommunen kan for de  

 ledige, som ikke umiddelbart har de nødvendige kvalifikationer vedrørende  

 ældreservice, tilbyde den ledige en introduktionsperiode, der medregnes i  

 ordningen.
Krav om autorisation og andre kvalifikationskrav, som særligt  

 vedrører sygepleje- og behandlingsopgaver kan dog ikke fraviges.
Stk. 3.  Ledige dagpengeberettigede, som kommunen anser  

 for at have de fornødne kvalifikationer, og som har en forudgående ledighed  

 på mindst 4 uger inden for de sidste 26 uger, kan deltage i ordningen.  

 Direktoratet for Arbejdsløshedsforsikring kan fastsætte nærmere regler om  

 ledighedskravet.« 4. § 2, stk. 5, affattes således:
»Stk. 5.  Beskæftigelsen i kommunens ældreservice  

 vederlægges pr. time med et beløb svarende til det, den pågældende ville være  

 blevet aflønnet med ved ansættelse i henhold til overenskomst eller det  

 sædvanlige ved tilsvarende arbejde.
Antallet af ugentlige arbejdstimer  

 fastsættes således, at det samlede vederlag eksklusive arbejdsgivers og  

 arbejdstagers bidrag til Arbejdsmarkedsuddannelsesfond, Arbejdsmarkedets  

 Tillægspension, Arbejdsgivernes Elevrefusion, feriepenge og pensionsordninger  

 og lign. for den enkelte beskæftigede svarer til de dagpenge, som den  

 pågældende på tiltrædelsestidspunktet er berettiget til, dog mindst 30 timer  

 pr. uge.
Arbejdsvilkårene, herunder ydelser under ferie, sygdom, graviditet,  

 barsel eller adoption, følger i øvrigt det sædvanligt gældende ved  

 tilsvarende arbejde.« 5. I § 2, stk. 7, ændres »hjemmehjælpen« til:  

 »kommunens ældreservice«.
 6. I § 3, stk. 1, indsættes som 2. pkt.:
»Tilskuddet ydes også i fraværsperioder som følge af sygdom,  

 graviditet, barsel og adoption, hvor kommunen udbetaler et vederlag efter  

 stk. 5, og hvor kommunen ikke modtager refusion efter lov om dagpenge ved  

 sygdom eller fødsel.« 7. I § 3, stk. 3, 1. pkt., ændres »13 uger« til:  

 »4 uger«.
 8. § 3, stk. 5, affattes således:
»Stk. 5.  Beskæftigelsen ved dagpleje,  

 daginstitutioner, private pasningsordninger eller skolefritidsordninger  

 vederlægges pr. time med et beløb svarende til det, den pågældende ville være  

 blevet aflønnet med ved ansættelse i henhold til overenskomst eller det  

 sædvanlige ved tilsvarende arbejde.
Antallet af ugentlige arbejdstimer  

 fastsættes således, at det samlede vederlag eksklusive arbejdsgivers og  

 arbejdstagers bidrag til Arbejdsmarkedsuddannelsesfond, Arbejdsmarkedets  

 Tillægspension, Arbejdsgivernes Elevrefusion, feriepenge og pensionsordninger  

 og lign. for den enkelte beskæftigede svarer til de dagpenge, som den  

 pågældende på tiltrædelsestidspunktet er berettiget til, dog mindst 30 timer  

 pr. uge.
Arbejdsvilkårene, herunder ydelser under ferie, sygdom, graviditet,  

 barsel eller adoption, følger i øvrigt det sædvanligt gældende ved  

 tilsvarende arbejde.« 9. I § 5, stk. 2, 2. pkt, indsættes efter  

 »tilbagebetaling af tilskud«: »samt regler om ophør af tilgang  

 til ordningen«.
§ 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  For personer, der er ansat i  

 aktiveringsordningen ved lovens ikrafttræden, finder de hidtil gældende  

 regler anvendelse, dog således at vedkommende kommune kan bestemme, at  

 reglerne i § 2, stk. 1, 2. pkt., § 2, stk. 5, § 3, stk. 1, 2. pkt., og § 3,  

 stk. 5, i lov om aktiveringsordning ved service til ældre og dagpasning af  

 børn som affattet ved denne lovs § 1, nr. 3, 4, 6 og 8, også skal finde  

 anvendelse på disse personer.
Givet på Christiansborg Slot, den 28.  

 april 1993 Under Vor Kongelige Hånd og Segl MARGRETHE R.
