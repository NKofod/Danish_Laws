Tillægsbetænkning afgivet af  

 Kulturudvalget den 4. december 2002 Tillægsbetænkning over Forslag til lov om ændring af  

 ophavsretsloven (Gennemførelse af infosoc-direktivet, nye  

 aftalelicenser m.v.) [af kulturministeren (Brian Mikkelsen)] 1. Ændringsforslag Dansk Folkepartis medlemmer af udvalget har stillet 3  

 ændringsforslag til lovforslaget.
2. Udvalgsarbejdet Lovforslaget blev fremsat den 2. oktober 2002 og var til  

 1. behandling den 23. oktober 2002. Lovforslaget blev efter 1. behandling  

 henvist til behandling i Kulturudvalget.
Udvalget afgav betænkning den  

 21. november 2002. Lovforslaget var til 2. behandling den 28. november 2002,  

 hvorefter det blev henvist til fornyet behandling i Kulturudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 2 møder.
Skriftlige henvendelser Udvalget har under den fornyede behandling af lovforslaget  

 modtaget skriftlige henvendelser fra:
Danske Dagblades Forening på vegne af Dansk Fagpresse, Den Danske  

 Forlæggerforening, Foreningen af danske lokale Ugeaviser, Dansk  

 Journalistforbund, Dansk Billedautorer, Dansk Forfatterforening, Brian Borst Hansen, Vojens, Fritz Henglein, professor ved Datalogisk Institut på  

 Københavns Universitet, Initiativet Digitale Forbrugerrettigheder og Henrik Lund Kramshøj, Frederiksberg C.
 Kulturministeren har over for udvalget skriftligt  

 kommenteret henvendelserne.
Spørgsmål Udvalget har under den fornyede behandling af lovforslaget  

 stillet 9 spørgsmål til kulturministeren til skriftlig  

 besvarelse, som denne har besvaret.
Nogle af udvalgets spørgsmål  

 til kulturministeren og dennes svar herpå er optrykt som bilag 2 til  

 tillægsbetænkningen.
3. Indstillinger og politiske bemærkninger Et flertal i udvalget (S, V og KF) indstiller  

 lovforslaget til vedtagelse i den affattelse, hvori det foreligger  

 efter 2. behandling.
Flertallet vil stemme imod de stillede  

 ændringsforslag.
Et mindretal i udvalget (DF) indstiller  

 lovforslaget til forkastelse.
Mindretallet vil stemme for de stillede  

 ændringsforslag.
Dansk Folkepartis medlemmer af udvalget ønsker at  

 genstille de ændringsforslag, partiet stillede til 2. behandling.
Dansk  

 Folkeparti præciserer i den anledning, at ændringsforslagene  

 tager højde for, at der er forskel på formålet med at  

 udvikle en indretning (for eksempel et computerprogram), det formål  

 indretningen bliver distribueret med, og hvad indretningen bliver brugt  

 til.
 Rettighedshavere kan fremstille tekniske foranstaltninger  

 med det formål at beskytte værker, der er beskyttede i henhold  

 til denne lov.
Men nogle borgere (Linuxbrugere, handicappede etc.) kan  

 have brug for at omgå den tekniske foranstaltning for at kunne benytte  

 værket.
Det er umiddelbart tilladt efter lovforslaget.  

 Software-indretninger udvikles og distribueres typisk i små moduler  

 (især i open source). Borgere, der lovligt bryder tekniske  

 foranstaltninger, vil altså udvikle og distribuere moduler, der ikke  

 har anden anvendelse end at omgå disse tekniske foranstaltninger.
De  

 kan hermed falde ind under § 75 c, stk. 2 og 3. Sådanne moduler kan  

 ydermere let blive genstand for økonomiske interesser.
Det betyder, at hvis en borger bliver tiltalt efter § 75  

 c, stk. 2 og 3, skal vedkommende gøre rede for formålet med at  

 udvikle indretningen.
Det vil sige, hvad vedkommende tænkte, mens  

 vedkommende gjorde det.
Det er et slag imod retssikkerheden.
Problemet illustreres af retssagerne efter tilsvarende  

 amerikansk lovgivning mod den norske dreng Jon Johansen, der udviklede DeCSS,  

 som omgår den tekniske spærring på dvd-film.
Et vigtigt  

 element i retssagerne var, hvorvidt Jon havde udviklet DeCSS for at kunne se  

 dvd under Linux eller for at kopiere dvd-film under Windows.
 Ændringsforslagene undgår denne problematik  

 ved at fastslå, at indretninger, der bruges til afspilning af lovligt  

 anskaffede værker, er lovlige.
Dansk Folkeparti har også stillet et  

 ændringsforslag, der handler om forskning og undervisning.  

 Forskningsdelen svarer til det ændringsforslag fra kulturministeren,  

 som blev vedtaget ved 2. behandling.
På højere  

 læreanstalter vil ministerens forslag også muliggøre  

 undervisning inden for kryptering, idet grænsen mellem undervisning og  

 publicering af forskningsresultater er flydende.
Men ikke al undervisning er forskning.
Dansk Folkepartis  

 ændringsforslag vil i modsætning til lovforslaget tillade, at  

 gymnasie- og folkeskoleelever undervises i den teknologi, som vil blive en  

 del af deres hverdag.
Desuden er »kryptering« ikke dækkende.
Der er  

 allerede publiceret amerikanske forskningsresultater omhandlende »tekniske  

 spærringer«, som ikke er baseret på kryptering.
Derfor  

 foreslås det bredere begreb »it-sikkerhed« anvendt.
 Afslutningsvis ønsker Dansk Folkeparti at  

 tilkendegive, at partiet ved 2. behandling ved en teknisk fejl stemte imod  

 ændringsforslag nr. 7 stillet uden for betænkning, hvor partiet  

 naturligvis ville have stemt for.
Et andet mindretal i udvalget (RV og KRF)  

 indstiller lovforslaget til vedtagelse.
Mindretallet vil stemme  

 hverken for eller imod de stillede ændringsforslag.
Et tredje mindretal i udvalget (SF) vil ved 3.  

 behandling redegøre for sin stilling til lovforslaget.
Mindretallet  

 vil stemme hverken for eller imod de stillede ændringsforslag.
Et fjerde mindretal i udvalget (EL) indstiller  

 lovforslaget til vedtagelse med de under nr. 1-3 stillede  

 ændringsforslag samt det under nr. 4 uden for  

 tillægsbetænkningen stillede ændringsforslag.
Hvis det  

 under nr. 4 stillede ændringsforslag ikke vedtages, vil mindretallet  

 stemme hverken for eller imod lovforslaget.
Socialistisk Folkepartis og Enhedslistens medlemmer af  

 udvalget finder, at lovforslaget overordnet set skaber øget klarhed om  

 reglerne i relation til brug af ophavsretligt beskyttet materiale på  

 internettet og i relation til brug af tekniske beskyttelsesforanstaltninger,  

 hvilket de to partier er enige i.
Men SF og Enhedslisten finder ikke, at det  

 er afklaret, hvorvidt lovforslaget i tilstrækkelig grad sikrer  

 muligheden for at udnytte open source software.
 Ligeledes er der fortsat uklarhed om, hvordan skabende og  

 udøvende kunstnere kan blive kompenseret for den åbning for  

 digital kopiering til personligt brug, som Folketinget tidligere har  

 vedtaget.
Lovforslaget er meget teknisk indviklet og indeholder en  

 stor kompleksitet af emner, hvilket de mange høringssvar og  

 henvendelser til udvalget til fulde har bekræftet.
Af hensyn til  

 kvaliteten i lovgivningsarbejdet finder SF og Enhedslisten derfor ikke, at  

 det er rimeligt at afslutte behandlingen af lovforslaget inden julen 2002.  

 Folketinget bør i lighed med en række andre EU-medlemslande  

 bruge den fornødne tid til at afklare de mange og omfattende tekniske  

 problemer, lovforslaget indeholder, inden det endeligt vedtages.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Til § 1 Af	et mindretal (DF), tiltrådt af et mindretal  

 (EL):
 1) I den under nr. 45 foreslåede affattelse af  

§ 75 c, stk. 4, indsættes efter »denne lov« ordene: », for  

 så vidt de ikke hindrer eller besværliggør lovlig  

 personlig tilegnelse ved hjælp af det udstyr, brugeren af værket  

 har til rådighed«.
[Undgå hindringer for lovlig personlig tilegnelse af  

 et værk] 2) I den under nr. 45 foreslåede § 75 c  

 indsættes efter stk. 6 som nyt stykke:
» [Almindelige afspilnings- og omformateringsprodukter er  

 lovlige] 3) I den under nr. 45 foreslåede § 75 c  

 indsættes efter stk. 6 som nyt stykke:
»Stk. 8. Bestemmelserne i stk. 1 og 2 finder ikke anvendelse  

 på forskning og undervisning i kryptering og it-sikkerhed.« [Undtagelse for forskning og undervisning i kryptering og  

 it-sikkerhed] Bemærkninger Til nr. 1 Det er i det nuværende forslag ikke klart, at  

 tekniske foranstaltninger, der besværliggør personlig tilegnelse  

 af et værk, ikke er beskyttede.
Med kulturministerens ord vil det  

 »fortsat være tilladt at omformatere et værk eller bryde en kode  

 med henblik på at kunne afspille det på den maskine eller med det  

 software, man har til sin rådighed«, jf.
L 19   bilag 35. Derfor  

 bør loven understrege, at der ikke er tale om beskyttede tekniske  

 foranstaltninger, i det omfang de besværliggør almindelig brug  

 af værket.
Til nr. 2 Det er i det nuværende forslag ikke klart, at  

 handlinger, der omgår tekniske foranstaltninger, er tilladt,  

 såfremt de sker som led i en almindelig brug.
Med kulturministerens ord  

 vil det »fortsat være tilladt at omformatere et værk eller bryde  

 en kode med henblik på at kunne afspille det på den maskine eller  

 med det software, man har til sin rådighed«, jf.
L  

 19   bilag 35 . For at sikre en lovlig  

 adgang til at udføre disse handlinger bør det understreges i  

 lovteksten, at almindelige afspilnings- og omformateringsprodukter ikke  

 ulovliggøres.
Til nr. 3 Ifølge betragtning nr. 48 vedrørende  

 infosoc-direktivet og bemærkningerne til lovforslagets § 75 c, stk. 2,  

 må beskyttelsen af tekniske foranstaltninger ikke være til hinder  

 for forskning inden for kryptering.
Forskning inden for dette område er meget  

 væsentlig i den vidensbaserede økonomi.
Det er vigtigt at  

 få fastslået i selve lovteksten, at en sådan forskning ikke  

 må være hæmmet af beskyttelsen af de tekniske  

 foranstaltninger.
Kim Andersen (V) fmd.  

  Ester Larsen (V)  Leif Mikkelsen (V)  

  Preben Rudiengaard (V)  Louise Frevert (DF)  

  Poul Nødgaard (DF) Carina Christensen (KF)  

  Charlotte Dyremose (KF)  Bodil Kornbek (KRF)  

  Frode Sørensen (S)  Jytte Andersen (S)  

  Jytte Wittrock (S)  Mette Frederiksen (S)  

 Poul Qvist Jørgensen (S)  Ole Sohn (SF)  

  Naser Khader (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 19 omdelt efter  

 afgivelse af betænkning Bilagsnr.
Titel 132 Referat fra ekspertmøde om L 19 den 13/11-02 133 Henvendelse af 21/11-02 fra Danske Dagblades Forening, Dansk Fagpresse,  

 Den Danske Forlæggerforening, Foreningen af danske lokale Ugeaviser,  

 Dansk Journalistforbund, Dansk Billedautorer og Dansk Forfatterforening 134 Spm. 75 om kommentar til henvendelse af 21/11-02 fra Danske Dagblades  

 Forening, Dansk Fagpresse, Den Danske Forlæggerforening, Foreningen af  

 danske lokale Ugeaviser, Dansk Journalistforbund, Danske Billedautorer og  

 Dansk Forfatterforening, til kulturministeren 135 Spm. 76 om bestemmelse om aftalelicens, til kulturministeren 136 Svar på spm. 75 om kommentar til henvendelse af 21/11-02 fra Danske  

 Dagblades Forening, Dansk Fagpresse, Den Danske Forlæggerforening,  

 Foreningen af danske lokale Ugeaviser, Dansk Journalistforbund, Danske  

 Billedautorer og Dansk Forfatterforening, fra kulturministeren 137 Betænkning afgivet den 21/11-02 138 Henvendelse af 26/11-02 fra Initiativet Digitale Forbrugerrettigheder 139 Spm. 77 om kommentar til henvendelse af 26/11-02 fra Initiativet Digitale  

 Forbrugerrettigheder, til kulturministeren 140 Ændringsforlag uden for betænkning om international  

 konsumption 141 Svar på spm. 76 om bestemmelse om aftalelicens, fra kulturministeren Svar på spm. 77 om kommentar til henvendelse af 26/11-02 fra  

 Initiativet Digitale Forbrugerrettigheder, fra kulturministeren 142 Henvendelse af 28/11-02 fra Brian Borst Hansen, Vojens 143 Spm. 78 om kommentar til henvendelse af 28/11-02 fra Brian Borst Hansen,  

 Vojens, til kulturministeren 144 Henvendelse af 28/11-02 fra Henrik Lund Kramshøj, Frederiksberg C 145 Spm. 79 om kommentar til henvendelse af 28/11-02 fra Henrik Lund  

 Kramshøj, Frederiksberg C, til kulturministeren 146 Spm. 80, om intentionerne i de af Dansk Folkeparti stillede  

 ændringsforslag er indeholdt i lovforslaget, til kulturministeren 147 Spm. 81 om begrundelse for, at England har undladt at implementere  

 infosoc-direktivet, til kulturministeren 148 Bilaget tilbagetaget 149 1. udkast til tillægsbetænkning 150 Svar på spm. 78 om kommentar til henvendelse af 28/11-02 fra Brian  

 Borst Hansen, Vojens, fra kulturministeren Svar på spm. 79 om kommentar til henvendelse af 28/11-02 fra Henrik  

 Lund Kramshøj, Frederiksberg C, fra kulturministeren Svar på spm. 80, om intentionerne i de af Dansk Folkeparti stillede  

 ændringsforslag er indeholdt i lovforslaget, fra kulturministeren Svar på spm. 81 om begrundelse for, at England har undladt at  

 implementere infosoc-direktivet, fra kulturministeren 151 2. udkast til tillægsbetænkning 152 Spm. 82, om kunstnerne stilles ringere i forbindelse med de kommende  

 forhandlinger om og fastlæggelse af kompensation til kunstnerne for  

 brug af deres frembringelser, til kulturministeren 153 Svar på spm. 82, om kunstnerne stilles ringere i forbindelse med de  

 kommende forhandlinger om og fastlæggelse af kompensation til  

 kunstnerne for brug af deres frembringelser, fra kulturministeren 154 Henvendelse af 4/12-02 fra Fritz Henglein, professor ved Datalogisk  

 Institut på Københavns Universitet 155 Spm. 83 om kommentar til henvendelse af 4/12-02 fra Fritz Henglein,  

 professor ved Datalogisk Institut på Københavns Universitet, til  

 kulturministeren 156 Svar på spm. 83 om kommentar til henvendelse af 4/12-02 fra Fritz  

 Henglein, professor ved Datalogisk Institut på Københavns  

 Universitet, fra kulturministeren Bilag 2 Nogle af udvalgets spørgsmål til  

 kulturministeren og dennes svar herpå Spørgsmål 78-80 og kulturministerens svar herpå er  

 optrykt efter ønske fra S og DF.
 Spørgsmål 83 og kulturministerens svar herpå er optrykt  

 efter ønske fra EL.
 Spørgsmål 78:
Ministeren bedes kommentere henvendelse af 28. november  

 2002 fra Brian Borst Hansen, Vojens, jf.
L 19   bilag 142.
 Svar:
 Brian Borst Hansen er bekymret for, at de nye regler i L  

 19 om beskyttelse af tekniske foranstaltninger, jf. forslag nr. 45, vil  

 gøre ham til lovbryder, når han kopierer lovligt indkøbte  

 cder til brug i bilen.
 Som det fremgår af bemærkningerne til  

 lovforslaget og mine tidligere svar til Kulturudvalget, er forslaget under  

 nr. 45 fremsat for at gennemføre infosoc-direktivets bestemmelser om  

 tekniske foranstaltninger.
Direktivet forpligter os til at forbyde omgåelse af  

 tekniske kopispærringer, uanset om man er omfattet af  

 undtagelsesbestemmelsen om kopiering til privat brug.
Således vil det  

 eksempelvis ikke være tilladt at omgå kopispærringer for at  

 kopiere lovligt indkøbte cder til brug i bilen.
I direktivets præambelbetragtning nr. 52 er det  

 imidlertid angivet, at medlemsstaterne bør fremme anvendelse af  

 frivillige foranstaltninger, således at der kan ske kopiering til  

 privat brug i et vist omfang.
I Kulturudvalgets betænkning af 21.  

 november 2002 over L 19 har udvalgets flertal   på baggrund af den  

 nævnte betragtning   opfordret mig til at søge at fremme  

 anvendelsen af frivillige foranstaltninger, der gør det muligt for  

 privatpersoner at fremstille kopier til privat eller personlig brug, jf.  

 ophavsretslovens § 12. Kopispærringer bør indrettes på en  

 sådan måde, at de forhindrer eller begrænser ulovlig  

 kopiering m.v., samtidig med at de muliggør lovlig brug i henhold til  

 ophavsretslovens undtagelsesbestemmelser.
Jeg vil naturligvis følge  

 denne opfordring.
På nuværende tidspunkt er anvendelsen af  

 tekniske kopispærringer ikke særlig udbredt.
Et af de vigtigste  

 områder er netop kopisikring af musik-cder.
Pladeselskabet EMI er  

 begyndt at indbygge kopisikringer i udgivelser på cd.
Den  

 pågældende kopisikring forhindrer, at der kan fremstilles en  

 digital kopi, men forhindrer ikke forbrugeren i at fremstille en analog kopi  

 eller i at foretage afspilning på almindelige cd-afspillere eller  

 på computere.
Det vil således fortsat være muligt lovligt  

 at lave en analog kopi til brug i bilen.
 Spørgsmål 79:
Ministeren bedes kommentere henvendelsen af 28. november  

 2002 fra Henrik Lund Kramshøj, Frederiksberg C, jf.
L 19   bilag  

 144.
 Svar:
 I henvendelsen kritiserer Henrik Lund Kramshøj de  

 foreslåede regler om juridisk beskyttelse af tekniske foranstaltninger,  

 idet han bl.a. anfører, at reglerne begrænser forskningen inden  

 for kryptografi.
Som det fremgår af bemærkningerne til  

 lovforslaget samt mine tidligere svar til Kulturudvalget, er de  

 foreslåede regler om beskyttelse af tekniske foranstaltninger fremsat  

 for at gennemføre infosoc-direktivets bestemmelser om tekniske  

 foranstaltninger.
Jeg har i et notat oversendt til Kulturudvalget den 4.  

 november 2002 (L 19 - bilag 35) og i en lang række svar nærmere  

 redegjort for indholdet og konsekvenserne af de foreslåede regler.
For så vidt angår spørgsmålet om  

 forskning inden for kryptering skal jeg henvise til, at et flertal under 2.  

 behandlingen af lovforslaget har vedtaget et ændringsforslag til § 75  

 c, således at det i et nyt stk. 6 præciseres, at de nye regler om  

 tekniske foranstaltninger ikke er til hinder for forskning inden for  

 kryptering.
Denne præcisering er i overensstemmelse med  

 infosoc-direktivets betragtning nr. 48, hvoraf det fremgår, at  

 beskyttelsen af tekniske foranstaltninger »ikke er til hinder for forskningen  

 inden for kryptering«.
 Henrik Lund Kramshøj anfører endvidere, at  

 DMCA lovgivningen i USA har øvet stor skade på  

 sikkerhedsområdet.
Som jeg tidligere har anført i en række svar  

 på spørgsmål stillet af Kulturudvalget, er der ikke  

 identitet mellem reglerne i den amerikanske lovgivning og bestemmelserne i  

 infosoc-direktivet.
Amerikansk retspraksis kan derfor ikke overføres  

 på danske forhold.
 Spørgsmål 80:
Ministeren bedes beskrive, om intentionerne i de af Dansk  

 Folkeparti stillede ændringsforslag er indeholdt i lovforslaget.
Hvis  

 dette ikke er tilfældet, bedes ministeren begrunde dette.
 Svar:
 Dansk Folkeparti har stillet tre ændringsforslag til  

 L 19 (nr. 1, 3 og 4). Alle blev forkastet ved 2. behandlingen i dag.
M.h.t. ændringsforslag nr. 1 kan jeg oplyse, at  

 intentionen i dette er indeholdt i lovforslaget, som alene indebærer  

 beskyttelse af tekniske foranstaltninger, der har til formål at  

 forhindre eller begrænse ophavsretligt relevante handlinger.
Den  

 personlige tilegnelse af et værk er ikke en ophavsretligt relevant  

 handling.
Dette følger af lovteksten til § 75 c, stk. 4, og det er  

 præciseret i lovbemærkningerne og nu også i Kulturudvalgets  

 betænkning, hvis bemærkninger om forståelsen af  

 lovforslaget vil blive fulgt af domstolene i eventuelle retssager.
Det er  

 derfor unnødvendigt at ændre ordlyden af lovteksten på  

 dette punkt.
Hertil kommer, at en ændring vil indebære, at  

 lovteksten vil adskille sig fra direktivteksten, hvilket medfører en  

 unødig risiko for en traktatkrænkelsessag rejst af Kommissionen  

 mod Danmark.
M.h.t. ændringsforslag nr. 3 kan jeg oplyse, at  

 intentionen i det store og hele svarer til lovforslaget, jf. også 2.  

 afsnit i betænkningens bemærkninger under »Beskyttelse af  

 tekniske foranstaltninger«.
Forslaget fra Dansk Folkeparti går dog et  

 skridt videre end lovforslagets § 75 c, stk. 2, ved kategorisk at  

 nævne, at de pågældende indretninger m.v. ikke omfattes af  

 stk. 1 og 2; derved mister man de nuancer, der følger af lovforslagets  

 § 75 c, stk. 2. Dansk Folkepartis forslag er ikke i overensstemmelse med  

 infosoc-direktivet.
M.h.t. ændringsforslag nr. 4 kan jeg oplyse, at  

 intentionen synes af svare til lovforslaget.
Ifølge  

 bemærkningerne til ændringsforslag nr. 4 er intentionen at sikre,  

 at bestemmelserne om tekniske foranstaltninger ikke er til hinder for  

 forskning inden for kryptering.
Dette svarer til indholdet af  

 ændringsforslag nr. 5, der blev vedtaget ved 2. behandlingen i dag;  

 dette ændringsforslag er i overensstemmelse med en betragtning i  

 infosoc-direktivet og med bemærkningerne til lovforslaget, hvorefter  

 beskyttelsen af tekniske foranstaltninger ikke er til hinder for forskning  

 inden for kryptering.
 Spørgsmål 83:
 Der ønskes en uddybende kommentar til de eksempler,  

 som er nævnt i henvendelsen af 4. december 2002 fra Frits Henglein,  

 professor ved Datalogisk Institut på Københavns Universitet, jf.  

 L 19   bilag 154.
 Svar:
Fritz Hengleins kritik retter sig i virkeligheden mod  

 infosoc-direktivets bestemmelser om tekniske foranstaltninger.
Lovforslagets  

 nr. 45 (kap 6 a) er en afspejling af direktivets bestemmelser om tekniske  

 foranstaltninger.
Jeg må afvise, at der er tale om en  

 overimplementering af direktivet, jf. mit svar på  

 spørgsmål nr. 51.
 Generelt tillader jeg mig at bemærke, at Fritz  

 Henglein synes at være af den opfattelse, at det er en logisk  

 konsekvens at afskaffe ophavsretten.
Denne opfattelse deler jeg ikke.
Jeg mener, at  

 ophavsretten er et nødvendigt og vigtigt regelsæt til at  

 værne om rettighedshavernes interesser.
De tekniske foranstaltninger er  

 kun en beskeden del af den ophavsretlige verden, og i den forbindelse synes  

 jeg, at man skal give de tekniske foranstaltninger en chance.
Det er  

 nødvendigt at forsøge dæmme op for den stigende  

 piratkopiering, der er til skade for kunstnere, pladeproducenter,  

 filmproducenter m.fl.
Jeg synes derfor, at det er passende, at vi i  

 lovgivningen støtter op om anvendelsen af tekniske foranstaltninger i  

 form af kopispærringer og lignende.
 Ad scenarie 1:
I enhver lovgivning vil der være udtryk og begreber,  

 der kan gøres til genstand for fortolkning.
Dette gælder  

 allerede mange steder i ophavsretsloven, hvor man har begreber som fx »god skik« og »privat brug«, som ikke er  

 fastlagt præcist i loven, og hvor den nærmere fortolkning er  

 overladt til domstolene.
 Jeg kan ikke tage stilling til, om undersøgelse af  

sandboxing vil være omfattet af undtagelsen om kryptering i  

 forslaget til § 75 c, stk. 6. Jeg er af den opfattelse, at begrebet  

 kryptering i den foreslåede bestemmelse skal forstås bredt.
 I ethvert tilfælde, hvor der er tale om  

 gennemførelse af EU-regler, er det imidlertid i sidste ende  

 EF-domstolen, der afgør, hvordan reglerne skal fortolkes.
Med hensyn til forholdet mellem infosoc-direktivet og de  

 amerikanske regler er der som nævnt i en række tidligere svar,  

 senest min besvarelse af spørgsmål nr. 79, ikke identitet  

 reglerne i DMCA og infosoc-direktivet.
Amerikansk retspraksis kan derfor ikke  

 overføres på danske forhold.
 Ad scenarie 2:
I betænkningen over L 19 er det præciseret, at  

 de foreslåede regler om retlig beskyttelse af tekniske foranstaltninger  

 alene beskytter tekniske foranstaltninger, der har til formål at  

 forhindre eller begrænse ophavsretligt relevante handlinger, navnlig  

 kopiering.
Foranstaltninger, der forhindrer eller besværliggør  

 den personlige tilegnelse af et værk   typisk afspilning og afvikling  

 af cder, dvder osv. i privatsfæren   omfattes dermed ikke  

 af beskyttelsen.
 Ad scenarie 3:
 Hvis man har mistanke om, at der sker en ulovlig  

 registrering af brugeroplysninger, vil jeg anbefale, at man benytter  

 klagesystemet i loven om behandling af personoplysninger.
 Forholdet vil som nævnt i mit svar på  

 spørgsmål nr. 60 ikke lovliggøre en omgåelse i  

 strid med § 75 c.
 Ad scenarie 4:
 Som nævnt ovenfor i mine kommentarer til scenarie 2,  

 anses tekniske foranstaltninger, der hindrer den personlige tilegnelse af et  

 værk, fx læsning af et dokument, ikke som en teknisk  

 foranstaltning, som beskyttes efter direktivet eller efter de  

 foreslåede regler i ophavsretsloven.
 Jeg tillader mig at bemærke, at Fritz Henglein selv  

 omtaler det pågældende system som en hypotetisk mulighed.
Inden for ophavsretten er der ingen tvivl om den juridiske  

 forskel mellem edb-programmer og andre værker.
Ved et edb-program  

 forstås efter ophavsretsloven en række instruktioner eller  

 oplysninger, fikseret i en hvilken som helst form eller på et hvilket  

 som helst medium, som tilsigter direkte eller indirekte at bringe en datamat  

 til at angive, udføre eller opnå en bestemt funktion, opgave  

 eller et bestemt resultat.
Jeg skal i den forbindelse gøre opmærksom  

 på, at forskellen mellem reguleringen af tekniske foranstaltninger i  

 forhold til edb-programmer og andre værker er direktivskabt.
Jeg skal  

 tillade mig at henvise til mit svar på spørgsmål nr. 51  

 for en uddybning af dette.
