Offererstatningslovens § 10  manglende medvirkning til politiets opklaring af sagen, nævnets j.nr. 11-520-21120 Ansøger var blevet stukket i brystet og benet med en kniv.
Under politiets efterforskning af sagen havde ansøger ikke ønsket at give et signalement af gerningsmændene, og han havde meddelt politiet, at han ikke ville kunne genkende gerningsmændene ved en eventuel konfrontation.
Ansøger ønskede endvidere ikke ved politiets fortsatte efterforskning at oplyse nærmere om flere forhold.
Politiet indstillede efterforskningen i sagen efter at have gjort ansøger bekendt med, at det var vanskeligt for politiet at efterforske en sag, hvor de forurettede var usamarbejdsvillige og ikke ville deltage i sagens opklaring.
Ansøger var indforstået hermed.
 Nævnet afslog ansøgningen om erstatning, da ansøger ikke havde medvirket til politiets opklaring af sagen.
