Skriftlig fremsættelse (4. oktober  

 2000) Sundhedsministeren (Sonja Mikkelsen):
 Herved tillader jeg mig for Folketinget at  

 fremsætte:
 Forslag til lov om ændring af lov udøvelse  

 af lægegerning. (Nationalt råd for lægers videreuddannelse  

 m.v.).
(Lovforslag nr.
L 12).
 Dette lovforslag har til hensigt  

 at tilvejebringe en ny styringsmæssig ramme for den lægelige  

 videreuddannelse og udgør dermed et afgørende skridt i retning  

 af et kvalitativt løft af uddannelsen til gavn for patienterne i  

 fremtidens sundhedsvæsen.
Med lovforslaget foreslår regeringen, at der  

 etableres et nationalt og tre regionale råd for lægers  

 videreuddannelse.
Det nationale råd skal overtage de opgaver, som det  

 nuværende Specialistnævn og Kontaktforum for den lægelige  

 grund- og videreuddannelse varetager i dag.
Som konsekvens heraf  

 medfører lovforslaget ophævelse af disse to organer.
 Formålet med lovforslaget er at forbedre grundlaget  

 for den centrale styring og overvågning af lægers  

 videreuddannelse, samt at tilpasse og decentralisere den nuværende  

 administrative organisation af den lægelige videreuddannelse, så  

 ansvars- og kompetencefordelingen mellem det centrale og det regionale niveau  

 tydeliggøres.
 Baggrunden for forslaget er Speciallægekommissionens  

 betænkning nr. 1384 fra maj måned 2000 »Fremtidens  

 Speciallæge«, hvor i der er stillet en række forslag til  

 omlægning og forbedringer af den lægelige videreuddannelse.  

 Lovforslaget udgør en forudsætning for gennemførelse af  

 en række af Speciallægekommissionens øvrige forslag.
Lovens ikrafttræden er foreslået til den 1.  

 januar 2001 Idet jeg henviser til bemærkningerne til  

 lovforslaget, skal jeg anbefale det til Folketingets velvillige behandling.
