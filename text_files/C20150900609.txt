Cirkulære om beklædningsgodtgørelse til betjentformænd, ministerialbetjente og ministerchauffører (Til samtlige ministerier mv.) Ved Finansministeriets cirkulære af 22. april 1991 om uniformer til betjentformænd, ministerialbetjente og ministerchauffører (APD nr. 34/91) blev de enkelte ministre med hjemmel i tjenestemandslovens § 45, stk. 2, bemyndiget til indgå aftaler med Offentligt Ansattes Organisationer  Det Statslige Område, eller dem, der måtte blive bemyndiget dertil, om uniformer til betjentformænd, ministerialbetjente og ministerchauffører.
 Med virkning fra 1. februar 2015 bemyndiges de enkelte ministerier med hjemmel i tjenestemandslovens § 45, stk. 2, herudover til at indgå aftaler med Offentligt Ansattes Organisationer  Det Statslige Område, eller dem, der måtte blive bemyndiget dertil, om udbetaling af kontant beklædningsgodtgørelse uden dokumentation til betjentformænd, ministerialbetjente og ministerchauffører.
 Ministerierne bemyndiges endvidere til i tilknytning til overenskomsten for vagtfunktionærer i staten mv. at indgå tilsvarende aftaler med Serviceforbundet for overenskomstansatte betjentformænd, ministerialbetjente og ministerchauffører.
 Cirkulæret har virkning fra 1. januar 2015.
