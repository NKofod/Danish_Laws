Bekendtgørelse om særlige  

 uddannelses- og kvalifikationskrav til personel i passagerskibe I medfør af § 18, stk. 1, § 25, stk. 2, § 27, stk. 2, og § 28, stk.  

 4, i lov nr. 15 af 13. januar 1997 om skibes besætning, som  

 ændret ved lov nr. 1261 af 20. december 2000, fastsættes:
Definitioner § 1. I denne bekendtgørelse forstås  

 ved:
 1)	»Driftsbesætning«: Den besætning, der er foreskrevet for  

 skibet, når der ikke medtages passagerer.
 2)	»Sikkerhedsbesætning«: Den besætning, der ud over  

 driftsbesætningen er foreskrevet for skibet, når der medtages  

 passagerer.
 3)	»Servicebesætning«: Den besætning, der gør  

 tjeneste om bord ud over drifts- og sikkerhedsbesætningen.
 4)	»Godkendt«: Godkendt af Søfartsstyrelsen.
 5)	»Bevis«: En af Søfartsstyrelsen godkendt dokumentation for  

 gennemført uddannelse.
Besætningens sprogfærdigheder § 2. Alle besætningsmedlemmer skal have  

 sprogfærdigheder, der sætter dem i stand til at kommunikere  

 indbyrdes og efterleve de i bilag 1 givne bestemmelser.
 Stk. 2. Skibets nationalitet og sikkerhedssproget om bord  

 skal gøres kendt for passagererne før ombordstigningen.
Sikkerhedsuddannelse § 3. Enhver, der ansættes som medlem af  

 sikkerhedsbesætningen, skal, forinden tjenesten tiltrædes, have  

 gennemført en godkendt sikkerhedsuddannelse i overensstemmelse med  

 bilag 2 og have erhvervet bevis herfor.
 Stk. 2. Enhver, der indgår i  

 servicebesætningen, skal senest en måned efter første  

 tiltræden i et af rederiets skibe gennemgå den i stk.1  

 nævnte sikkerhedsuddannelse.
Vejledning af passagerer i nødsituationer § 4. Medlemmer af drifts- og  

 sikkerhedsbesætningen, der i henhold til mønstringsrullerne skal  

 assistere passagerer i nødsituationer, skal, forinden tjenesten  

 tiltrædes, have gennemført en uddannelse i vejledning af  

 passagerer i nødsituationer i overensstemmelse med bilag 3 og have  

 erhvervet bevis herfor.
 Stk. 2. Den i stk. 1 omhandlede personkreds samt  

 medlemmer af servicebesætningen, der yder direkte service over for  

 passagerer i passagerområderne, skal endvidere, forinden tjenesten  

 tiltrædes, have gennemført sikkerhedstræning for personel,  

 der yder direkte service over for passagerer i passagerområder i  

 overensstemmelse med bilag 4 og have erhvervet bevis herfor.
Særligt kendskab til passagerskibes karakteristika  

 og problemer § 5. Skibsførere, officerer og andet  

 personale, der er pålagt særlige pligter og opgaver om bord i  

 passagerskibe, skal, forinden tjenesten tiltrædes, have  

 gennemført uddannelse i passagerskibes særlige karakteristika og  

 problemer i overensstemmelse med bilag 5 og have erhvervet bevis herfor.
Passagersikkerhed, lastsikkerhed og skrogintegritet § 6. Skibsførere, overstyrmænd,  

 maskinchefer, førstemestre og alle, der har umiddelbart ansvar for  

 indskibning og udskibning af passagerer på passagerskibe og for  

 losning, lastning eller sikring af lasten, eller for lukning af  

 åbninger i skroget om bord på ro-ro passagerskibe, skal, forinden  

 tjenesten tiltrædes, have gennemført en godkendt uddannelse i  

 passagersikkerhed, lastsikkerhed og skrogintegritet i overensstemmelse med  

 bilag 6 og have erhvervet bevis herfor.
Krisestyring og menneskelig adfærd § 7. Skibsførere, overstyrmænd,  

 maskinchefer, førstemestre og andet personel, der har ansvaret for  

 passagerernes sikkerhed i nødsituationer, skal, forinden tjenesten  

 tiltrædes, have gennemført en godkendt uddannelse i krisestyring  

 og om menneskelig adfærd i krisesituationer i overensstemmelse med  

 bilag 7 og have erhvervet bevis herfor.
Tilrettelæggelse og afvikling af båd- og  

 brandøvelser § 8. Navigations- og maskinofficerer og ledende  

 cateringpersonale (chiefpursere, pursere, inspektører m.fl.) skal  

 senest efter et års ansættelse have gennemgået en godkendt  

 uddannelse i tilrettelæggelse og afvikling af båd- og  

 brandøvelser i overensstemmelse med bilag 8 og have erhvervet bevis  

 herfor.
Afholdelse af kurser § 9. De i § 3, stk. 1, og §§ 6, 7 og 8  

 krævede uddannelser afholdes af Søfartsstyrelsen under  

 forudsætning af tilstrækkelige tilmeldinger.
Kurser efter §§ 3 og  

 6 skal suppleres med oplæring om bord for så vidt angår  

 skibsspecifikke elementer af disse, og bevis for gennemført uddannelse  

 kan ikke udstedes, før sådanne elementer er gennemført.
 Stk. 2. De i stk. 1 omhandlede uddannelser, bortset fra  

 uddannelse efter § 3, stk. 1, afholdes af Søfartsstyrelsen uden  

 betaling af kursusafgift.
 Stk. 3. De i stk. 1 nævnte uddannelser kan afholdes  

 som kurser af rederier eller færgeoverfarter under forudsætning  

 af Søfartsstyrelsens godkendelse af pågældende kursus.
Stk. 4. Søfartsstyrelsens godkendelse efter stk. 3  

 er betinget af, 1)	at der foreligger en skriftlig og af Søfartsstyrelsen  

 godkendt beskrivelse af kursusprogrammet, 2)	at Søfartsstyrelsen løbende holdes underrettet om  

 instruktører og disses kvalifikationsmæssige baggrund og om  

 planlagte kursussteder og  datoer, og 3)	at Søfartsstyrelsen har adgang til stikprøvevise  

 tilsyn med henblik på at sikre, at grundlaget for godkendelsen fortsat  

 er tilstede.
 Stk. 5. Enhver, der skal være instruktør  

 på det i § 3 omhandlede sikkerhedskursus, skal have  

 gennemført en godkendt uddannelse i instruktionsteknik.  

 Fritagelse herfor for en instruktør, som skønnes på anden  

 måde at være kvalificeret, kræver Søfartsstyrelsens  

 tilladelse.
 Stk. 6. Søfartsstyrelsen kan fritage et rederi fra  

 at opfylde dele af uddannelseskravene for et passagerskib, såfremt den  

 skønner, at skibets fartsområde, størrelse, konstruktion  

 og redningsmidler er således, at de foreskrevne krav vil være  

 urimelige eller praktisk uigennemførlige.
 Bevisers gyldighed m.v.
§ 10. Danske beviser udstedt i medfør af  

 denne bekendtgørelse skal være udfærdiget i en af  

 Søfartsstyrelsen godkendt form.
Teksten skal være på dansk  

 og skal for skibe i international fart tillige omfatte en oversættelse  

 til engelsk.
Formatkravet fremgår af bilag 9.
 Stk. 2. For skibe i indenrigs fart anses kravet om bevis  

 for uddannelse efter §§ 4 og 5 for opfyldt ved en navneliste om bord visende  

 dato for gennemført uddannelse.
Stk. 3. Bortset fra bevis efter § 7 og § 8 er beviser kun  

 gyldige for det skib, hvortil uddannelsen er sket.
Skibets navn skal  

 fremgå af beviset.
Gyldigheden kan dog udstrækkes til  

 søsterskibe.
Bevis gyldigt for en anden skibstype kan udstedes  

 på grundlag at et supplerende kursus i skibsspecifikke elementer.
Stk. 4. Beviser udstedt i medfør af § 4, stk. 1,  

 og §§ 6 og 7 er kun gyldige i 5 år fra udstedelsesdatoen.
Nyt bevis kan  

 udstedes, såfremt den pågældende gennemgår et af  

 Søfartsstyrelsen godkendt genopfriskningskursus, eller såfremt  

 den pågældende i mindst 1 år i de forudgående 5  

 år med gyldigt bevis har gjort tjeneste i stilling, hvor beviset  

 kræves.
Stk. 5. Bevis udstedes af det kursus, der har  

 forestået den pågældende uddannelse.
Et dansk  

 passagerskibsrederi er bemyndiget til at udstede bevis 1)	efter § 3, stk. 1, når der forinden foreligger dokumentation  

 fra et godkendt kursus for gennemført uddannelse efter bilag 2, §§ 1  

 3 og når uddannelse efter bilag 2, § 4 er gennemført, 2)	efter §§ 4 og 5, 3)	efter § 6, når der forinden foreligger dokumentation fra et  

 godkendt kursus for gennemført uddannelse efter bilag 6, § 4.2 og §  

 4.4 og øvrige uddannelseskav efter bilag 6 er opfyldt ved uddannelse  

 om bord, 4)	efter §§ 7 og 8, når der forinden foreligger dokumentation fra  

 et godkendt kursus for gennemført uddannelse efter henholdsvis bilag 7  

 og 8, og 5)	efter stk. 4, i tilfælde hvor den pågældende  

 mindst 1 år i de forudgående 5 år med gyldigt bevis har  

 gjort tjeneste i stilling, hvor beviset kræves.
Stk. 6. Det påhviler bevisudstederen at registrere  

 udstedelsen af de i stk. 1 anførte beviser.
Registreringen skal  

 indeholde tilstrækkelige oplysninger til, at beviset kan rekonstrueres.  

 Søfartsstyrelsen kan tillade, at registreringen foretages på et  

 elektronisk medie under forudsætning af, at udskrifter til enhver tid  

 er tilgængelige ved syn og kontrol af passagerskibet.
Straffebestemmelser § 11. Overtrædelse af bekendtgørelsen  

 straffes med bøde.
 § 12. Rederens eller skibsførerens  

 overtrædelse af §§ 2, 3, 4, 5, 6, 7 eller 8 straffes med bøde  

 eller fængsel i indtil 1 år.
Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt skade på unge mennesker under 18 år eller  

 fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel, jf. stk. 2, nr.2.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Ikrafttrædelse m.v.
 § 13. Bekendtgørelsen træder i kraft  

 den 15. maj 2002.
 Stk. 2. Bekendtgørelse nr. 372 af 4. juni 1997 om  

 særlige uddannelses- og kvalifikationskrav til personel i passagerskibe  

 ophæves.
Søfartsstyrelsen, den 24. april 2002 Niels J.
Bagge /Frantz Miller Bilag 1 Besætningens sprogfærdigheder i  

 passagerskibe § 1. I skibe i fart mellem danske havne skal 1)	der fra broen kunne gives sikkerhedsinformation over  

 højttaleranlægget på dansk og engelsk, og 2)	besætningsmedlemmer, der i mønstringsrullerne har til  

 opgave at vejlede og assistere passagererne, skal kunne kommunikere med  

 passagererne på dansk.
 § 2. I skibe i fart mellem danske og nordiske havne  

 gælder bestemmelserne i § 3, dog kan kommunikationen med passagererne i  

 stedet for på dansk foregå på svensk eller norsk.
§ 3. I skibe i fart mellem danske og ikke-nordiske havne  

 skal 1)	sikkerhedsinformation over højttaleranlægget gives  

 på dansk og engelsk samt sprog, der tales i de lande skibet  

 anløber, og 2)	besætningsmedlemmer, der i mønstringsrullerne har til  

 opgave at vejlede og assistere passagererne, skal kunne vejlede og  

 bistå med informationer på engelsk.
I skibe i fart mellem danske  

 og tyske havne kan anvendes tysk i stedet for engelsk.
§ 4. I danske skibe i fart mellem udenlandske havne,  

 skal 1)	sikkerhedsinformation til passagererne gives på de nationers  

 sprog, der erfaringsmæssigt er repræsenteret om bord, samt  

 engelsk, og 2)	besætningsmedlemmer, der i mønstringsrullerne har til  

 opgave at vejlede og assistere passagererne, skal kunne vejlede og  

 bistå med informationer på engelsk.
 Stk. 2. Hvor andre sprog end de i stk. 1, nr. 2,  

 nævnte er naturlige i forhold til passagererne, kan  

 Søfartsstyrelsen træffe særlig afgørelse om sprog  

 om bord.
 Vejledning om krav til sprogfærdigheder:
Det enkelte besætningsmedlems mundtlige  

 sprogfærdigheder skal sætte vedkommende i stand til at  

 kommunikere med passagererne på det aktuelle sprog.
Som vejledning  

 bør det enkelte besætningsmedlem have sprogfærdigheder  

 svarende til et ordforråd på omkring 400 relevante ord.
Der  

 henvises endvidere til vejledninger om sprogkundskaber fra den internationale  

 maritime organisation (IMO).*) *) Vejledninger om sprog i forbindelse med  

 nødsituationer m.m. er under udarbejdelse i IMO.
I dag har IMO  

 følgende vejledninger:
 Resolution A.770 (18) Minimum training requirements for  

 personnel nominated to assist passengers in emergency situations on passenger  

 ships.
 MSC/Circ. 673 On-board communication phrases for passenger care.
Bilag 2 Krav til generel sikkerhedsuddannelse for sikkerheds- og  

 servicebesætningen i passagerskibe Der skal skabes forståelse for nødvendigheden  

 af altid at være beredt til at handle rigtigt i en hvilken som helst  

 nødsituation, herunder værdien af uddannelse og  

 øvelser.
 Sikkerhedsuddannelsen skal indbefatte nedenstående  

 emner.
1.	Sikkerhed og førstehjælp 1.1.	Introduktion:
 .1	oversigt over uddannelsens indhold.
.2	orientering om forskellige nødsituationer, som kan  

 indtræffe (kollision, grundstødning, brand, forlis m.v.), .3	orientering om instruktionsbog i brug af redningsmidler, .4	orientering om arbejdsmiljø i skibe.
 1.2.	Sikkerhedsorganisation:
.1	sikkerhedsrepræsentant, sikkerhedsgruppe og -udvalg, .2	sikkerhedsorganisationens opgaver, pligter og rettigheder.
 1.3.	Sikkerhedsopslag og -skilte:
Kendskab til .1	påbuds-, forbuds-, advarsels-, rednings- og brandskilte.
 1.4.	Mønstringsruller:
Kendskab til .1	båd- og brandrulle, .2	Mand-Over-Bord rulle, .3	forskellige alarmsignaler og deres betydning, .4	mødested og opgaver, .5	afholdelse af mønstringer, øvelser og instruktion.
 1.5.	Kommunikation:
Kendskab til .1	vigtigheden af at holde ro og orden i nødsituationer, .2	forholdsregler til undgåelse af panik, 1.6.	Førstehjælp:
Kendskab til .1	bevidsthedstilstand, kramper, vejrtrækning, puls, .2	sår, blødninger, knoglebrud, forbrændinger, .3	shockforebyggelse, Færdighed i anvendelse af .4	aflåst sideleje, .5	genoplivningsteknik (mund-til-næse- og mund-til-mund-metode).
2.	Redningsudstyr og overlevelse til søs 2.1.	Redningsbåde og -flåder:
Kendskab til .1	redningsbådes og -flåders konstruktion, udrustning og  

 påmærkning, .2	redningsbådes og -flåders særlige egenskaber og  

 muligheder, .3	udstyrets enkelte bestanddele og anvendelse.
 2.2.	Nødradiopejlesender (EPIRB), radioudstyr og pyroteknik:
Færdighed i .1	anvendelse og betjening af udstyr, .2	brugen af pyroteknik, 2.3.	Redningsveste:
.1	kendskab til forskellige typer og kontrol af redningsveste .2	færdighed i korrekt påtagning af redningsveste, 2.4.	Redningskranse:
 .1	kendskab til typer og anvendelse.
 2.5.	Rednings- og beskyttelsesdragter:
.1	kendskab til forskellen på rednings- og beskyttelsesdragter, .2	færdighed i korrekt påtagning af dragter.
 2.6.	Udsætning af redningsbåde og -flåder:
Færdighed i .1	afgivelse af korrekte ordrer for udsætning af og indskibning i  

 redningsflåder, .2	kontrol før affiring af redningsflåder, affiring,  

 entring og klar af skib.
Entringen skal endvidere, hvor dette er praktisk  

 muligt, prøves via en evakueringslejder fra en højde af mindst  

 5 meter.
.3	at springe i vandet fra en vis højde og komme om bord i en  

 redningsflåde fra vandet iført redningsvest, .4	at bringe en redningsflåde, der har bunden i vejret, på  

 ret køl iført redningsvest, Kendskab til .5	metoder til udsætning af redningsbåde og -flåder i  

 høj sø.
 .6	forholdsregler, der skal træffes efter, at båden eller  

 flåden er kommet fra skibet.
 .7	håndtering af tilskadekomne personer, når skibet  

 forlades og derefter.
 2.7.	Ophold i redningsbåde og -flåder:
Kendskab til .1	overlevelsesteknik (kuldefaren), .2	nødreparation af redningsflåder, 2.8.	Redning til søs:
Kendskab til .1	anvendelse af Mand-Over-Bord båd til samling af flåder  

 og redning af personer i vandet, .2	metoder til helikopterredning.
3.	Brandbekæmpelse 3.1.	Brand- og slukningsteori:
Kendskab til .1	brandtrekanten, brandklasser, brandårsager,  

 forbrændingens hastighed, forplantning, udvikling, .2	brandfare, forebyggelse af brand, 3.2.	Faste brandslukningsanlæg:
.1	Kendskab til sprinkler- og CO2-anlæg, 3.3.	Transportable slukkere:
 .1	Kendskab til indretning af slukkere med vand, CO2, pulver og skum.
 3.4.	Praktisk brandbekæmpelse:
Færdighed i .1	brandbekæmpelse med transportable slukkere og  

 brandtæppe.
 .2	slukning af ild i person.
4.	"Kend dit skib". Afholdes om bord 4.1.	Skibets alarmsystemer:
Kendskab til .1	Båd- og brandalarmsignalers betydning, .2	brandalarmknappers (brandtryks) placering og betjening, .3	andre alarmsystemer i skibet.
 4.2.	Rednings- og brandslukningsudstyr:
.1	kendskab til placering og betjening, 4.3.	Redningsbåde og -flåder:
Kendskab til .1	affiring, entring, udsætning og frigøring af  

 redningsbåde, .2	udstyrets placering i redningsbåde og -flåder og dets  

 brug.
Færdighed i .3	affiring, entring, udsætning og frigøring af  

 redningsflåder.
 4.4.	Vandtætte døre og branddøre:
.1	kendskab til placering, .2	færdighed i betjening.
 4.5.	Placering i rullerne:
 .1	kende opgaverne.
 »Kend dit skib« uddannelsen skal gentages ved skift af  

 skib, ved skift til søsterskib dog kun i det omfang, hvor der  

 måtte være forskelle.
 Ved tilrettelæggelse af sikkerhedsuddannelsen skal  

 STCW-koden, sektion A-VI/1, § 1 opfyldes.
 STCW-koden, sektion A-VI/1, § 1, findes i  

 oversættelse nedenfor:
 Obligatoriske minimumskrav for orientering og  

 grundlæggende sikkerhedstræning og instruktion for alle  

 søfarende.
 Uddannelse i grundlæggende kendskab.
1. Før tildeling af arbejdsopgaver om bord skal  

 alle personer, der beskæftiges eller forhyres på et  

 søgående skib, bortset fra passagerer, gennemgå godkendt  

 uddannelse i grundlæggende kendskab til personlig overlevelsesteknik  

 eller modtage tilstrækkelig information og instruktion for at  

 være i stand til at kommunikere med andre personer om bord om  

 elementære sikkerhedsspørgsmål og forstå symboler,  

 skilte og alarmsignaler om sikkerhed, at vide, hvad man skal gøre, hvis en person falder  

 over bord, der opdages brand eller røg, eller brandalarm eller alarm  

 for at forlade skibet lyder, at kende samlingsstationer og udskibningssteder samt  

 nødudgange, at lokalisere redningsveste og tage den korrekt på, at afgive brandalarm og have grundlæggende kendskab  

 til brug af transportable ildslukkere, at gribe ind øjeblikkeligt, hvis man kommer ud for  

 et ulykkestilfælde eller en sundhedsmæssig nødsituation,  

 før der søges sagkyndig bistand om bord, og at lukke og åbne branddøre og vejr- og  

 vandtætte døre, som det pågældende skib er udstyret  

 med, bortset fra åbninger i skroget.
Bilag 3 Uddannelse i vejledning af passagerer i  

 nødsituationer Dette bilag er en oversættelse af STCW-koden,  

 sektion A-V/2, § 1 sammenskrevet med sektion A-V/3, § 1. Disse to sektioner  

 er identiske, bortset fra, at V/2 alene refererer til ro-ro passagerskibe,  

 medens V/3 refererer til andre passagerskibe end ro-ro skibe Uddannelse i styring af store menneskemængder 1.	Uddannelse i styring af store menneskemængder krævet  

 efter Reglement V/2, paragraf 4, og V/3, paragraf 4, for personel, der  

 på mønstringsruller er udpeget til at assistere passagerer i  

 nødsituationer skal omfatte, men ikke nødvendigvis være  

 begrænset til .1	kendskab til livredningsudstyr og kontrol planer omfattende:
.1	kendskab til mønstringsruller og nød-instruktioner, .2	kendskab til nødudgange, og .3	restriktioner i anvendelse af elevatorer; .2	færdighed i at bistå passagerer undervejs til  

 samlingsstationer og udskibningssteder, og herunder kunne .1	vejlede passagererne på en tydelig og beroligende måde, .2	dirigere passagerer i korridorer, gange og på trapper, .3	holde flugtveje fri for forhindringer, .4	anvende tilgængelige metoder til evakuering af handicappede  

 personer og personer, der kræver særlig assistance, .5	gennemsøge kamre, gange, toiletter m.v. for passagerer; .3	mønstringsprocedurer, herunder:
.1	vigtigheden af at holde ro og orden, .2	kunne tage forholdsregler til at nedsætte eller undgå  

 panik, .3	kunne anvende passagerlister, hvor disse findes, i  

 evakueringsøjemed, og .4	kunne sikre, at passagerer er hensigtsmæssigt  

 påklædt og har taget redningsveste rigtigt på.
Bilag 4 Sikkerhedstræning for personel der yder direkte  

 service over for passagerer i passagerområder Dette bilag er en oversættelse af STCW-koden,  

 sektion A-V/2, § 3 og AV/3, § 3. Disse to sektioner er identiske 3.	Den yderligere sikkerhedstræning, der kræves efter  

 reglement V/2, paragraf 6, og V/3, paragraf 6, skal mindst sikre  

 opnåelse af færdigheder som følger:
Kommunikation .1	Færdighed i at kommunikere med passagerer i  

 nødsituationer under hensyntagen til .1	sprog, der tales af hovedparten af passagerer på den  

 pågældende rute, .2	sandsynligheden for, at færdighed i at bruge en  

 elementær engelsk ordliste med simple instruktioner kan være en  

 brugbar kommunikationsmåde med passagerer, der behøver  

 assistance, uanset om passageren og besætningsmedlemmet taler samme  

 sprog, .3	det mulige behov for at kommunikere under en nødsituation ved  

 andre midler, så som ved fakter, for at henlede opmærksomheden  

 på tilstedeværelsen af instruktioner, samlingsstationer,  

 redningsudstyr eller nødudgange, når mundtlig kommunikation ikke  

 er anvendelig, .4	den udstrækning, hvori udførlige  

 sikkerhedsinstruktioner er tilgængelige for passagerer i deres eget  

 sprog, og .5	de sprog, hvori annoncering i højttaler udsendes i  

 nødsituationer eller under øvelser for at give vejledning til  

 passagerer og for at styre besætningsmedlemmers indsats over for  

 passagerer.
Redningsudstyr .2	Færdighed i at demonstrere brug af personligt redningsudstyr  

 for passagerer.
Bilag 5 Træning i kendskab til ro-ro passagerskibe Dette bilag er en oversættelse af STCW-koden,  

 sektion A-V/2, § 2. Uddannelseskrav for andre passagerskibe end ro-ro skibe  

 fremgår af sektion A-V/3, § 2, som er identisk med nedenstående §  

 2.1, dog at ordene »sikkerhed for passagerer og besætning, skib og  

 ladning« ændres til »sikkerhed for liv og for skib« 2. 	Den træning i kendskab til ro-ro passagerskibe, der  

 kræves efter reglement V/2, paragraf 5, skal mindst sikre  

 opnåelse af færdigheder, der kræves i den stilling og de  

 opgaver og ansvar, pågældende skal varetage, som følger:
Konstruktion og operationelle begrænsninger .1	Færdighed i på behørig måde at forstå  

 og iagttage enhver operationel begrænsning, skibet udsættes for,  

 og at forstå og anvende restriktioner i ydelse med skibet, herunder  

 fartbegrænsning i dårligt vejr, med det formål at  

 opretholde sikkerhed for passagerer og besætning, skib og ladning.
Procedurer for at åbne, lukke og sikre åbninger i skroget .2	Færdighed i på behørig måde at anvende  

 procedurer etableret med hensyn til åbning, lukning og sikring af bov-  

 og hækporte samt sideporte og ramper og på korrekt måde  

 betjene tilhørende systemer.
Love, regler og aftaler vedrørende ro-ro passagerskibe .3 	Færdighed i at forstå og anvende internationale og  

 nationale krav for ro-ro passagerskibe i den udstrækning, de er  

 relevante for det pågældende skib og de opgaver, der skal  

 udføres.
Krav og begrænsninger vedrørende stabilitet og  

 kraftpåvirkninger på skib .4	Færdighed i på behørig måde at tage hensyn  

 til begrænsninger i kraftpåvirkning på skibets  

 konstruktion, herunder følsomme dele så som bovporte og andre  

 åbninger, hvis lukkemidler opretholder skrogets vandtæthed, og  

 hensyntagen til særlige stabilitetsforhold, som kan påvirke  

 sikkerheden i ro-ro passagerskibe.
Procedurer for vedligeholdelse af særligt udstyr på ro-ro  

 passagerskibe .5	Færdighed i på behørig måde at anvende  

 procedurer om bord for vedligeholdelse af udstyr eller udrustning  

 særegent for ro-ro passagerskibe så som bov-, hæk- og  

 sideporte, spygatter og tilhørende systemer.
Lastsikringsmanualer og lastberegningsapparater .6	Færdighed i på behørig måde at anvende  

 lastsikringsmanualer i forhold til alle typer af køretøjer og  

 jernbanevogne, hvor påkrævet, og at beregne og tage højde  

 for begrænsninger i kraftpåvirkninger på vogndæk.
Områder for placering af farligt gods .7	Færdighed i på behørig måde at iagttage  

 særlige forholdsregler og begrænsninger, der gælder for  

 områder beregnet for farligt gods.
Nødprocedurer .8	Færdighed i at sikre behørig anvendelse af enhver  

 særlig procedure for at:
.8.1	 forhindre eller nedsætte indtrængen af vand på  

 vogndæk, .8.2	 fjerne vand fra vogndæk, og .8.3	 nedsætte virkninger af vand på vogndæk.
Bilag 6 Uddannelse i passagersikkerhed m.m.
Dette bilag er en oversættelse af STCW-koden,  

 sektion A-V/2, § 4 og A-V/3, § 4 STCW-koden, sektion A-V/2, § 4 Uddannelse i passagersikkerhed, lastsikkerhed og  

 skrogintegritet 4.	Uddannelsen i passagersikkerhed, lastsikkerhed og  

 skrogintegritet, som kræves efter reglement V/2, paragraf 7, for  

 førere overstyrmænd, maskinchefer, 1. maskinmestre og personer  

 tildelt direkte ansvar for indskibning og udskibning af passagerer, lastning,  

 losning og sikring af ladning og for at lukke åbninger i skroget, skal  

 mindst sikre opnåelse af færdigheder, der kræves i den  

 stilling og de opgaver og ansvar, pågældende skal varetage, som  

 følger:
Lastnings- og indskibningsprocedurer .1	Færdighed i på behørig måde at anvende de  

 procedurer, der er etableret for skibet med hensyn til .1	indskibning og udskibning af køretøjer, jernbanevogne  

 og andre lasttransportenheder, herunder relateret kommunikation, .2	sænkning og løftning af ramper, .3	til- og afrigning af hængedæk, .4	indskibning og udskibning af passagerer med særlig hensyntagen  

 til handicappede personer og personer, der kræver særlig  

 assistance.
Føring af farligt gods .2	Færdighed i at anvende enhver sikkerhedsforanstaltning,  

 procedure eller krav vedrørende føring af farligt gods på  

 ro-ro passagerskibe.
Sikring af ladning .3	Færdighed i .1 korrekt at anvende bestemmelserne i »The Code of Safe Practice for  

 Cargo Stowage and Securing« på køretøjer, jernbanevogne  

 og andre lasttransportenheder, og .2 på behørig måde bruge lastsikringsudstyr og  

 -materialer til rådighed under hensyntagen til deres  

 begrænsninger.
Beregninger af stabilitet, trim og kraftpåvirkninger .4	Færdighed i:
.1	på behørig måde at bruge til rådighed  

 værende oplysninger om stabilitet og kraftpåvirkninger, .2	at beregne stabilitet og trim for forskellige lastkonditioner ved  

 brug af til rådighed værende lastberegningsapparater eller  

 computer programmer, .3	at beregne belastninger på dæk, og .4	at beregne virkningen af skiftninger af ballast og fuel på  

 stabilitet, trim og kraftpåvirkninger.
Åbning, lukning og sikring af åbninger i skroget .5	Færdighed i:
.1	på behørig måde at anvende procedurer etableret  

 for skibet med hensyn til åbning, lukning og sikring af bov-,  

 hæk- og sideporte og ramper og korrekt betjene tilhørende  

 systemer, og .2	at udføre inspektion af behørig skalkning.
Ro-ro dæk atmosfære .6	Færdighed i:
.1	at bruge udstyr, hvor det findes, til at overvåge  

 atmosfæren i ro-ro rum, og .2	behørigt at anvende procedurer etableret for skibet for  

 ventilation af ro-ro lastrum under indskibning og udskibning af  

 køretøjer, under rejsen og i nødsituationer.
 STCW-koden, Sektion A-V/3, § 4:
Passagersikkerhed Uddannelsen i passagersikkerhed, som kræves efter  

 reglement V/3, paragraf 7, for førere overstyrmænd og personer  

 tildelt direkte ansvar for indskibning og udskibning af passagerer, skal  

 mindst sikre opnåelse af de færdigheder, der kræves i deres  

 opgaver med og ansvar for indskibning og udskibning af passagerer med  

 særlig opmærksomhed på handicappede personer og personer,  

 der kræver særlig assistance.
Bilag 7 Uddannelse i krisestyring og menneskelig adfærd Dette bilag er en oversættelse af STCW-koden,  

 sektion A-V/2, § 5 og sektion A-V/3, § 5. Disse to sektioner er identiske 5. Førere, overstyrmænd, maskinchefer, 1. maskinmestre og  

 enhver person med ansvar for passagerers sikkerhed i nødsituationer  

 skal:
.1	med tilfredsstillende resultat have gennemført den godkendte  

 uddannelse i krisestyring og menneskelig adfærd, der kræves efter  

 reglement V/2, paragraf 8, og V/3, paragraf 8, i overensstemmelse med deres  

 stilling, pligter og ansvar som anført i tabel A-V/2, og .2	kunne fremvise bevis på, at den krævede  

 kvalifikationsnorm opfyldes i overensstemmelse med de metoder og kriterier  

 for bedømmelse af kvalifikationer, der er opført i kolonnerne 3  

 og 4 i tabel A-V/2.
Tabel A-V/2    Specifikation af minimum  

 kvalifikationsnormer i krisestyring og menneskelig  

 adfærd Kolonne 1 Kolonne 2 Kolonne 3 Kolonne 4 Kvalifikation Viden, forståelse og duelighed Metoder til demonstration af kvalifikationer Kriterier for bedømmelse af  

 kvalifikationer Organisere nødprocedure om bord Kendskab til:
.1	 skibets almindelige konstruktion og indretning, .2	 sikkerhedsregler, .3	 nødplaner og  procedurer.
Vigtigheden af principperne for udvikling af skibsspecifikke  

 nødprocedurer omfattende .1	 behovet for planlægning af og øvelser i  

 nødprocedurer om bord, .2	 nødvendigheden af, at alt personel er opmærksom  

 på og overholder planlagte nødprocedurer så omhyggeligt  

 som muligt i tilfælde af en nødsituation.
 Bedømmelse på grundlag af godkendt  

 træning, øvelser med en eller flere udarbejdede nødplaner  

 og praktisk demonstration.
 Skibets nødprocedurer sikrer en tilstand af beredskab  

 over for nødsituationer.
Optimere brug af ressourcer Færdighed i at optimere brug af ressourcer under  

 hensyntagen til:
.1	 den mulighed, at ressourcer til rådighed i en  

 nødsituation kan være begrænset, og .2	nødvendigheden af at gøre fuld brug af personel og  

 udstyr, der umiddelbart er til rådighed og om nødvendigt at  

 improvisere.
 Færdighed i at organisere realistiske øvelser for at  

 opretholde en tilstand af beredskab under brug af erfaringer fra tidligere  

 ulykker med passagerskibe, debriefing efter øvelser.
 Bedømmelse på grundlag af godkendt  

 træning, praktisk demonstration og træning og øvelser om  

 bord af nødprocedurer.
 Katastrofeplaner optimerer brug af til rådighed  

 værende ressourcer.
 Tildeling af opgaver og ansvar afspejler kendte kvalifikationer hos den  

 enkelte.
 Rollefordeling og ansvar hos hold og hos den enkelte er klart  

 defineret.
Kontrollere reaktion på  

 nødsituationer Færdighed i at foretage en indledende vurdering og  

 foretage effektiv reaktion på nødsituationer i overensstemmelse  

 med etablerede nødprocedurer.
Lederevner Evner til at lede andre i nødsituationer, herunder behovet  

 for:
.1	 at foregå med et godt eksempel i nødsituationer, .2	 at prioritere beslutningstagen på grund af  

 nødvendigheden af hurtig indsats i nødsituationer, .3	 at motivere, opmuntre og berolige passagerer og andre.
Håndtering af stress Evne til at identificere udvikling af tegn på personligt stress og  

 stress hos andre medlemmer af skibets hjælpemandskab.
 Forståelse for, at stress, der opstår på grund af  

 nødsituationer kan påvirke den enkeltes ydeevne og  

 færdighed i at udføre instruktioner og følge  

 procedurer.
 Bedømmelse på grundlag af godkendt  

 træning, praktisk demonstration og træning og øvelser om  

 bord af nødprocedurer.
 Procedurer og handlinger er i overensstemmelse med etablerede  

 principper og planer for krisestyring om bord.
 Mål og strategi er passende for nødsituationens art, tager  

 omstændighederne i betragtning og gør optimalt brug af til  

 rådighed værende ressourcer.
 Besætningsmedlemmers handlinger bidrager til at opretholde orden og  

 kontrol.
Lede passagerer og andet personel under  

 nødsituationer Menneskelig adfærd og reaktioner Færdighed i at lede passagerer og andet personel i  

 nødsituationer, omfattende:
 .1	 forståelse for almindelige reaktionsmønstre hos  

 passagerer og andet personel i nødsituationer, herunder muligheden  

 for:
.1.1	at det almindeligvis tager nogen tid, før folk accepterer  

 den kendsgerning, at der foreligger en nødsituation, og .1.2	 at nogle mennesker går i panik og ikke opfører sig  

 på normal rationel måde, at deres evne til at opfatte kan  

 være påvirket, og at de ikke er så lydhøre over for  

 instruktioner som i normale situationer, .2	forståelse for, at nogle passagerer og andet personel blandt  

 andet måske:
.2.1	starter med at lede efter pårørende, venner og/eller  

 deres ejendele som en første reaktion, når noget går  

 galt, .2.2	søger sikkerhed i deres kamre eller på andre stedet  

 om bord, hvor de tror de kan undslippe fra farer, .2.3	 har tilbøjelighed til at søge mod den øvre  

 side, når skibet krænger over, .3	forståelse for mulige problemer med panik, der kan opstå  

 ved, at familier adskilles Bedømmelse på grundlag af godkendt  

 træning, praktisk demonstration og træning og øvelser om  

 bord af nødprocedurer.
 Indsats af besætningsmedlemmer bidrager til at  

 opretholde orden og kontrol.
Etablere og opretholde effektiv kommunikation Færdighed i at etablere og opretholde effektiv  

 kommunikation, omfattende:
.1	 vigtigheden af klare og præcise instruktioner og rapporter,  

 og .2	 behovet for at opmuntre passagerer og andet personel, at udveksle  

 informationer med disse og observere deres reaktioner.
 Færdighed i at give relevant information til passagerer og andet  

 personel under nødsituationer, at holde dem underrettet om  

 situationen, og a meddele enhver handling, der kræves af dem, under  

 hensyntagen til:
.1	 sprog, der tales af hovedparten af passagererne og af andet  

 personel, der er om bord på den pågældende rute, .2	 det mulige behov for at kommunikere under en nødsituation  

 ved andre midler, så som ved fakter for at henlede opmærksomheden  

 på tilstedeværelsen af instruktioner, mønstringssteder,  

 redningsudstyr eller nødudgange, når mundtlig kommunikation ikke  

 er anvendelig, .3	 de sprog, hvori annoncering i højttaler udsendes i  

 nødsituationer eller under øvelser for at give vejledning til  

 passagerer og for at styre besætningsmedlemmers indsats over for  

 passagerer.
 Bedømmelse på grundlag af godkendt  

 træning, øvelser og praktisk demonstration.
 Informationer fra alle til rådighed værende  

 kilder indhentes, vurderes og bekræftes så hurtigt som muligt og  

 gennemgås gennem hele nødsituationen.
 Informationer, der gives til enkeltpersoner, til hold af  

 hjælpemandskab og til passagerer er nøjagtige, relevante og  

 givet rettidigt.
 Informationer holder passagerer oplyst om nødsituationens natur og  

 om de handlinger, der kræves af dem.
Bilag 8 Uddannelse i tilrettelæggelse og afvikling af  

 båd- og brandøvelser Uddannelsens formål Formålet med uddannelsen er at styrke  

 ledelsesfunktionen i forbindelse med afvikling af båd- og  

 brandøvelser om bord, herunder øvelser i evakuering af  

 passagerer med sigte på 1. at sikre indgående kendskab til de regelsæt, der  

 er relevante for passagerskibes beredskab i relation til brandslukning,  

 evakuering og anvendelse af redningsmidler, 2.	at alle officerer og ledende cateringpersonale har en fælles  

 forståelse for vigtigheden af grundig forberedelse og planlægning  

 af alle krævede øvelser samt kendskab til, hvilke krav der  

 må stilles til sådan forberedelse og planlægning, 3.	at gennemførte øvelser underkastes grundig evaluering,  

 som involverer alle deltagere i sådanne øvelser, samt kendskab  

 til, hvordan sådan evaluering mest effektivt tilrettelægges for  

 at kunne bidrage til løbende forbedring af øvelser, 4.	at sikre, at gennemførte øvelser bidrager effektivt  

 til at højne forståelsen hos alle besætningsmedlemmer for  

 vigtigheden af, at skibet har et højt sikkerhedsberedskab, 5.	at sikre, at øvelser inddrager elementer fra  

 bekendtgørelsens bilag 3 om styring af store menneskemængder og  

 bilag 4 om kommunikation med passagerer i nødsituationer og  

 demonstration for passagerer i brug af personligt redningsudstyr, og derved  

 bidrager til at kvalificere officerer og ledende cateringpersonale til at  

 gennemføre eller bistå med at gennemføre de uddannelser,  

 der efter bekendtgørelsen skal eller bør gennemføres om  

 bord, 6.	at sikre effektiv betjening af brandsluknings- og redningsudstyr, og  

 herunder fremme samarbejdet mellem forskellige besætningsgrupper under  

 brandsluknings- og redningsindsats.
Krav til uddannelsesplan og til uddannelsens  

 målsætninger For at et kursus skal kunne godkendes af  

 Søfartsstyrelsen skal der foreligge en kursusplan, der viser, at  

 ovenstående formål tilgodeses, og kurset skal mindst opfylde  

 følgende målsætninger:
 1.	Bibringe deltagere indgående kendskab til  

 bekendtgørelse med bilag om særlige uddannelses- og  

 kvalifikationskrav til personel i passagerskibe og til indhold af  

 Søfartsstyrelsens Meddelelser B om krav til øvelser om bord.
 2. Bibringe deltagere kendskab til STCW-konventionens reglement  

 I/14 for så vidt angår forpligtelsen til orientering af  

 ny-påmønstrede om deres særlige opgaver og til indholdet  

 af Søfartsstyrelsens Meddelelser B om krav til passagerskibe for  

 så vidt angår brandbekæmpelse og anvendelse af  

 redningsudstyr.
3.	Bibringe deltagerne indgående kendskab til detaljerede  

 retningslinier for planlægning af båd- og brandøvelser, den praktiske afvikling af båd- og brand- øvelser og evaluering af øvelser.
Bilag 9 Formatkrav for beviser Beviset skal udfærdiges i formatet A5 (14,8 x 21,0  

 cm) og skal øverst vise navn og logo for den udstedende institution  

 eller virksomhed.
I listen af krav, der er opfyldt, anvendes den  

 terminologi, der er vist i eksemplerne på de følgende sider.
Der  

 medtages kun de krav fra listen, som faktisk er opfyldt på datoen for  

 udstedelsen, eller ikke gældende krav kan overstreges.
Angivelse af  

 dato for udløb af gyldighed medtages kun, hvis der i listen af krav  

 anføres krav fra bekendtgørelsens § 4, stk. 1 eller §§ 6 eller  

 7. Oversættelse til engelsk kan udelades for passagerskibe i indenrigs  

 fart.
Virksomhedens/Institutionens  

 navn  

               Logo BEVIS Certificate FOR UDDANNELSE OG TRÆNING of education and training for personel pÅ RO-RO passagerskibe for personnel on ro-ro passenger ships Det attesteres herved, at  

  ______________________________________________ This is to certify that CPR nr. ________________________________ på datoen_________________       Date of birth.
on the date med tilfredsstillende resultat har gennemført en  

 uddannelse, der opfylder nedennævnte krav:
 Satisfactorily has completed education and training complying with  

 requirements as stated below:
Uddannelse Education and Training Krav Requirement Vejledning af passagerer i nødsituationer Crowd Management Training STCW V/2-4 Sikkerhedstræning Safety Training STCW V/2-6 Generel sikkerhedsuddannelse General Safety Education and Training Dansk krav Danish national requirement Kendskab til passagerskibe Familiarization training STCW V/2-5 Passagersikkerhed passenger safety STCW V/2-7 Krisestyring og menneskelig adfærd crisis management and human behavior STCW V/2-8 Tilrettelæggelse og afvikling af båd- og  

 brandøvelser Planning and conduct of fire drills and ababdom ship  

 drills Dansk krav Danish national requirement Beviset er gyldigt for tjeneste på  

  ______________________________________ The certificate is valid for service on  

       Skibsnavn/ Name of ship Dette bevis er gyldigt indtil den  

  ______________________ This certificate expires on Efter bemyndigelse af  

 Søfartsstyrelsen As authorized by the Danish Maritime Authority ___________________________________  

____________________________ Sted og dato/ Place and date  

                                Underskrift/ Signature Stempel/Stamp Virksomhedens/Institutionens navn  

        Logo BEVIS Certificate FOR UDDANNELSE OG TRÆNING of education and training for personel pÅ passagerskibe Bortset fra RO-RO Passagerskibe for personnel passengerships other than ro-ro passenger  

 ships Det attesteres herved, at  

  ______________________________________________ This is to certify that CPR nr. ________________________________ på datoen____________________      Date of birth on the date med tilfredsstillende resultat har gennemført en  

 uddannelse, der opfylder nedennævnte krav:
 Satisfactorily has completed education and training complying with  

 requirements as stated below:
