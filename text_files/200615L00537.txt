Tillægsbetænkning afgivet af Retsudvalget den 31. maj 2007 Tillægsbetænkning over Forslag til lov om ændring af forskellige  

 lovbestemmelser om forældelse af fordringer m.v.
(Ændringer som følge af en ny lov om forældelse af  

 fordringer, ophævelse af købelovens  

  

 reklamationsfrister ved visse køb m.v.) [af justitsministeren (Lene Espersen)] 1. Ændringsforslag Der er af justitsministeren stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 28. februar 2007 og var til 1.  

 behandling den 22. marts 2007. Lovforslaget blev efter 1. behandling henvist  

 til behandling i Retsudvalget.
Udvalget afgav betænkning den 3. maj 2007.  

 Lovforslaget var til 2. behandling den 22. maj 2007, hvorefter det blev  

 henvist  

 til fornyet behandling i Retsudvalget.
Dispensation fra §  

 8 a, stk. 2, i Folketingets  

 forretningsorden Udvalget anmoder om, at Folketinget dispenserer fra reglen i  

 forretningsordenen om, at 3. behandling først må finde sted 2 dage efter, at  

 tillægsbetænkningen er omdelt.
Sammenhæng med lovforslag nr.
L 165 Lovforslaget skal ses i sammenhæng med forslag til lov om  

 forældelse af fordringer (forældelsesloven) (lovforslag nr.
L 165).
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
Skriftlige henvendelser Udvalget har under den fornyede behandling af lovforslaget  

 modtaget skriftlige henvendelser fra:
Advokatfirmaet Elmer & Partnere, Forsikring & Pension og Fælles Fagligt Forbund.
 Justitsministeren har over for udvalget kommenteret de  

 skriftlige henvendelser til udvalget.
Deputation Endvidere har advokatfirmaet Elmer & Partnere mundtligt over  

 for udvalget redegjort for sin holdning til lovforslaget.
Spørgsmål Udvalget har under den fornyede behandling af lovforslaget stillet  

 4 spørgsmål til justitsministeren til skriftlig besvarelse, som denne har  

 besvaret.
Samråd Udvalget har stillet 1 samrådsspørgsmål til justitsministeren  

 til mundtlig besvarelse.
Ministeren har besvaret spørgsmålet i et samråd med  

 udvalget den 24. maj 2007. Ministeren har efterfølgende sendt udvalget det  

 talepapir, der lå til grund for ministerens besvarelse af spørgsmålet.
3. Indstillinger og politiske bemærkninger Udvalget konstaterer med tilfredshed, at Justitsministeriet vil  

 være indstillet på at afgive en redegørelse om de foreslåede  

 forældelsesreglers  

 betydning i arbejdsskadesager, når reglerne har været i kraft så længe, at  

 virkningerne af reglerne kan vurderes.
 Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med det stillede  

 ændringsforslag.
Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det stillede ændringsforslag.
Enhedslisten stemmer imod lovforslag nr.
L 165 og nr.
L 166.
De nye forældelsesregler kan få alvorlige konsekvenser for  

 mennesker, der kommer til skade på arbejde.
I arbejdsskadesager har der  

 indtil  

 vedtagelsen af disse forslag ikke været en kort forældelsesfrist, men  

 udelukkende en lang frist på 20 år.
Denne frist bliver reelt med forslaget  

 nedsat til 5 år.
Det er logik for burhøns, at en sådan kortere frist vil få  

 betydning.
Det er jo et faktum, at arbejdsskadesager meget tit har en særlig  

 karakter.
For det første bliver de som udgangspunkt behandlet af offentlige  

 myndigheder: Arbejdsskadesstyrelsen og Ankestyrelsen.
For det andet behandles  

 en række sager også ved domstolene.
Det drejer sig om sager, hvor  

 arbejdsgiveren kan pålægges et direkte ansvar og dermed forpligtes til at  

 betale erstatning efter erstatningsansvarsloven.
Sagerne bliver yderligere kompliceret af en række faktorer.
For  

 det første kan der ikke gives erstatning for svie og smerte og tabt  

 arbejdsfortjeneste efter arbejdsskadeloven, men kun efter  

 erstatningsansvarsloven.  

 For det andet er erstatningsniveauet, når det handler om men og  

 erhvervsevnetab,  

 i arbejdsskadeloven generelt lavt, hvorfor der nogle gange vil være basis for  

 at videreføre en vunden sag ved domstolene med de såkaldte differencekrav.  

 For  

 det tredje er mulighederne for rent faktisk at få erstatning for en  

 arbejdsskade i en række sager uklare.
Det gælder ikke mindst erhvervssygdomme  

 og i særdeleshed sager om skader på bevægeapparatet.
Endelig er der det særlige forhold i arbejdsskadesager, at  

 skadeforvolderen er arbejdsgiver for den skadelidte.
Det betyder, at  

 skadelidte  

 i nogle sager kan være tvunget til at tage hensyn til mulighederne for  

 fremtidig beskæftigelse med i overvejelserne om et sagsanlæg eller ej.
 Disse forhold begrunder i sig selv en væsentlig længere  

 forældelsesfrist end 5 år.
For at det ikke skal være løgn, er det fuldstændig uklart, hvor  

 omfattende forringelserne for de arbejdsskadedes muligheder for at føre  

 erstatningssager bliver på grund af lovforslagene.
Der er lagt op til et utal  

 af fortolkningsmuligheder, når loven skal omsættes til praksis.
Under  

 udvalgsbehandlingen har førende arbejdsskadeadvokater kritiseret  

 lovforslagene,  

 og på trods af de stillede ændringsforslag er kritikken på ingen måde  

 tilbagevist.
Til illustration fremgår det af ministerens besvarelse af L 165   

 spørgsmål 38, at Højesterets underkendelse af en administrativt indført  

 5-års-forældelsesfrist  

 i 1999 førte til 998 genoptagne sager, hvoraf de 345 gav erstatning til de  

 skadelidte.
Om den aktuelle 5-års-frist vil have lige så omfattende  

 konsekvenser, kan hverken be- eller afkræftes.
 Kort sagt findes der ingen fornuftig begrundelse for at indføre  

 en 5-års-forældelsesfrist i arbejdsskadesager, hvorimod der er mange gode  

 grunde til at lade være.
Enhedslisten støtter det stillede ændringsforslag til L 166, som  

 trods alt forbedrer mulighederne for de arbejdsskadede i forhold til det  

 oprindelige forslag.
Hvor det oprindelige forslag generelt opererede med en  

 3-års-forældelsesfrist,  

 betyder ændringerne, at den i arbejdsskadesager bliver 5 år.
Det ændrer dog  

 ikke ved det faktum, at forældelsesfristen forkortes fra de nuværende 20 år.  

 Det må siges at være 4 skridt baglæns og et skridt frem.
Samtidig betyder  

 ændringsforslaget, at fristen kan forlænges med 3 år i stedet for det  

 oprindelige 1 år.
Det vil have betydning i sager, der først køres gennem  

 Arbejdsskadesstyrelsen  

 og Ankestyrelsen og derefter rejses ved domstolene.
Men også her er det kun  

 tale om en delvis genopretning af skaderne i det oprindelige forslag.
Endelig skal det fremhæves, at præciseringen i ændringsforslaget  

 og bemærkningerne hertil af, fra hvilken dag forældelsesfristen skal regnes,  

 også er et fremskridt i forhold til det oprindelige forslag.
Men det betyder  

 overhovedet ikke en hug- og stikfast sikring mod, at arbejdsskadede helt  

 uforskyldt kan blive ramt af forældelsesfristen.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

  

 justitsministeren,  

  

 tiltrådt af  

  

 udvalget:
Til § 21 1)  

  

 Før nr. 1 indsættes som nye numre:
 »01.  

  

 Overskriften til  

  

 kapitel 7  

  

 affattes  

 således:
»Anmeldelse, sagsbehandling og forældelse.« 02.  


  

 § 36, stk. 2,  

  

 affattes således:
»Stk. 2.  

  

 Krav efter  

 loven eller mod arbejdsgiveren på erstatning eller godtgørelse i anledning af  

 en arbejdsskade, jf. § 5, forældes efter reglerne i forældelsesloven, jf. dog  

 stk. 3-5.« 03.  

  

 I  

  

 § 36  

  

 indsættes som  

  

 stk. 3-5:
 »Stk. 3.  

  

 Fristen efter  

 forældelseslovens § 3, stk. 1, er 5 år for krav som nævnt i stk. 2. Denne  

 forældelsesfrist  

 regnes først fra den dag, da fordringshaveren blev bekendt med fordringen og  

 skyldneren, eller fra den dag, da fordringshaverens manglende kendskab kan  

 tilregnes denne som groft uagtsomt.
Stk. 4.  

  

 Er en  

 arbejdsskade anmeldt inden forældelsesfristens udløb, indtræder forældelse af  

 krav efter loven tidligst 3 år efter, at Arbejdsskadestyrelsen eller den, der  

 efter regler fastsat i medfør af § 15, stk. 6, eller § 35, stk. 3, træffer  

 afgørelse eller tager stilling, har givet meddelelse om sin afgørelse eller  

 stillingtagen.
Indbringes sagen for Ankestyrelsen inden for de i § 44, stk.  

 3,  

 fastsatte frister, regnes fristen på 3 år fra meddelelsen om Ankestyrelsens  

 afgørelse.
Det samme gælder, når Ankestyrelsen behandler sagen, selv om  

 klagefristerne er overskredet, jf. § 44, stk. 4.
Stk. 5.  

  

 Stk. 3 og  

 forældelseslovens § 3, stk. 1 og 2, finder ikke anvendelse på krav på  

 erstatning eller godtgørelse i sager omfattet af § 41, stk. 2. Det samme  

 gælder  

 ved genoptagelse på andet grundlag end §§ 41-43.«« [Regler om forældelse af krav i anledning af arbejdsskader] Bemærkninger Til nr. 1 Efter den gældende § 36, stk. 2, i arbejdsskadesikringsloven bortfalder  

 tilskadekomnes eller efterladtes krav 5 år efter arbejdsskadens indtræden,  

 hvis  

 sagen ikke kan behandles på grund af forhold, der kan henføres til  

 tilskadekomne  

 eller efterladte, herunder passivitet.
Bestemmelsen, der kun er blevet  

 anvendt i  

 få sager, foreslås ophævet som en konsekvens af, at der foreslås indført en  

 5-årig forældelsesfrist.
Det indebærer en forbedring af tilskadekomnes  

 retsstilling i forhold til i dag, idet den gældende 5-årige frist regnes fra  

 arbejdsskadens indtræden uden mulighed for suspension, mens den 5-årige  

 forældelsesfrist, der foreslås indført, ligeledes regnes fra skadens  

 indtræden,  

 men desuden suspenderes i visse tilfælde, jf. nedenfor.
Ved nyaffattelsen af § 36, stk. 2, foreslås det præciseret i  

 arbejdsskadesikringsloven, at den foreslåede forældelseslov som udgangspunkt  

 vil finde anvendelse på arbejdsskadekrav.
Det foreslås samtidig, at dette  

 udgangspunkt fraviges på visse punkter, jf. forslaget til § 36, stk. 3-5.
 Henset til arbejdsskadeområdets særlige karakter foreslås i stk.  

 3 og 4 dels en særlig lang forældelsesfrist for krav på erstatning eller  

 godtgørelse i anledning af arbejdsskader, dels en ændret udformning af den  

 såkaldte  

 suspensionsregel i forældelseslovens § 3, stk. 2, dels en særlig lang  

 tillægsfrist,  

 for så vidt angår krav efter arbejdsskadesikringsloven, når en sag har været  

 behandlet af arbejdsskademyndighederne.
 Det foreslås for det første, at forældelseslovens »korte«  

 forældelsesfrist, for så vidt angår krav efter arbejdsskadesikringsloven og  

 eventuelt mod arbejdsgiveren på erstatning eller godtgørelse i anledning af  

 en  

 arbejdsskade, skal være 5 år (i stedet for 3 år), jf. forslaget til § 36,  

 stk.  

 3. Bestemmelsen omfatter alene arbejdsskader, som er omfattet af definitionen  

 i  

 arbejdsskadesikringslovens § 5.
Det foreslås for det andet, at denne 5-årige forældelsesfrist  

 suspenderes, hvis den tilskadekomne eller dennes efterladte er ubekendt med  

 fordringen  

 eller skyldneren, og at fristen i disse tilfælde først begynder at løbe fra  

 den  

 dag, da fordringshaveren fik kendskab til fordringen og skyldneren, eller fra  

 den dag, da fordringshaverens manglende kendskab kan tilregnes denne som  

 groft  

 uagtsomt.
Formålet hermed er at slå fast, at der på arbejdsskadeområdet vil  

 være et meget snævert anvendelsesområde for den tilskadekomnes »burde vide«  

  sammenlign  

 her med den foreslåede almindelige suspensionsregel i forældelseslovens § 3,  

 stk. 2. I arbejdsskadesager vil forældelsesfristen bl.a. som altovervejende  

 hovedregel først kunne begynde at løbe fra det tidspunkt, hvor en læge giver  

 den tilskadekomne oplysninger, som medfører, at lægen har pligt til at  

 indberette sagen til Arbejdsskadestyrelsen, jf. § 1 i bekendtgørelse nr. 950  

 af  

 26. november 2003, medmindre der er tale om skader, der indtræder umiddelbart  

 i  

 direkte forbindelse med en arbejdsulykke.
Adskillige sygdomme kan skyldes  

 skadelige påvirkninger, der findes både i og uden for den tilskadekomnes  

 arbejdsmiljø,  

 og det vil generelt heller ikke kunne kræves, at den tilskadekomne eller de  

 efterladte skal have kendskab til, hvilke sygdomme der eventuelt er eller kan  

 være arbejdsbetingede.
 F  

 orældelsesfristen for  

 de enkelte tabsposter vil kunne løbe fra forskellige tidspunkter, afhængigt  

 af  

 de konkrete helbredsmæssige og erhvervsmæssige forhold.
F.eks. vil  

 forældelsesfristen for et krav på erstatning for tab af erhvervsevne tidligst  

 kunne regnes fra det tidspunkt, hvor de helbredsmæssige og erhvervsmæssige  

 forhold er så afklarede, at det kan konstateres, at den tilskadekomne har  

 pådraget  

 sig en varig nedsættelse af erhvervsevnen, og det gælder, uanset hvornår en  

 læge har indberettet sagen til Arbejdsskadestyrelsen.
Forældelsesfristen for  

 krav på godtgørelse for varigt men vil tidligst kunne regnes fra det  

 tidspunkt,  

 hvor de helbredsmæssige forhold er så afklarede, at den tilskadekomne er i  

 stand til at opgøre et krav.
 I et tænkt forløb, hvor  

 en person f.eks. mærker et knæk i ryggen i forbindelse med et tungt løft på  

 arbejdet og i den første tid herefter fortsætter med sit job, men hvor  

 helbredstilstanden på grund af rygskaden efter nogle år udvikler sig sådan,  

 at  

 den pågældende må ophøre med at arbejde, vil forældelsesfristen for kravet på  

 erstatning for varigt tab af erhvervsevne først begynde at løbe fra det  

 tidspunkt, hvor det konstateres, at den tilskadekomne må ophøre med at  

 arbejde.
For det tredje foreslås, at tillægsfristen ved foreløbig  

 afbrydelse af forældelsen skal være 3 år (i stedet for 1 år), når en sag har  

 været behandlet af arbejdsskademyndighederne, jf. forslaget til § 36, stk. 4.  

 Det foreslås således, at forældelse tidligst indtræder 3 år efter, at  

 Arbejdsskadestyrelsen har givet meddelelse om sin afgørelse, når  

 arbejdsskaden  

 er anmeldt inden forældelsesfristens udløb.
Hvis det drejer sig om et  

 forsikringsselskabs stillingtagen, f.eks. fordi skaden alene medfører  

 betaling  

 af udgifter til sygebehandling, optræning og hjælpemidler, indtræder  

 forældelse  

 tidligst 3 år efter, at forsikringsselskabet har givet meddelelse om sin  

 stillingtagen.
Hvis forsikringsselskabets stillingtagen indbringes for  

 Arbejdsskadestyrelsen, regnes tillægsfristen fra Arbejdsskadestyrelsens  

 afgørelse.
Indbringes Arbejdsskadestyrelsens afgørelse for Ankestyrelsen  

 inden  

 for de i arbejdsskadesikringslovens § 44, stk. 3, fastsatte frister, regnes  

 fristen på 3 år fra meddelelsen om Ankestyrelsens afgørelse.
Det samme  

 gælder,  

 når Ankestyrelsen behandler sagen, selv om klagefristerne er overskredet, jf.  

 arbejdsskadesikringslovens § 44, stk. 4. Hvis Ankestyrelsen afviser klagen,  

 fordi klagefristerne er overskredet og der ikke er grundlag for at se bort  

 fra  

 overskridelsen, regnes tillægsfristen fra Arbejdsskadestyrelsens afgørelse.
Bestemmelsen i § 36, stk. 4, omfatter krav efter  

 arbejdsskadesikringsloven, men i modsætning til § 36, stk. 3, ikke krav på  

 f.eks. erstatning for tabt arbejdsfortjeneste eller godtgørelse for svie og  

 smerte.
Det skal ses i sammenhæng med, at sådanne tabsposter ikke kan  

 behandles  

 af arbejdsskademyndighederne.
Det samme gælder krav på supplerende  

 godtgørelse  

 for varigt men og supplerende erstatning for tab af erhvervsevne  

 (»differencekrav«).  

 Sådanne krav, der rejses efter almindelige erstatningsretlige regler, kan  

 efter  

 retspraksis først rejses, når spørgsmålet om krav efter  

 arbejdsskadesikringsloven  

 er afgjort.
Det følger af § 14 i forslaget til ny forældelseslov (L 165), at  

 hvis fordringshaveren har været afskåret fra at afbryde forældelse på grund  

 af  

 en hindring, som ikke beror på fordringshaverens forhold, indtræder  

 forældelse  

 tidligst 1 år efter hindringens ophør.
Denne bestemmelse vil i givet fald  

 finde  

 anvendelse på differencekrav.
 Endelig indebærer forslaget til § 36, stk. 5,  

 at forældelseslovens »korte« 3-årige  

 (efter ændringsforslaget 5-årige) frist ikke vil finde anvendelse i to  

 tilfælde:  

 dels hvor en sag om erstatning kan genoptages, fordi den pågældende sygdom  

 efterfølgende er blevet optaget på fortegnelsen over erhvervssygdomme, jf.  

 arbejdsskadesikringslovens § 41, stk. 2, dels hvor en sag genoptages på andet  

 grundlag end arbejdsskadesikringslovens §§ 41-43. Den sidstnævnte kategori  

 angår tilfælde, hvor sager genoptages på almindelig forvaltningsretligt  

 grundlag i anledning af, at myndighederne har ændret deres praksis.  

 Arbejdsskadestyrelsen har således genoptaget sager i tilfælde, hvor  

 arbejdsskademyndighedernes  

 praksis er blevet underkendt ved domstolene.
 Den foreslåede ændring berører ikke spørgsmålet om, i hvilke  

 tilfælde der kan ske genoptagelse af arbejdsskadesager.
Baggrunden for forslaget til § 36, stk. 5, er, at  

 Beskæftigelsesministeriet har anført, at man  

 finder det hensigtsmæssigt, at det sikres, at der i de nævnte to særlige  

 tilfældegrupper fortsat vil gælde en særlig lang frist for at søge sagen  

 genoptaget.  

 Forslaget vil medføre, at krav i anledning af skader, hvor den skadevoldende  

 handling er ophørt for mindre end 30 år siden, vil kunne genoptages i de  

 omhandlede tilfælde.
Dette er en forlængelse i forhold til den gældende frist  

 på 20 år.
 En tilsvarende bestemmelse vedrørende tilfælde, hvor  

 myndighedernes praksis ændres, gælder og vil efter lovforslaget fortsat gælde  

 for krav på skatteområdet, jf. skatteforvaltningslovens § 27, stk. 1, nr. 7,  

 og  

 § 32, stk. 1, nr. 1, og lovforslagets § 37, nr. 4 (forslag til  

 skatteforvaltningslovens §  

 34 a,  

 stk. 4).
 Hvis ændringsforslaget vedtages, vil forslaget til ny  

 forældelseslov (L 165) navnlig medføre følgende ændringer for de  

 tilskadekomne  

 på arbejdsskadeområdet:
 Lovforslaget om en ny forældelseslov med de ændringer, som  

 følger af ændringsforslaget, vil medføre, at der på arbejdsskadeområdet dels  

 kommer til at gælde en 5-årig forældelsesfrist, der regnes fra skadens  

 indtræden, men som suspenderes, så længe tilskadekomne ikke har kendskab til  

 fordringen eller skyldneren og dette ikke skyldes grov uagtsomhed, dels  

 kommer  

 til at gælde en absolut 30-årig forældelsesfrist, som regnes fra den  

 skadevoldende handlings ophør.
I dag gælder alene den 20-årige forældelsesfrist efter Danske  

 Lov.
Denne frist kan ligesom den foreslåede 30-års-frist ikke suspenderes og  

 løber  

 fra den skadevoldende handlings ophør.
Arbejdsskadesikringslovens særlige regler om anmeldelsesfrister over  

 for arbejdsskademyndighederne berøres ikke af lovforslaget.
Med forbehold for  

 disse regler betyder lovforslaget i praksis, at f.eks. en person, som 21 år  

 efter  

 at være ophørt med et farligt arbejde bliver syg som følge af arbejdet, i  

 modsætning til i dag vil kunne fremsætte krav om erstatning m.v. inden for 5  

 år  

 fra sygdommens opståen.
Dette er en klar forbedring i forhold til i dag, og  

 lovforslaget vil altså være til gavn for dem, der bliver ramt af sygdomme,  

 som  

 er meget længe om at udvikle sig.
Omvendt vil reglerne blive skærpet f.eks.  

 for  

 den, som forholder sig passiv i mere end 5 år efter at have fået kendskab  

 til,  

 at vedkommende er blevet syg som følge af arbejdet.
Denne skærpelse vil på  

 den  

 anden side i mange tilfælde i virkeligheden være en fordel for tilskadekomne,  

 idet en hurtigere afklaring af sagen alt andet lige vil øge mulighederne for,  

 at afgørelsen træffes på et bevismæssigt sikkert grundlag.
 For så vidt angår genoptagelse af sagen ved  

 arbejdsskademyndighederne, vil lovforslaget med de foreslåede ændringer ikke  

 medføre  

 forringelser af betydning i forhold til gældende ret, men derimod den  

 forbedring, at de sager, der er omfattet af ændringsforslaget, fremover vil  

 kunne genoptages i op til 30 år i stedet for som i dag i op til 20 år.
For så vidt angår indbringelse af arbejdsskademyndighedernes  

 afgørelse for domstolene, vil forslaget om en tillægsfrist på 3 år betyde, at  

 der altid vil være mindst 3 år til at overveje, om man vil indbringe  

 afgørelsen  

 for domstolene.
I dag gælder alene den 20-årige forældelsesfrist også i denne  

 relation, men 3 år bør være nok til at vurdere en afgørelse fra  

 arbejdsskademyndighederne,  

 og som ovenfor nævnt er det ikke nødvendigvis til tilskadekomnes fordel at  

 vente meget længe med at anlægge sag.
Fremkommer der væsentlige nye faktiske  

 oplysninger, vil der desuden være mulighed for at få sagen genoptaget efter  

 arbejdsskadesikringslovens regler herom.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Simon Pihl Sørensen (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 23 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende L 166 efter  

 betænkningsafgivelsen Bilagsnr.
Titel 6 Henvendelse af 11/5-07 fra Forsikring & Pension 7 Betænkning afgivet 3/5-07 8 Kopi af brev fra advokat Torben Buur til  

 justitsministeren og ministerens kommentar hertil 9 Henvendelse af 14/5-07 fra advokatfirmaet Elmer &  

 Partnere 11 Henvendelse af 23/5-07 fra  

 3F, Fælles Fagligt Forbund 12 Henvendelse af 23/5-07 fra advokatfirmaet Elmer &  

 Partnere 13 Ændringsforslag fra justitsministeren 14 2. udkast til tillægsbetænkning 15 Kopi af brev fra DSB S-tog a/s til Justitsministeriet 16 Kopi af svar på L 165  spm. 28 vedrørende ministerens  

 talepapir fra samrådet 24/5-07, jf.
L 165  samrådsspm.
A 17 Ændringsforslag fra justitsministeren Oversigt over spørgsmål og svar vedrørende L 166 efter  

 betænkningsafgivelsen Spm.nr.
Titel 3 Spm. om kommentar til henvendelsen af 11/5-07 fra  

 Forsikring & Pension, til justitsministeren, og ministerens svar herpå 4 Spm. om kommentar til henvendelsen af 14/5-07 fra  

 advokatfirmaet Elmer & Partnere, til justitsministeren, og ministerens  

 svar herpå 5 Spm. om kommentar til henvendelsen af 23/5-07 fra  

 3F, Fælles Fagligt Forbund, til justitsministeren,  

 og ministerens svar herpå 6 Spm. om kommentar til henvendelsen af 23/5-07 fra  

 advokatfirmaet Elmer & Partnere, til justitsministeren, og ministerens  

 svar herpå Oversigt over samrådsspørgsmål vedrørende L 166 efter  

 betænkningsafgivelsen Samråds-spm.nr.
