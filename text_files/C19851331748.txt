91.1.1. Regler for markedskontrol Indholdsfortegnelse § 1.  Kontrolmyndighed § 2.  Kontrollens omfang § 3.  Undtagelser fra kontrolbestemmelserne § 4.  Dokumentationspligt § 5.  Specielle forhold § 6.  Kvalitet § 7.  Mærkning/emballering § 8.  Mærkning/skiltning § 9.  Forbrugerpakninger § 10.  Annoncering § 11.  Kontrol § 12.  Produkternes friskhed § 13.  Kassation/klage § 14.  Tilbagekøb § 15.  Straffebestemmelser §§ 16. Ikrafttrædelse Regler for markedskontrol af frugt, grønsager og kartofler m.m.
§ 1.  Kontrolmyndighed På grundlag af de bestemmelser og den bemyndigelse, der er givet i  

 retsgrundlaget, foretager statens plantetilsyn kontrollen med kvalitet,  

 mærkning m.m. af frugt, grønsager og kartofler m.m.
 § 2.  Kontrollens omfang.
De produkter, der er omfattet af EF-kvalitetsnormer og danske regler for  

 kartofler, må kun udstilles med henblik på salg, udbydes til salg, sælges,  

 leveres og i øvrigt bringes i handelen, såfremt de opfylder kvalitetsnormerne  

 (undtagelser se § 3). Blomsterløg og -knolde, der er færdigemballeret med  

 henblik på salg til forbrugeren, både dansk producerede og importerede, er  

 omfattet af kontrolbestemmelserne i alle handelsled.
Spørgsmål om kontrol af  

 friske afskårne blomster og frisk løvværk i engroshandelen henvises til  

 tilsynets hovedkontor.
Indehaveren af det firma, eller for selskaber den  

 ansvarlige leder, der på kontroltidspunktet ejer eller er ansvarlig for de  

 produkter, der bringes i handelen, er ansvarlig for, at varerne opfylder  

 kvalitetsnormerne og mærkningsbestemmelserne.
Stk. 2.  Kontrollen foretages i engroshandelen, hvor  

 produkter omfattet af kvalitetsnormer bringes i handelen, dvs. på GASAer og  

 hos de grossister, der er beliggende i tilknytning hertil, på KGT, hos  

 producenter, kommissionærer og grossister, der har handelsvirksomhed i  

 forbindelse med KGT, samt grossistvirksmheder i øvrigt samt registrerede og  

 sorterevirksomheder for spisekartofler, registrerede avls- og salgssteder for  

 spisekartofler og registrerede virksomheder for spisekartofler med særlige  

 begrænsinger i drift, uanset om det er dansk producerede eller importerede  

 varer.
Vedr. undtagelse fra denne bestemmelse se stk. 4.
Stk. 3.  I detailhandelen kontrolleres der alle steder,  

 hvor der tilbydes produkter til salg, der er omfattet af kvalitets- og  

 mærkningsbestemmelserne.
Salg fra stade på lokalt torv, eller fra vogn ved  

 omkørsel, er detailhandelsvirksomhed.
 Stk. 4.  Kvalitets- og mærkningsbestemmelserne for  

 spisekartofler gælder for kartofler af samme års høst fra 1. september og  

 sæsonen ud.
Afgiftsbestemmelserne for dansk producerede kartofler er gældende hele  

 året, og indbetaling finder sted efter bekendtgørelsens regler.
Jf.  

 retsgrundlag 40.48.
Stk. 5.  En virksomhed eller en avler, der ønsker at  

 foretage sortering, emballering og mærkning af spisekartofler, skal  

 registreres i henhold til: Regler for registrerede avls- og salgssteder for  

 spisekartofler, regler for registrerede sorterevirksomheder for  

 spisekartofler eller regler for registrerede virksomheder for spisekartofler  

 med særlige begrænsninger i drift. (se 91.1.2.) Stk. 6.  Kontrol af læggekartofler.
 I alle handelsled foretager tilsynet en stikprøvekontrol af, at  

 bestemmelserne og oprindelse, kvalitet, mærkning m.m. er overholdt ved handel  

 med læggekartofler.
 Stk. 7.  Klargøring og handel med læggekartofler.
En kartoffelproducent, der ønsker at sortere, opbevare, emballere og sælge  

 læggekartofler, skal autoriseres hertil, efter statens plantetilsyns  

 »Regler for autoriserede avlssteder« (se 91.1.4.2) En virksomhed der ønsker at købe, sælge, opsortere, emballere og opbevare  

 læggekartofler, skal autoriseres hertil efter statens plantetilsyns  

 »Regler for autoriserede kartoffelsorterecentraler«. (se 91.1.4) En virksomhed, der ønsker at foretage ompakning til småpakninger af  

 indkøbte partikontrollerede læggekartofler, skal autoriseres hertil efter  

 statens plantetilsyns »Regler for autoriserede forhandlere af  

 læggekartofler«.(se 91.1.4) § 3.  Undtagelser fra kontrolbestemmelserne.
 Produkter, der inden for EF-området sælges eller leveres til industriel  

 bearbejdning eller forarbejdning (det kan være til most, pulp, skrælning,  

 henkogning, frysning, opskæring o.l.), er ikke omfattet af  

 kvalitetskontrollen.
 Produkter, der er importeret til industriel be- eller forarbejdning, må  

 ikke efter importen udbydes til salg på friskvaremarkedet.
 Stk. 2.  Produkter, som her i landet usorteret af  

 producenten leveres til fælleslager, lejet lager, registrerede  

 kartoffelsorterevirksomheder o.l. med henblik på opbevaring og senere  

 sortering og emballering, er ikke underlagt kontrolbestemmelserne.
 Stk. 3.  Produkter, som her i landet fra producenten,  

 fra fælleslager, lejet lager, grossistlager eller fra engroshandelscentre som  

 GASAerne og KGT sælges eller leveres til sorterings- eller  

 emballeringsvirksomheder som fx forbrugerpakkecentraler,  

 grossistpakkecentraler eller anden form for sorteringscentraler eller  

 lagervirksomheder og mellem registrerede sorterevirksomheder for  

 spisekartofler, er ikke omfattet af kontrolbestemmelserne.
Stk. 4.  I detalihandelen er alene  

 »stalddørssalg« undtaget fra kontrolbestemmelserne, når det er  

 produkter, der i producentens virksomhed overdrages til den endelige  

 forbruger.
Sker salget fra fast etableret salgssted eller vejsidesalg eller  

 ved annoncering o.l., skal bestemmelserne om kvalitet og mærkning overholdes,  

 og der kontrolleres.
 Stk. 5.  Stalddørssalg af spisekartofleer.  

 Kartoffelavlere, der ikke er registreret som avls- og salgssted, må ved  

 stalddørssalg kun sælge spisekartofler af egen avl i usorteret stand.
 Salget skal foregå fra egen ejendom og må kun ske til den endelige  

 forbruger til dennes private forbrug.
 Der må ikke på ejendommen findes butik eller anden form for stadesalg af  

 levnedsmidler.
Ved et stalddørssalg på over 1000 kg pr. år skal der betales  

 produktionsafgift.
Betaling foretages ved henvendelse til statens  

 plantetilsyn.
 Stalddørssalg af usorterede kartofler må ikke foretages af avlere, hvis  

 ejendom er registreret som avls- og salgssted, fra sådanne virksomheder må  

 der kun sælges kartofler, der opfylder kvalitets- og mærkningsbestemmelserne.
 Ved salg af spisekartofler til beværtninger, restauranter, kantiner,  

 hoteller og fælleshusholdninger såsom kostskoler, plejehjem, sygehuse m.v.  

 skal kvalitets- og mærkningsbestemmelserne være opfyldt, og virksomheden skal  

 være registreret som avls- og salgssted.
 Stk. 6.  Ved handel med avls- og formeringsmateriale af  

 blomsterløg og -knolde fra avler til avler eller mellem grossister og avlere  

 samt ved salg eller levering til lager- og pakkevirksomheder er der ikke  

 kvalitets- og mærkningskontrol, men gældende regler for avlskontrol skal  

 overholdes.
 § 4.  Dokumentationspligt.
For de produkter, der er nævnt ovenfor i § 3, skal det på  

 kontroltidspunktet kunne dokumenteres, at de er beregnet til et formål, der  

 ikke er omfattet af bestemmelserne om kontrol.
Denne dokumentation kan fx  

 være faktura, ordreseddel, skilt med firmanavn om reservation af partiet.
Er  

 produkterne placeret således på eller ved et engrossalgssted, at de naturligt  

 vil blive medtaget under kontrollen, skal der foreligge en dokumentation for  

 formålet, ellers skal tilsynet betragte produkterne som omfattet af  

 kontrolbestemmelserne.
 § 5.  Specielle forhold.
På GASAerne.
Produkter omfattet af kvalitetsnormer, der henstår i de  

 auktionshaller og lignende lokaler, hvor der normalt fremstilles varer til  

 eftersyn forud for auktionen, vil af tilsynet blive medtaget under  

 kontrollen, medmindre der på kontroltidspunktet foreligger en dokumentation  

 for anvendelsen.
Stk. 2.  På Københavns Engros Grønttorv, KGT.
På  

 sælgersstaderne på KGT må der kun opbevares og fremstilles produkter omfattet  

 af kvalitetsnormer til salg, der som minimum opfylder kravene til den laveste  

 tilladte kvalitetsklasse, og som er mærket efter reglerne.
Produkter, der  

 henstår på staderne med tilladelse efter KGTs regler for døgnopbevaring, er,  

 hvis de ikke opfylder kravene til kvalitet og mærkning, omfattet af  

 dokumentationspligten i § 4.
Stk. 3.  Grossister og grossistlagre.
I de områder af en  

 grossistforretning, der normalt anvendes som salgsudstilling, betragter  

 tilsynet alle varerne omfattet af kontrolbestemmelserne, medmindre det kan  

 dokumenteres, at de er beregnet til anden anvendelse.
Stk. 4.  Sorterings- og emballeringsvirksomheder.
Som  

 sådanne betragter tilsynet alle virksomheder, der foretager sortering og  

 emballering af varer fra producenter eller lagervirksomheder; der kan dog  

 også forekomme tilfælde, hvor tidligere sorterede varer skal omsorteres og  

 ompakkes.
I disse tilfælde foretages kontrollen kun for de færdigbehandlede  

 produkter.
Stk. 5.  Forbrugerpakkecentraler.
Virksomheder, der  

 forbrugerpakker varer til direkte salg til forbrugeren, er omfattet af  

 kontrollen for de varer, der er færdiggjort til afsendelse til  

 detailhandleren.
 De særlige regler for ompakning af spisekartofler er givet i 91.1.2.
 § 6.  Kvalitet.
Kvalitetskontrollen foretages i overensstemmelse med de gældende kvalitetsnormer i kapitel 90.
 § 7.  Mærkning/emballering.
De oplysninger, som EF-kvalitetsnormernes afsnit VI kræver med hensyn til  

 mærkning, skal med let læselige bogstaver, som ikke kan udviskes, være  

 anbragt på en af emballagens sider.
Mærkningen er en engrosmærkning, som skal  

 foretages på alle emballageenheder, der sædvanligvis anvendes i  

 engroshandelen.
Stk. 2.  Emballagen kan være af træ, pap, jute,  

 kunststof el. lign., men for alle emballageformer anvendt i engroshandelen  

 gælder det, at mærkningen skal være synlig.
Produkterne kan emballeres løst i  

 emballagen, lag- eller rækkepakkes, i formede bakker eller celler i kassen,  

 eller i forskellige former for forbrugerpakninger lagt i en  

 transportemballage.
Stk. 3.  Mærkningen kan være påtrykt eller stemplet  

 direkte på fx engangsemballage.
Den kan angives på en påsat mærkeseddel på  

 træemballage, der anvendes flere gange.
På sække kan mærkningen være påtrykt  

 papirs- eller plastsække eller være angivet på en fastgjort mærkeseddel på  

 sækkemateriale, der ikke er modtageligt for påtryk.
Stk. 4.  Produkterne skal emballeres således, at de  

 sikres en passende beskyttelse.
Materialerne, der anvendes indvendigt i  

 pakningen, skal være nye, rene og af en kvalitet, der ikke fremkalder ydre  

 eller indre forringelser af produkterne.
Anvendelse af materialer, herunder  

 papir eller stempler med handelsmæssige oplysninger, er tilladt, hvis  

 påtrykningen eller mærkningen foretages med sværte eller lim, der er giftfri.
Stk. 5.  I engroshandelen er der intet krav om, at de  

 enkelte forbrugerpakninger med frugt og grøntsager, der handles i en  

 transportemballage, skal være mærket, men de kan være det.
Den, der på  

 kontroltidspunktet bringer produkterne i handelen, er ansvarlig for, at  

 mærkningen er foretaget.
Stk. 6.  Spisekartofler, der udbydes til salg, skal være  

 emballeret og mærket i overensstemmelse med bestemmelserne i  

 kvalitetsbestemmelsernes afsnit om emballering og mærkning. (se kapitel 90) Læggekartofler, der udbydes til salg, skal være godkendt, emballeret,  

 forseglet og mærket i overensstemmelse med afsnittet i kvalitetsnormerne for  

 læggekartofler om mærkning af partier og pakninger. (se kapitel 90) § 8.  Mærkning/skiltning.
 Tilbydes frugt og grønsager til salg i detailhandelen i den  

 transportemballage, hvori de er købt en gros, skal den mærkning, der er  

 foreskrevet i engroshandelen, være anbragt tydeligt og synligt for  

 forbrugeren (kunden). Kan dette ikke lade sig gøre, eller tages produkterne  

 ud af transportemballagen ved udbud til salg, skal detailhandleren tydeligt  

 skilte med følgende oplysninger:
Sortsnavn (for de arter og klasser, hvor dette kræves) produktets  

 oprindelse (land) Kvalitetsklasse Skiltningen skal foretages i tilknytning til produkternes placering, og  

 oplysningerne skal i henhold til levnedsmiddellovgivningen gives på dansk,  

 medmindre den udenlandske stavemåde kun afviger ubetydeligt fra dansk.
Stk. 2.  Spisekartofler, der udbydes til salg,  

 forbrugerpakkede i detailhandelen, skal være kvalitetssorteret og mærket  

 efter reglerne.
Udbydes de til salg i løs vægt, skal hvert parti i umiddelbar  

 forbindelse med de udstillede kartofler skiltes med oplysninger, der er  

 foreskrevet i mærkningsbestemmelserne. (se kapitel 90) Stk. 3.  For frugt og grønsager, der udbydes til salg i  

 færdigpakket stand og fremlægges på et for kunderne tilgængeligt sted, kan  

 skiltning med de ovenfor krævede oplysninger undlades, såfremt hver enkelt  

 forbrugerpakning i en let læselig form er forsynet med de krævede  

 oplysninger.
 Forbrugerpakninger med indhold af flere varearter skal mærkes med  

 oplysninger om alle varearterne i pakningen.
 § 9.  Forbrugerpakninger.
Ved en forbrugerpakning forstås en færdigpakket enhed af en vareart, der  

 sædvanligvis indkøbes af forbrugeren i en eller flere stk. pr. indkøb, pakket  

 på en sådan måde, at den ikke i almindelighed fordrer yderligere indpakning  

 for at kunne medtages i kurv eller taske.
Som forbrugerpakninger kan nævnes  

 bærebakker, foodtainere med krympefolie, papirs-, plast- eller netposer,  

 krympefolie om de enkelte grønsager eller anden pap- eller plastemballage af  

 forskellig udformning beregnet til, at forbrugeren tager en enhed med.
 § 10.  Annoncering.
 Tilbydes frugt og grønsager, der er omfattet af EF-kvalitetsnormer, til  

 salg i annoncer i dagblade, distriktsblade, ugeblade eller omdelte reklamer  

 o.l. med angivelse af pris, skal produkternes kvalitetsklasse oplyses  

 samtidig.
Ved annoncering om salg af spisekartofler skal der gives oplysninger om  

 sortsnavn, kvalitetsklasse, sorteringsstørrelse samt pris pr. vægtenhed.
For  

 importerede tidlige spisekartofler anføres alene »udenlandske  

 spisekartofler« samt pris pr. vægtenhed.
Kartoffelavlere, der agter at avereter eller skilte med salg af kartofler  

 fra ejendommen, skal forinden anmelde dette skriftligt til tilsynet med  

 angivelse af de udlagte areal med kartofler samt nøjagtig postadresse.
Ved  

 fortsat skiltning skal anmeldelse ske hvert år senest 30. juni.
 Tilbydes blomsterløg og -knolde til salg gennem annoncer, kataloger eller  

 prislister mv med angivelse af pris, skal produkternes art og størrelse altid  

 angives.
 § 11.  Kontrol.
Statens plantetilsyn har adgang til ethvert sted, hvor de omhandlede  

 produkter i erhvervsmæssigt øjemed tilvirkes, oplagres eller forhandles, samt  

 til ethvert transportmiddel, hvor produkterne er indladet, samt er berettiget  

 til at foretage eftersyn af produkterne og udtage prøver til eftersyn uden  

 erstatning.
På begæring gives der kvittering for udtagne prøver, for.220 og  

 222 kan anvendes.
Virksomheden skal yde den bistand, der er nødvendig for  

 foretagelsen af kontrollen.
 § 12.  Produkternes friskhed.
Ved den kontrol, der foretages i engros- eller detailledet, kan der  

 tillades en uvæsentlig forringelse af friskhed og saftspændig for  

 produkterne, ligesom de letfordærvelige produkter kan være lettere forringet.  

 Det er dog en forudsætning, at produkterne stadig opfylder kravene til den  

 mærkede klasse.
Disse lettere forringelser tillades dog ikke for produkter  

 mærket klasse Ekstra.
 Som let fordærvelige produkter betragtes fx jordbær, kirsebær, fersken,  

 tidlige pærer, tidlige æbler, blommer, bladselleri, spinat, bønner,  

 courgetter, agurker, salat og ærter med bælg o.lign.
 § 13.  Kassation.
Produkter, der ved kontroleftersynet ikke opfylder kravene til kvalitet,  

 mærkning eller skiltning, kan af kontrollen kræves bragt i overensstemmelse  

 med gældende bestemmelser eller kræves fjernet fra salgsstedet.
Der skrives  

 rapport om fejl og mangler konstateret ved kontroleftersynet, og kontrollen  

 kan i denne forbindelse kræve meddelelse til statens plantetilsyn om, at  

 forholdene er bragt i orden, inden videresalg må finde sted.
 Stk. 2.  Klage over manglende opfyldelse eller  

 overtrædelse af kvalitets- og mærkningsbestemmelserne skal sket til statens  

 plantetilsyn.
Tilsynets afgørelse om godkendelse eller kassation af spisekartofler kan  

 påklages til et ankenævn efter reglerne i bekendtgørelsens §§ 20 - 21. 40.48,  

 og for læggekartofler efter læggekartoffelbekendtgørelsens §§ 33 - 34. 40.49 § 14.  Tilbagekøb.
 Såfremt prisniveauet for frugt og grønsager udløser tilladelse til at  

 foretage tilbagekøb efter interventionsordningerne, skal der i denne  

 forbindelse foretages en kvalitetskontrol af de anmeldte partier.  

 Bestemmelser for disse foranstaltninger vil blive udsendt for den enkelte  

 periode, hvor disse tilbagekøb finder sted.
 § 15.  Straffebestemmelser.
 I overensstemmelse med loven (nr. 534 af 13. december 1972, nr. 596 af 22.  

 december 1972 og nr. 595 af 22. december 1972) straffes overtrædelser med  

 bøde.
§ 16.  Denne sammenskrivning er foretaget af tekniske  

 og praktiske grunde.
Den originale tekst i retsgrundlaget 91. 1 er den  

 retsgyldige.
 91.1.2. Klargøring og handel med spisekartofler.
 Regler for registrering, indretning, drift mv. for virksomheder, der  

 ønsker at sortere, emballere, mærke og handle med spisekartofler.
 Introduktion.
 Kartoffelavlere, der ikke er registreret som avls- og salgssted for  

 spisekartofler, må kun sælge spisekartofler i usorteret stand.
 Salg kan ske:
1. fra egen ejendom (stalddørssalg), såfremt  

 kartoflerne er af egen avl. (se 91.1.1, § 3, stk. 5) 2. til opsortering i virksomheder, der er registreret  

 som sorterevirksomhed for spisekartofler, og 3. til registrerede forarbejdningsvirksomheder for  

 spisekartofler.
 91.1.2.1. Registrerede sorterevirksomheder for spisekartofler.
 En virksomhed eller avler, der ønsker at foretage sortering af  

 spisekartofler i kvalitetsklasser og/eller klargøring til salg til almindelig  

 omsætning, skal opfylde kravene i og registreres efter følgende regler.
