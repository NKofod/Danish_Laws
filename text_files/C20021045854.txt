Skrivelse om fortolkningen af husvildebegrebet  

 og anvendelsen af § 66 i lov om social service (Samtlige kommuner og ankeinstanser på det sociale  

 område samt boformer efter servicelovens § 94) Socialministeriet har i den senere tid fået en  

 række henvendelser fra kommuner om fortolkning af begrebet »husvild« og af § 66 i serviceloven.
 Ministeriet vil derfor med dette informationsbrev  

 præcisere fortolkningen af husvildebegrebet og anvendelsen af § 66  

 i lov om social service.
 Efter bestemmelsen i servicelovens § 66 er kommunen  

 forpligtet til at skaffe familier eller enlige, der har mistet en bolig,  

 midlertidig husly mod betaling.
 Omfanget af servicelovens § 66 er beskrevet i  

 Socialministeriets vejledning nr. 45 af 10. marts 1998 om den sociale indsats  

 for de mest udsatte voksne, kapitel 7.
 Forpligtelsen efter servicelovens § 66  

 forudsætter, at det drejer sig om en person eller en familie, der akut  

 har mistet sin hidtidige bolig og altså står helt uden mulighed  

 for at få tag over hovedet.
 Den kommunale forpligtelse efter servicelovens § 66  

 er betinget af, at den boligløse i den akutte situation ikke selv har  

 mulighed (midler) for at skaffe sig indkvartering   midlertidig eller  

 varig.
 Personer, hvis bolig er uegnet til beboelse på grund  

 af ødelæggelse fx brand, orkan eller forurening, vil som  

 udgangspunkt være omfattet af lovens § 66.
 Personer, der ønsker at flytte og mangler bolig i  

 tilflytningsområdet, er ikke omfattet.
Personer tilmeldt en c/o adresse er heller ikke  

 umiddelbart omfattet, når lejemålet ophører, idet  

 boligproblemet ikke er akut opstået, men forudsigeligt.
I vurderingen  

 af sagen kan der dog tages hensyn til varigheden af opholdet på  

 c/o-adressen.
 Samlivsophør vil   bl.a. fordi der ofte er midler  

 ikke i almindelighed være omfattet af § 66.
Der skal ikke nødvendigvis via bestemmelsen i  

 § 66 skabes nogen varig løsning af pågældendes  

 boligproblem Den kommunale forpligtelse til at skaffe husly omfatter  

 den efter omstændighederne bedst egnede midlertidige indkvartering som  

 fx midlertidig indkvartering i hotel, pensionat eller - for enlige   et  

 botilbud efter lovens § 94. Henvisning til et sådant botilbud  

 bør kun anvendes som en absolut nødløsning for en  

 kortere periode, og der bør hurtigst muligt tilbydes anden form for  

 indkvartering.
 Borgeren har en forpligtelse til selv at være aktiv  

 omkring løsningen af sit boligproblem.
 En mere varig boligløsning må ske via  

 Økonomi- og Erhvervsministeriets lovgivning fx Almen boligloven.
Det skal understreges, at ved ansøgning om  

 hjælp efter bestemmelsen i servicelovens § 66, skal  

 kommunerne altid foretage en konkret, individuel vurdering og på denne  

 baggrund træffe en afgørelse.
I den konkrete vurdering kan tages  

 hesyn til borgerens tilknytning til kommunen, herunder om der er børn,  

 som går i institutioner beliggende i kommunen,  

 arbejdsmarkedstilknytning ol.
I de tilfælde, hvor der er tale om  

 afslag, skal afgørelsen være skiftlig begrundet, og borgeren  

 skal have klagevejledning.
Kommunen skal især i disse sager være  

 opmærksom på reglen i § 3 i lov om retssikkerhed og  

 administration på det sociale område, hvorefter  

 spørgsmål om hjælp skal afgøres så hurtigt  

 som muligt.
Når kommunen fastsætter den generelle  

 sagsbehandlingsfrist efter § 3, stk. 2, for ansøgninger om tilbud  

 efter servicelovens § 66, skal kommunen tage hensyn til, at borgerens  

 behov for indkvartering er opstået akut og er uopsætteligt.
Borgeren kan indbringe kommunens afgørelse for det  

 sociale nævn.
Hvis Ankestyrelsen skønner, at sagen er principiel  

 eller generel, kan den optage nævnets afgørelse til  

 behandling.
Hvis kommunen henviser en husvild til midlertidigt  

 husly i en anden kommune, får den husvilde ikke opholdskommune i den  

 kommune, hvor indkvarteringen finder sted.
Den oprindelige kommune afholder  

 derfor fortsat alle udgifter til vedvarende kontantydelser (pension,  

 kontanthjælp, dagpenge mv.), som den husvilde er berettiget til.
Der er  

 dog praksis for, at personlig hjælp og pleje efter servicelovens  

 § 71 ydes af en midlertidig opholdskommune.
Indkvarteringskommunen har  

 ikke mulighed for at kræve refusion for udgiften til personlig  

 hjælp og pleje på indkvarteringsstedet, da midlertidig  

 indkvartering efter § 66 i serviceloven ikke kan sidestilles med de  

 boformer, som er nævnt i § 9a i lov om retssikkerhed og  

 administration på det sociale område.
Indkvarteringskommunen kan dog fremsætte krav om  

 refusion af udgifter til personlig hjælp og pleje fra den husvildes  

 opholdskommune, hvis indkvarteringen sker i en boform, som er oprettet efter  

 § 94 i serviceloven   herberg, forsorgshjem o.lign.
Boformer efter  

 § 94 i serviceloven er omfattet af den mellemkommunale refusion efter  

 §9a stk. 1, nr. 1 i lov om retssikkerhed og administration på det  

 sociale område.
Der er dog kun ret til refusion, hvis den husvilde er  

 henvist til det pågældende botilbud af den tidligere  

 opholdskommune.
Flere kommuner har spurgt om de boliger m.v., der anvises  

 via § 66 i serviceloven, er omfattet af lejelovgivningen.  

 Ifølge lejelovens § 1 stk. 1 finder loven anvendelse på  

 leje af hus eller husrum.
I ordet leje ligger, at der er tale om en gensidigt  

 bebyrdende aftale, hvor såvel lejer som ejer har rettigheder og  

 forpligtelser.
Ved anvisning af husly efter § 66 i serviceloven er det  

 forsorgsmæssige element dominerende og kommunens forpligtelse er  

 lovbundet.
 Socialministeriet finder derfor, at retsforholdet mellem  

 kommunen og borgeren, der får husly efter § 66 i serviceloven,  

 ikke er omfattet af lejelovgivningen.
