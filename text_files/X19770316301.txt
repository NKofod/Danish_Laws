 Udtalt, at færinger, beskæftiget på danske skibe, er omfattet af  

 ATP-ordningen efter samme regler som øvrige danske statsborgere, uanset om de  

 er påmønstret skibe i fast udenrigsfart eller fiskeskibe.
 I besvarelse af Deres brev kan vi oplyse, at tillægspensionsordningen  

 omfatter danske lønmodtagere beskæftiget på danske skibe, jfr. herved  

 ATP-lovens § 2, stk. 1 b.
 De i Deres brev nævnte færinger er herefter under deres beskæftigelse på  

 danske skibe omfattet af ATP-ordningen efter samme regler som øvrige danske  

 statsborgere, uanset om de er påmønstret skibe i fast udenrigsfart eller  

 fiskeskibe.
 Der skal derfor beregnes og indbetales bidrag for de pågældende efter  

 ATP-lovens almindelige regler.
