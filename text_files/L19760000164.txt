 Ved kgl. resolution af 2. august 1974, og efter at folketinget den 16. maj  

 s.å. havde meddelt sit samtykke dertil, har Danmark ratificeret en den 11.  

 marts 1974 i København undertegnet overenskomst om ændring af  

 samarbejdsoverenskomsten af 23. marts 1962 mellem Danmark, Finland, Island,  

 Norge og Sverige, jfr. udenrigsministeriets bekendtgørelser nr. 38 af 26.  

 juli 1962 og nr. 70 af 20 juli 1962 Lovtidende C.
 Ændringsoverenskomsten har følgende ordlyd:
OVERENSKOMST om ændring af samarbejdsoverenskomsten af 23. marts 1962 mellem Danmark,  

 Finland, Island, Norge og Sverige Danmarks, Finlands, Islands, Norges og Sveriges regeringer, som ved overenskomst af 13. februar 1971 har ændret  

 samarbejdsoverenskomsten af 23. marts 1962 mellem de nordiske lande, som finder det formålstjenligt at foretage visse yderligere ændringer i og  

 tilføjelser til overenskomsten, er blevet enige om følgende:
I Artikel 1 i samarbejdsoverenskomsten får følgende nye ordlyd: Indledende  

 bestemmelse Artikel 1 »De kontraherende parter skal bestræbe sig på at bevare og yderligere  

 udvikle samarbejdet mellem landene på det retslige, det kulturelle, det  

 sociale og det økonomiske område såvel som i spørgsmål vedrørende  

 samfærdselen og miljøbeskyttelsen.« II Efter nuværende artikel 29 indsættes en ny overskrift samt tre nye  

 artikler 30-32 med følgende ordlyd:
»Samarbejde på miljøbeskyttelsesområdet« Artikel 30 De kontraherende parter skal ved udformningen og gennemførelsen af  

 national lovgivning i størst muligt omfang ligestille de øvrige kontraherende  

 parters miljøbeskyttelsesinteresser med deres egne.
Artikel 31 De kontraherende parter skal tilstræbe harmonisering af deres  

 miljøbeskyttelsesregler med henblik på at opnå den størst mulige  

 overensstemmelse for så vidt angår normer og retningslinier for udtømning af  

 forurening, anvendelse af miljøgifte samt andre miljøforstyrrelser.
Artikel 32 De kontraherende parter skal tilstræbe samordning for så vidt angår  

 udvægelse af naturværns- og friluftsområder samt fredning og andre  

 foranstaltninger til beskyttelse af vækster og dyr.' III De nuværende artikler 30-34 får numrene 33-37. Efter disse artikler  

 indsættes en ny overskrift og en ny artikel 38 med følgende ordlyd:
»Særlige overenskomster Artikler 38 Nærmere bestemmelser om samarbejdet inden for de nu angivne områder kan  

 fastsættes i særlige overenskomster.« IV De nuværende artikler 35-38 får numrene 39-42. Efter disse artikler  

 indsættes en ny artikel 43 med følgende ordlyd:
»Artikel 43 I det nordisk samarbejde bør der iagttages størst mulig  

 offentlighed.« V De nuværende artikler 39-55 får numrene 44-60. Den nuværende artikel 56  

 får nr. 61 med følgende ordlyd:
»Artikel 61 I ministerrådet indgår medlemmer af hvert lands regering.
I  

 undtagelsestilfælde kan en regering på et møde være repræsenteret ved en  

 dertil befuldmægtiget embedsmand; dog skal mindst 3 af landenes regeringer  

 være repræsenteret ved regeringsmedlemmer.
 Hvert land udpeger et regeringsmedlem, som har til opgave med bistand af  

 en embedsmand at være ansvarlig for samordningen af nordiske  

 samarbejdsspørgsmål.
Ministerrådet bistås i sin virksomhed af embedsmandskomiteer og af  

 ministerrådets sekretariat.« VI De nuværende artikler 57-65 får numrene 62-70.
VII Denne overenskomst skal ratificeres, og ratifikationsinstrumenterne skal  

 snarest muligt deponeres i Finlands udenrigsministerium.
 Overenskomsten skal deponeres i Finlands udenrigsministerium, og  

 bekræftede afskrifter skal tilsendes hver af de kontraherende parter af det  

 finske ministerium.
 Overenskomsten træder i kraft 30 dage efter den dag, da samtlige  

 kontraherende parters ratifikationsinstrumenter er blevet deponeret.
 Til bekræftelse heraf har undertegnede befuldmægtigede i København den 11.  

 marts 1974 undertegnet denne overenskomst i et eksemplar på dansk, finsk,  

 islandsk, norsk og svensk, hvilke tekster alle har samme gyldighed.
 For Danmarks regering:
