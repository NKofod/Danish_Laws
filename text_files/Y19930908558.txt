 Udtalt, at et kommunalbestyrelsesmedlem, der har deltaget i en  

 afgørelse i folkeoplysningsudvalget, vil være inhabilt ved  

 kommunalbestyrelsens behandling af en klage over denne afgørelse i medfør af  

 forvaltningslovens § 3, stk. 1, nr. 4.
 Justitsministeriet, som senere fik forelagt inhabilitetsspørgsmålet,  

 tilsluttede sig Indenrigsministeriets opfattelse og anførte i konklusionen i  

 et notat, der blev fremsendt med skrivelse af 11.
december 1992, blandt andet følgende: »Folkeoplysningsudvalgene  

 synes efter forarbejderne at være etableret med henblik på at tilvejebringe  

 myndigheder med en ganske omfattende selvstændighed.
Udvalgene sammensættes  

 således, at kommunalbestyrelsesmedlemmerne ikke er i flertal, og de øvrige  

 repræsentanter i udvalget skal efter loven repræsentere og varetage særlige  

 folkeoplysningsinteresser.
Der er ved loven således ikke etableret et organ,  

 der skal have en stilling, som minder om den, der tilkommer et kommunalt  

 udvalg.
 I besvarelsen af spørgsmål 89 er det udtrykkeligt nævnt, at der, med  

 den kompetencefordeling og udnævnelsesprocedure lovforslaget forudsatte,  

 ville opstå spørgsmål om inhabilitet, hvis forslaget blev ændret således, at  

 repræsentationen for kommunalbestyrelsen ikke vælges uden for denne, men  

 kommunalbestyrelsesmedlemmer direkte - således som det blev tilfældet ved  

 lovens endelige vedtagelse - skulle have sæde i folkeoplysningsudvalget.
 Navnlig under hensyn til udformningen af lovens kompetence  

 bestemmelser, til lovens forudsætning om, at udvalgene sikres en betydelig  

 selvstændighed og til, at reglerne om klage ikke blev ændret i forbindelse  

 med ændringen af reglerne om sammensætningen af folkeoplysningsudvalget, er  

 Justitsministeriet mest tilbøjelig til at mene, at et  

 kommunalbestyrelsesmedlem, der samtidig er indvalgt i  

 folkeoplysningsudvalget, ikke vil kunne deltage i kommunalbestyrelsens  

 behandling af klager over folkeoplysningsudvalgets afgørelser efter loven.
 Justitsministeriet kan i øvrigt tilslutte sig Indenrigsministeriets  

 udtalelse med hensyn til retsstillingen for det medlem af  

 kommunalbestyrelsen, der samtidig er medlem af folkeoplysningsudvalget, men  

 som ikke har deltaget i den konkrete afgørelse, der er påklaget til  

 kommunalbestyrelsen.
Den pågældende er ikke i almindelighed inhabil ved behandlingen af  

 klagesagen, medmindre sagen har en sådan sammenhæng med andre sager, hvori  

 den pågældende som medlem af udvalget har truffet afgørelse, at der  

 foreligger inhabilitet efter bestemmelsen i forvaltningslovens § 3, stk. 1,  

 nr. 5, eller der i øvrigt foreligger særlige omstændigheder, som gør, at den  

 pågældende ikke bør medvirke ved behandlingen af klagesagen.« Glostrup Kommunalbestyrelse Rådhusvej 2 2600 Glostrup 2: Se bagest! I brev af 21. august 1991 (j.nr.
C-OH/CH) har Glostrup Kommunalbestyrelse  

 anmodet Indenrigsministeriet om at overveje et spørgsmål vedrørende  

 kommunalbestyrelsesmedlemmers inhabilitet i forbindelse med  

 kommunalbestyrelsens behandling af klager over afgørelser truffet af  

 folkeoplysningsudvalget.
Det fremgår af sagen, at kommunen i forbindelse med behandling af en  

 konkret sag har indhentet en vejledende udtalelse fra Kulturministeriet, som  

 telefonisk har oplyst, at Indenrigsministeriet og Kulturministeriet er af den  

 opfattelse, at kommunalbestyrelsesmedlemmer, som også er medlemmer af  

 folkeoplysningsudvalget, er inhabile ved kommunalbestyrelsens behandling af  

 en klage over en afgørelse truffet af folkeoplysningsudvalget.
Ifølge  

 kommunens notat om sagen indtræder inhabilitet, uanset om de pågældende  

 medlemmer har deltaget i det møde, hvor afgørelsen er truffet.
I Glostrup Kommune er 5 af folkeoplysningsudvalgets 11 medlemmer valgt af  

 og blandt kommunalbestyrelsens medlemmer.
Da der ifølge folkeoplysningslovens  

 § 32 skal være et antal kommunalbestyrelsesmedlemmer i  

 folkeoplysningsudvalget, finder kommunalbestyrelsen det i strid med de  

 generelle habilitetsprincipper, at kommunalbestyrelsesmedlemmerne i  

 folkeoplysningsudvalget skulle være inhabile, når kommunalbestyrelsen  

 behandler klager over endelige afgørelser truffet af folkeoplysningsudvalget.
 Man finder det endvidere uhensigtsmæssigt, at 5/17 af kommunalbestyrelsen  

 skal erklæres inhabile, og at der skal indkaldes 5 stedfortrædere til  

 behandling af den pågældende sag.
 I den anledning skal Indenrigsministeriet udtale følgende:
Efter lov om støtte til folkeoplysning (lov nr. 410 af 13. juni 1990) er  

 folkeoplysningsudvalget på en række områder tillagt en selvstændig  

 kompetence.
På disse områder er kommunalbestyrelsen klagemyndighed i medfør  

 af lovens § 38.
 Det forhold, at kommunalbestyrelsen i loven er angivet som det kompetente  

 klageorgan, betyder dog ikke, at klager over folkeoplysningsudvalgets  

 afgørelser nødvendigvis skal behandles i kommunalbestyrelsen, idet det hermed  

 alene er angivet, at klagen skal behandles i det kommunale beslutningssystem.
Forvaltningsloven (lov nr. 571 af 19. december 1985) indeholder i kapitel  

 2 regler om inhabilitet.
Lovens § 3, stk. 1, nr. 4, er affattet således:
 »§ 3. Den, der virker inden for den offentlige forvaltning, er  

 inhabil i forhold til en bestemt sag, hvis ...
 4) sagen vedrører klage over eller udøvelse af kontrol- eller  

 tilsynsvirksomhed over for en anden offentlig myndighed, og vedkommende  

 tidligere hos denne myndighed har medvirket ved den afgørelse eller ved  

 gennemførelsen af de foranstaltninger, sagen angår,». ...
 Bestemmelsen, der er begrundet i retssikkerhedshensyn, gælder for alle,  

 der virker inden for den offentlige forvaltning.
 Et kommunalbestyrelsesmedlem, der har deltaget i en afgørelse i  

 folkeoplysningsudvalget, vil derfor være inhabilt ved kommunalbestyrelsens  

 behandling af en klage over denne afgørelse i medfør af forvaltningslovens §  

 3, stk. 1, nr. 4.
 Indenrigsministeriet finder derimod ikke grundlag for at antage, at  

 medlemmer, der ikke har deltaget i behandlingen af en sag i  

 folkeoplysningsudvalget, skulle være inhabile ved kommunalbestyrelsens  

 behandling af en klage over afgørelsen.
Endvidere finder ministeriet anledning til at henlede opmærksomheden på,  

 at der ikke gælder noget krav om, at der ved medlemmers inhabilitet skal  

 indkaldes stedfortrædere.
Efter den kommunale styrelseslovs § 14, stk. 3,  

 skal stedfortræder kun indkaldes, hvis den pågældende gruppe kræver dette.
Det tilkommer Kulturministeriet, hvorunder folkeoplysningsloven hører, at  

 tage stilling til, om det rejste problem måtte give anledning til  

 overvejelser om eventuelle ændringer i loven.
Indenrigsministeriet har derfor  

 sendt en kopi af kommunens henvendelse og af Indenrigsministeriets svar til  

 Kulturministeriet, Direktoratet for Folkeoplysning.
 Den sene besvarelse beklages.
Med venlig hilsen Helle Skjerbæk 2. Kulturministeriet Direktoratet for Folkeoplysning Vestergade 29-31 1456 København K 2. Not.:
 Hvilket heved meddeles.
 Kopi af henvendelsen fra Glostrup Kommune vedlægges til orientering, idet  

 Indenrigsministeriet i øvrigt skal henvise til ministeriets skrivelse af 27.  

 oktober 1989 til Kulturministeriet, hvori det blev påpeget, at en  

 konstruktion med et udvalg med selvstændig kompetence, hvori der blev  

 indvalgt kommunalbestyrelsesmedlemmer, ville give anledning til  

 habilitetsmæssige problemer.
Niels Teglbjærg Glostrup Kommunalbestyrelse Rådhusvej 2 2600 Glostrup (2. se bagest) I brev af 21. august 1991 (j.nr.
C-OH/CH) anmodede Glostrup  

 Kommunalbestyrelse Indenrigsministeriet om at overveje, om  

 kommunalbestyrelsesmedlemmer, der samtidig er medlemmer af  

 folkeoplysningsudvalget, er inhabile ved kommunalbestyrelsens behandling af  

 klager over afgørelser truffet af folkeoplysningsudvalget.
 Indenrigsministeriet meddelte herefter i brev af 28. januar 1992 blandt  

 andet, at et kommunalbestyrelsesmedlem, der har deltaget i en afgørelse i  

 folkeoplysningsudvalget, vil være inhabilt ved kommunalbestyrelsens  

 behandling af en klage over denne afgørelse i medfør af forvaltningslovens §  

 3, stk. 1, nr. 4.
 Indenrigsministeriet kan til orientering oplyse, at ministeriet  

 efterfølgende ved brev af 22. juli 1992 på baggrund af blandt andet  

 henvendelsen fra Glostrup Kommunalbestyrelse og en tilsvarende henvendelse  

 fra Odense Kommune har forelagt spørgsmålet for Justitsministeriet.
Justitsministeriet har ved skrivelse af 11. december 1992 fremsendt et  

 notat vedrørende spørgsmålet.
Kopi af Justitsministeriets skrivelse og notat  

 vedlægges til orientering.
 Justitsministeriet har i sin konklusion i notatet blandt andet anført:
»Folkeoplysningsudvalgene synes efter forarbejderne at være etableret  

 med henblik på at tilvejebringe myndigheder med en ganske omfattende  

 selvstændighed.
Udvalgene sammensættes således, at  

 kommunalbestyrelsesmedlemmerne ikke er i flertal, og de øvrige repræsentanter  

 i udvalget skal efter loven repræsentere og varetage særlige  

 folkeoplysningsinteresser.
Der er ved loven således ikke etableret et organ,  

 der skal have en stilling, som minder om den der tilkommer et kommunalt  

 udvalg.
 I besvarelsen af spørgsmål 89 er det udtrykkeligt nævnt, at der, med den  

 kompetencefordeling og udnævnelsesprocedure lovforslaget forudsatte, ville  

 opstå spørgsmål om inhabilitet, hvis forslaget blev ændret således, at  

 repræsentationen for kommunalbestyrelsen ikke vælges uden for denne, men  

 kommunalbestyrelsesmedlemmer direkte - således som det blev tilfældet ved  

 lovens endelige vedtagelse - skulle have sæde i folkeoplysningsudvalget.
 Navnlig under hensyn til udformningen af lovens kompetence bestemmelser,  

 til lovens forudsætning om, at udvalgene sikres en betydelig selvstændighed  

 og til, at reglerne om klage ikke blev ændret i forbindelse med ændringen af  

 reglerne om sammensætningen af folkeoplysningsudvalget, er Justitsministeriet  

 mest tilbøjelig til at mene, at et kommunalbestyrelsesmedlem, der samtidig er  

 indvalgt i folkeoplysningsudvalget, ikke vil kunne deltage i  

 kommunalbestyrelsens behandling af klager over folkeoplysningsudvalgets  

 afgørelser efter loven.
 Justitsministeriet kan i øvrigt tilslutte sig Indenrigsministeriets  

 udtalelse med hensyn til retsstillingen for det medlem af kommunalbestyrlsen,  

 der samtidig er medlem af folkeoplysningsudvalget, men som ikke har deltaget  

 i den konkrete afgørelse, der er påklaget til kommunalbestyrelsen.
Den pågældende er ikke i almindelighed inhabil ved behandlingen af  

 klagesagen, medmindre sagen har en sådan sammenhæng med andre sager, hvori  

 den pågældende som medlem af udvalget har truffet afgørlse, at der foreligger  

 inhabilitet efter bestemmelsen i forvaltningslovens § 3, stk. 1, nr. 5, eller  

 der i øvrigt foreligger særlige omstændigheder, som gør, at den pågældende  

 ikke bør medvirke ved behandlingen af klagesagen.« Som det fremgår af ovenstående, har Justitsministeriet således tilsluttet  

 sig Indenrigsministeriets opfattelse, hvorefter et byrådsmedlem, der har  

 deltaget i folkeoplysninsudvalgets afgørelse af en sag, er inhabilt ved  

 byrådets behandlig af en klage over folkeoplysningsudvalgets afgørelse.
 En kopi af denne skrivelse med bilag er sendt til Tilsynsrådet for  

 Københavns Amt.
Med venlig hilsen Niels Teglbjærg 2. Tilsynsrådet for Københavns Amt tit. 2. st. not.
Kopi af Justitsministeriets udtalelse vedlagt.
Niels Teglbjærg Indenrigsministeriet Christiansborg Slotsplads 1 1218 København K Ved skrivelse af 22. juli (j.nr. 1992/122/461-1) og 24. september 1992  

 (j.nr. 1992/122/227-1) har Indenrigsministeriet anmodet Justitsministeriet om  

 en udtalelse om, hvorvidt kommunalbestyrelsesmedlemmer, der tillige er  

 medlemmer af et folkeoplysningsudvalg, vil kunne deltage i samme sags  

 behandling både i folkeoplysningsudvalget og i kommunalbestyrelsen.
 I denne anledning sendes vedlagt et notat om spørgsmålet.
P.M.V.
E.B.
John Vogter N O T A T om kommunalbestyrelsesmedlemmers inhabilitet ved behandlingen af klager over  

 folkeoplysningsudvalgets afgørelser.
 1. Ved skrivelser af 22. juli og 24. september 1992 har  

 Indenrigsministeriet rejst spørgsmål om et byrådsmedlem, der samtidig er  

 medlem af folkeoplysningsudvalget, er inhabilt ved byrådets behandling af en  

 klage over folkeoplysningsvalgets afgørelser.
 Forespørgslen skal ses på baggrund af en henvendelse af 15. juli 1992 fra  

 Odense kommune til Indenrigsministeriet.
Odense kommune har i sin skrivelse henvist til en udtalelse af 28. januar  

 1992 fra Indenrigsministeriet til Glostrup kommune, hvori  

 Indenrigsministeriet antog, at et kommunalbestyrelsesmedlem, der har deltaget  

 i en afgørelse i folkeoplysningsudvalget, vil være inhabilt i medfør af  

 forvaltningslovens § 3, stk. 1, nr. 4, ved kommunalbestyrelsens behandling af  

 en klage over denne afgørelse.
Indenrigsministeriet fandt derimod ikke  

 grundlag for at antage, at medlemmer, der ikke i det konkrete tilfælde har  

 deltaget i behandlingen af en sag i folkeoplysningsudvalget, skulle være  

 inhabile ved kommunalbestyrelsens behandling af en klage over afgørelsen.
 Odense kommune har i sin skrivelse til Indenrigsministeriet peget på, at  

 ministeriets udtalelse ikke synes at være forenelig med den fortolkning af  

 bestemmelsen, der er anlagt i Kommenteret forvaltningslov, 1. udgave, side  

 70, hvor der bl.a. anføres følgende:
»Bestemmelsen i nr. 4 medfører ikke inhabilitet i de tilfælde, hvor  

 det følger af lovgivningen, at personen deltager i kontrol - eller  

 tilsynsvirksomheden som interesserepræsentant for det organ, der først har  

 behandlet sagen, eller som sagen i øvrigt berører.
I sådanne tilfælde vil  

 bestemmelsen i nr. 5 heller ikke i almindelighed medføre, at den pågældende  

 er inhabil ved behandlingen af sagen i det andet organ, jfr.
F.T. 1985/86,  

 tillæg A, sp. 121. Heller ikke i øvrigt vil en sags behandling i to  

 forskellige organer medføre inhabilitet, hvis lovgivningen forudsætter dette  

 som noget normalt.
Et eksempel herpå finder man inden for  

 kommunalforvaltningen, hvor en person som medlem af kommunalbestyrelsen og  

 som medlem af et udvalg deltager i samme sags behandling.
Tilsvarende forhold  

 gælder inden for universiteternes styrelse. ....« 2. Lov nr. 410 af 13. juni 1990 om støtte til folkeoplysning, som ændret  

 ved lov nr. 385 af 6. juni 1991 indeholder følgende bestemmelser:
 » § 31. Kommunalbestyrelsen træffer beslutning om alle  

 forhold vedrørende virksomhed efter denne lov, der ikke er henlagt til anden  

 myndighed.
 Stk. 2. Alle sager, der er henlagt til folkeoplysningsudvalget,  

 skal forelægges kommunalbestyrelsen til afgørelse, såfremt de medfører  

 forøgede udgifter for kommunen.
§ 32. Kommunalbestyrelsen nedsætter et folkeoplysningsudvalg med  

 mellem 9 og 15 medlemmer, bestående af et flertal, som udgør en bredt  

 sammensat repræsentation for de i § 4, stk. 3, nævnte hovedområder, samt et  

 mindretal valgt af kommunalbestyrelsen blandt dens medlemmer.
En repræsentant  

 for ungdomsskolebestyrelserne deltager i udvalgets møder uden stemmeret.
 Stk. 2. I større kommuner kan kommunalbestyrelsen træffe  

 beslutning om, at folkeoplysningsudvalget skal have flere end 15 medlemmer.
 § 33. Folkeoplysningsudvalget afgiver udtalelse til  

 kommunalbestyrelsen om udkast til regler for tilskud m.v., jf. § 3.
 Stk. 2. Folkeoplysningsudvalget afgiver forslag til  

 kommunalbestyrelsen om den samlede beløbsramme til området, om rammens  

 fordeling mellem hovedområderne samt om anvendelsen af beløbsrammer til  

 særlige formål.
 Stk. 3. Folkeoplysningsudvalget træffer afgørelse om  

 afgrænsningen af de i § 4, stk. 3, anførte hovedområder samt om afgrænsningen  

 af de områder, hvortil der kan ydes tilskud af den i § 4, stk. 2 nævnte  

 beløbsramme.
 Stk. 4. Folkeoplysningsudvalget træffer afgørelse om  

 tilskudsberettiget virksomhed i henhold til kapitel 4 og 5.
 Stk. 5. Folkeoplysningsudvalget træffer afgørelse om godkendelse  

 af virksomhed for en bestemt afgrænset deltagerkreds, jf. § 5, stk. 3.
 Stk. 6. Folkeoplysningsudvalget afgiver udtalelse til  

 kommunalbestyrelsen om eventuelt gebyr i henhold til § 23, stk. 4.
 Stk. 7. Folkeoplysningsudvalget afgiver udtalelse til  

 kommunalbestyrelsen om nedsættelse af lokaletilskud i henhold til § 27.
 Stk. 8. Folkeoplysningsudvalget påser, at tilskud ydet efter  

 denne lov er anvendt i overensstemmelse med de fastsatte regler. ....
§ 36. Kulturministeren kan fastsætte regler om  

 folkeoplysningsudvalgets sammensætning og beføjelser og om valg af udvalgets  

 medlemmer.
Personer, der har bopæl i kommunen, har pligt til at modtage valg.
 stk. 2 og stk. 3:  ..... (udeladt her). ........
 § 38. Klage over folkeoplysningsudvalgets afgørelser kan inden 4  

 uger fra afgørelsens meddelelse indbringes for kommunalbestyrelsen af de  

 personer, kredse eller myndigheder, som afgørelsen angår.
Stk. 2. Kulturministeren kan fastsætte regler om, at visse af  

 kommunalbestyrelsens afgørelser kan indbringes for ministeren.« I lovforslaget (FT 1989/90, tillæg A, sp. 2911) var § 32 (lovforslagets §  

 31) formuleret således:
»§ 31. Kommunalbestyrelsen nedsætter et folkeoplysningsudvalg med  

 mellem 9 og 15 medlemmer, bestående af et flertal, som udgør en bredt  

 sammensat repræsentation for de i § 4, stk. 3, nævnte hovedområder samt et  

 mindretal udpeget af kommunalbestyrelsen uden for denne. (Fremhævet  

 her) .....« Under Folketingets behandling af lovforslaget udgik kravet om, at  

 udpegelsen skulle ske uden for kommunalbestyrelsen, jf.
Kulturudvalgets  

 betænkning af 17. maj 1990 (FT 1989/990, tillæg B, sp. 1442).
 I bemærkningerne til ændringsforslaget anføres a.st. sp. 1446 følgende:
»Der har under lovhandlingen været udtrykt ønske om, at  

 kommunalbestyrelsesmedlemmer også skal være medlemmer af  

 folkeoplysningsudvalget.
Kommunalbestyrelsesmedlemmerne vil ved at deltage i  

 folkeoplysningsudvalgets arbejde danne forbindelsesled til  

 kommunalbestyrelsen.« Det fremgår i øvrigt af betænkning nr. 1164/1989 om vilkår for støtte til  

 folkeoplysning, side 66, at et flertal havde foreslået, at  

 folkeoplysningsudvalget skulle sammensættes af kommunalbestyrelsesmedlemmer  

 og repræsentanter for hele området.
 Folkeoplysningslovens § 38 (lovforslagets § 36), hvorefter  

 folkeoplysningsudvalgets afgørelser kan indbringes for kommunalbestyrelsen,  

 blev ikke ændret som følge af ændringen i § 31 (lovens § 32). Forarbejderne  

 til § 38 ses ikke at berøre spørgsmålet om inhabilitet.
Derimod blev det under udvalgsbehandlingen på et spørgsmål om, hvad  

 årsagen er til, at kommunalbestyrelsesmedlemmer efter lovforslaget ikke kunne  

 få sæde i folkeoplysningsudvalgene, tilkendegivet, at det skyldtes et ønske  

 om at styrke udvalgets selvstændighed inden for de af kommunalbestyrelsen  

 fastsatte overordnede rammer.
Endvidere udtales det, at: »Hertil kommer,  

 at kommunalbestyrelsesmedlemmer, der var medlemmer af  

 folkeoplysningsudvalget, ville være inhabile i de tilfælde, hvor udvalgets  

 afgørelser indbringes for kommunalbestyrelsen.«, jf. besvarelsen af  

 spørgsmål 89 (L 115 - bilag 33).
Kulturministeriet har i medfør af § 36 i folkeoplysningsloven udstedt bkg.  

 nr. 662 af 27. september 1990 om folkeoplysningsudvalg.
Kulturministeriet har  

 endvidere udsendt vejledning nr. 197 af 27. september 1990 om vejledende  

 forslag til vedtægt for folkeoplysningsudvalget i X kommune.
Spørgsmålet om  

 inhabilitet berøres ikke heri.
 3. Efter forvaltningslovens § 3, stk. 1, nr. 4, er den, der virker inden  

 for den offentlige forvaltning inhabil i forhold til en bestemt sag, hvis  

 sagen vedrører klage over eller udøvelse af kontrol- eller tilsynsvirksomhed  

 over for en anden offentlig myndighed, og vedkommende tidligere hos denne  

 myndighed har medvirket ved den afgørelse eller ved gennemførelsen af de  

 foranstaltninger, sagen angår.
 Efter § 3, stk. 2, foreligger inhabilitet dog ikke, hvis der som følge af  

 interessens karakter eller styrke, sagens karakter eller den pågældendes  

 funktioner i forbindelse med sagsbehandlingen ikke kan antages at være fare  

 for, at afgørelsen i sagen vil kunne blive påvirket af uvedkommende hensyn.
 I bemærkningerne til forvaltningslovens § 3, stk. 2, (FT 1985/86, tillæg  

 A, sp. 124 f) anføres bl.a. følgende:
»Bestemmelsen i stk. 2 vil navnlig have praktisk betydning i forhold  

 til de typer af interessekollision, som er nævnt i lovforslagets § 3, stk. 1,  

 nr. 3 og 4. I forhold til disse bestemmelser må det bero på en fortolkning af  

 det underliggende lovgrundlag, om den pågældendes særlige interesse i den  

 aktuelle sags udfald i den foreliggende sammenhæng kan karakteriseres som  

 uvedkommende.
Det samme gælder, hvis det i lovgivningn i øvrigt er forudsat,  

 at en bestemt person skal medvirke ved behandlingen af en sag i såvel 1.  

 instansen som under en senere behandling i en ankeinstans.
Som et eksempel  

 kan nævnes ekspropriationslovgivningen, hvor det er forudsat, at den ledende  

 landinspektør deltager i behandlingen af en sag såvel ved  

 ekspropriationskommission som under den efterfølgende klagesag ved  

 taksationskommissionerne.« I en udtalelse fra Justitsministeriet af 27. marts 1987 (j.nr.
L.A.  

 1987-546-29) er det antaget, at kommunalbestyrelsesmedlemmer, der samtidig er  

 medlemmer af bevillingsnævnet, ikke vil være afskåret fra at deltage i  

 kommunalbestyrelsens behandling af en klage over bevillingsnævnets afgørelse.  

 Justitsministeriet lagde i den forbindelse vægt på, at det i  

 restaurationsloven var forudsat som normalt, at medlemmer af  

 kommunalbestyrelsen vil have sæde i bevillingsnævnet.
Justitsministeriets udtalelse skal formentlig også ses på baggrund af, at  

 nedsættelsen af et bevillingsnævn efter restaurationsloven ikke var  

 pligtmæssig.
Efter loven tilkom det kommunalbestyrelsen at træffe  

 afgørelserne efter loven, men afgørelseskompetencen kunne delegeres til  

 nævnet i de kommuner, hvor man valgte at nedsætte et nævn.
Nævnet fik herved  

 en stilling, som i høj grad mindede om et almindeligt kommunalt udvalg, dog  

 med en anden personsammensætning.
 4. Det af Indenrigsministeriet rejste spørgsmål kan give anledning til  

 nogen tvivl.
 Efter udvalgsbehandlingen blev der i Folketinget truffet beslutning om, at  

 kommunalbestyrelsesmedlemmer skal have sæde i folkeoplysningsudvalgene, jf. §  

 36. Det skete bl.a. med den begrundelse, at kommunalbestyrelsesmedlemmerne  

 ved at arbejde i folkeoplysningsudvalgene vil danne forbindelsesled til  

 kommunalbestyrelsen.
På den ene side kunne ønsket om således at sikre kommunalbestyrelsen  

 større indflydelse tale for det synspunkt, at Folketinget samtidig må have  

 forudsat som noget normalt, at de særligt udpegede  

 kommunalbestyrelsesmedlemmer kunne medvirke ved sagens behandling i begge  

 instanser.
Synspunktet må navnlig i lyset af det betydelige antal  

 kommunalbestyrelsesmedlemmer, der kan udpeges til folkeoplysningsudvalget, og  

 dermed det betydelige antal inhabilitetstilfælde, der kan og vil forekomme,  

 tillægges en vis betydning.
 På den anden side er det - som anført ovenfor under punkt 2 - i  

 folkeoplysningslovens § 32 bestemt, at - udvalgene skal nedsættes.  

 Folkeoplysningsudvalgene har en ordinær kompetence til at træffe afgørelse  

 efter lovens § 33. Folkeoplysningsudvalgenes afgørelser kan indbringes for  

 kommunalbestyrelsen, efter den særlige, lovbestemte klageadgang i § 38.
Folkeoplysningsudvalgene synes efter forarbejderne at være etableret med  

 henblik på at tilvejebringe myndigheder med en ganske omfattende  

 selvstændighed.
Udvalgene sammensættes således, at  

 kommunalbestyrelsesmedlemmerne ikke er i flertal, og de øvrige repræsentanter  

 i udvalget skal efter loven repræsentere og varetage særlige  

 folkeoplysningsinteresser.
Der er ved loven således ikke etableret et organ,  

 der skal have en stilling, som minder om den, der tilkommer et kommunalt  

 udvalg.
 I besvarelsen af spørgsmål 89 er det udtrykkeligt nævnt, at der, med den  

 kompetencefordeling og udnævnelsesprocedure lovforslaget forudsatte, ville  

 opstå spørgsmål om inhabilitet, hvis forslaget blev ændret således, at  

 repræsentationen for kommunalbestyrelsen ikke vælges uden for denne, men  

 kommunalbestyrelsesmedlemmer direkte - således som det blev tilfældet ved  

 lovens endelige vedtagelse - skulle have sæde i folkeoplysningsudvalget.
 Navnlig under hensyn til udformningen af lovens kompetencebestemmelser,  

 til lovens forudsætning om, at udvalgene sikres en betydelig selvstændighed  

 og til, at reglerne om klage ikke blev ændret i forbindelse med ændringen af  

 reglerne om sammensætningen af folkeoplysningsudvalget, er Justitsministeriet  

 mest tilbøjelig til at mene, at et kommunalbestyrelsesmedlem, der samtidig er  

 indvalgt i folkeoplysningsudvalget, ikke vil kunne deltage i  

 kommunalbestyrelsens behandling af klager over folkeoplysningsudvalgets  

 afgørelser efter loven.
 Justitsministeriet kan i øvrigt tilslutte sig Indenrigsministeriets  

 udtalelse med hensyn til retsstillingen for det medlem af  

 kommunalbestyrelsen, der samtidig er medlem af folkeoplysningsudvalget, men  

 som ikke har deltaget i den konkrete afgørelse, der er påklaget til  

 kommunalbestyrelsen.
 Den pågældende er ikke i almindelighed inhabil ved behandlingen af  

 klagesagen, medmindre sagen har en sådan sammenhæng med andre sager, hvori  

 den pågældende som medlem af udvalget har truffet afgørelse, at der  

 foreligger inhabilitet efter bestemmelsen i forvaltningslovens § 3, stk. 1,  

 nr. 5, eller der i øvrigt foreligger særlige omstændigheder, som gør, at den  

 pågældende ikke bør medvirke ved behandlingen af klagesagen.
