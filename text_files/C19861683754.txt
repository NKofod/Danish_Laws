(Til alle amtsråd, Amtsrådsforeningen i  

 Danmark, Københavns og Frederiksberg kommuner, Amtskommunale  

 enkeltfagskursus, Amtscentraler m.fl.) Med skrivelse af 17. juli 1985 fremsendte man herfra en 2-årig aftale om  

 optagelser m.v. af Danmarks Radios radio- og fjernsyndsudsendelser til brug  

 inden for undervisning på folkeskole- og gymnasieniveau samt 2-årige kursus  

 til højere forberedelseseksamen, efter at denne med virkning fra skoleåret  

 1985/86 var udvidet til også at omfatte amtskommunale enkeltfagskursus.
I forbindelse med aftalens udløb ultimo juli 1986 har der været ført  

 forhandlinger mellem undervisningsministeriet, Kommunernes Landsforening,  

 Amtsrådsforeningen i Danmark, København og Frederiksberg kommune og COPY-DAN  

 om en forlængelse af aftalen, og der er nu opnået enighed om en 3-årig  

 forlængelse med en enkelt mindre ændring samt en forhøjelse af  

 betalingssatserne, se medfølgende tillægsaftale.
Samtidig er  

 enkeltfagskursus-aftalen tilsvarende forlænget for samme periode (1. august  

 1986 - 31. juli 1989).
 I ovennævnte skrivelse af 17. juli 1985 meddelte man, at to  

 enkeltfagkursus (forberelseskurset i Roskilde og Voksenundervisningscentret  

 Ringkøbing) i skoleåret 1985/86 skulle indrapportere til COPY-DAN i  

 overensstemmelse med reglerne, jfr. aftalens § 8.
 Med henvisning hertil skal man meddele, at disse 2 kurser herefter har  

 afsluttet rapporteringen med udløbet af skoleåret 1985/86, således at  

 rapporteringen til COPY-DAN for skoleåret 1986/87 overtages af følgende  

 kurser:
Odense Forberedelseskursus Sønderjyllands Voksenuddannelse i Tønder.
 Det bemærkes, at aftalen kun omfatter Danmarks Radios udsendelser , og at  

 der endnu ikke er truffet nogen aftalemæssig ordning med hensyn til betaling  

 for optagelser m.v. af andre udsendelser (regional- og lokalradioer, private  

 TV-selskaber samt udsendelser fra udenlandske radio- og TV-selskaber),  

 hvorfor kurser - hvis de foretager optagelser fra disse udsendelser - i givet  

 fald vil kunne blive stillet over for krav om særskilt betaling herfor.
 P.m.v.
 e.b.
Erik Metz eksp.sekr.
 Aftale vedrørende optagelser m.v. af Danmarks Radios radio- og  

 fjernsynsudsendelser til brug inden for undervisning på folkeskole- og  

 gymnasieniveau samt 2-årige kursus til HF.
 Med udløbet af skoleåret 1985/86 (dvs. ultimo juli 1986) er ovennævnte  

 aftale af 21. juni 1984 ophørt.
I denne forbindelse er der mellem aftaleparterne opnået enighed om en  

 3-årig forlængelse (dvs. til ultimo juli 1989) af aftalen på uændrede vilkår,  

 dog således, at bestemmelsen i aftalens § 10, stk. 1, sidste pkt. udgår.
Der  

 vil imidlertid fortsat være mulighed for, at skolerne kan tilmelde sig  

 aftalen i løbet af skoleåret, jfr. § 6, stk. 2, men i så fald ydes der ingen  

 betalingsreduktion, idet der herefter skal betales fuld skoleårs-pris.
 Endvidere forhøjes de i § 9 nævnte satser med 10% i aftaleperioden (1.  

 august 1986 til 31. juli 1989):
 Anmeldt antal radio- og fjernsynsoptagelser i skoleåret.
