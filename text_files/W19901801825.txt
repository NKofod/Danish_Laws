Ved bedømmelsen af, om en indskudskonto primo 1987 kunne nulstilles,  

 havde de stedlige skattemyndigheder sammenlignet privatforbruget og den  

 skattepligtige indkomst for en 2-årig periode, og derefter nægtet nulstilling  

 af 200.000 kr.
Dette tiltrådte Landsskatteretten, allerede fordi en  

 kassekredit, der indgik i passiver primo 1987 med ca. 298.000 kr., havde  

 været på 0 primo 1985. Privatforbruget 1985 og 1986 havde oversteget den  

 skattepligtige indkomst for samme år med ca. 222.000 kr.
 Bagermester A, der for året 1987 havde anvendt reglerne i  

 virksomhedsskatteloven på sin virksomhed, klagede over, at de stedlige  

 skattemyndigheder ikke havde godkendt hans nulstilling af indskudskonto for  

 samme år med ca. 222.000 kr.
Det var oplyst, at klageren havde opgjort indskudskontoen primo 1987 til  

 -455.474 kr., der var nulstillet.
På grundlag heraf havde klageren beregnet  

 indskudskontoen ultimo 1987 til -346-740 kr. og havde beregnet  

 rentekorrektion med den for indkomståret 1987 gældende sats, 11%, til 38.141  

 kr.
Ved den påklagede ansættelse havde de stedlige skattemyndigheder ikke  

 godkendt nulstillingen af indskudskontoen primo, men ansat denne skønsmæssigt  

 til -200.000 kr. og beregnet yderligere rentekorrektion heraf med 11%, eller  

 22.000 kr.
Herved var en blandt gældsposterne primo medregnet gæld på 297.919  

 kr. ifølge en kassekredit i B bank anset for overvejende at indeholde privat  

 gæld.
Til støtte herfor havde skattemyndighederne henvist til, at klagerens  

 samlede privatforbrug på 608.065 kr. i årene 1985 og 1986 havde oversteget  

 hans samlede skattepligtige indkomst på 386.314 kr. for de samme 2 år med  

 221.751 kr.
Klageren påstod over for Landsskatteretten nulstillingen af  

 indskudskontoen primo 1987 godkendt.
Hans revisor gjorde til støtte herfor  

 gældende, at der i punkt 70 i det til virksomhedsskatteloven knyttede  

 cirkulære nr. 21 af 9. december 1986, som omhandler spørgsmål i forbindelse  

 med negative indskudskonti, ikke fandtes grundlag for at benytte så kort en  

 sammenligningsperiode som 2 år.
Det var imidlertid oplyst, at saldoen på den omhandlede kassekredit ved  

 begyndelsen af året 1985 var 0, og allerede af denne grund kunne  

 Landsskatteretten tiltræde, at der ved ansættelsen var lagt en  

 sammenligningsperiode på 2 år til grund.
Efter det oplyste om størrelsen af  

 henholdsvis det samlede privatforbrug og den samlede skattepligtige indkomst  

 i disse 2 år måtte Landsskatteretten endvidere være enig med de stedlige  

 skattemyndigheder i, at kassekreditten måtte anses for i overvejende grad at  

 have finansieret klagerens privatforbrug, og at gælden på kassekreditten  

 derfor kun for en mindre dels vedkommende kunne anses for at være  

 erhvervsmæssigt betinget.
Det måtte endvidere bero på et skøn, i hvilket  

 omfang gælden kunne anses for at vedrøre erhvervet, og efter  

 Landsskatterettens opfattelse måtte det ved ansættelsen herover udøvede skøn  

 anses for passende.
Den påklagede ansættelse blev derfor stadfæstet.
 LV 1989, L 1.2.
