Nr BSF 9 Forslag til folketingsbeslutning om ret til praktikplads Fremsat af Aage Frandsen (SF) Lilli Gyldenkilde (SF) Birthe Hansen (SF)  

 Inger Harms (SF) Hanne Thanning Jacobsen (SF) Rahbæk Møller (SF) Holger K.  

 Nielsen (SF) Ebba Strange (SF) den 24. oktober 1989 Folketinget pålægger regeringen at fremsætte lovforslag, der indebærer, at elever, der har gennemført 1. år på en erhvervsskole, sikres ret til en praktikplads efter følgende retningslinjer:
 1) Elever, der har gennemført 1. år på en erhvervsskole, har krav på en  

 praktikplads senest 2 måneder efter at have afsluttet 1. år.
 2) Lov om Arbejdsgivernes Elevrefusion ændres, så arbejdsgiverne kommer  

 til at betale et beløb, således at Arbejdsgivernes Elevrefusion helt eller  

 delvis kan finansiere aflønningen af eleverne i praktikperioden.
 3) Erhvervsskolerne pålægges at være mere opsøgende med hensyn til at  

 fremskaffe praktikpladser, således at optagelse af elever på erhvervsskolerne  

 kommer til at svare til det antal praktikpladser, der kan fremskaffes i  

 området.
 4) I det omfang der ikke er tilstrækkeligt med praktikpladser i den  

 private og den offentlige sektor, skal der oprettes et antal praktikpladser  

 på værkstedsskoler i tilknytning til et antal erhvervsskoler.
Bemærkninger til forslaget Almindelige bemærkninger Det er en almindeligt tilbagevendende begivenhed, at der mangler  

 praktikpladser.
I år mangler således 8.537 af de 36.598 unge, der afsluttede  

 basisåret i juni 1989, en praktikplads pr. 1. september 1989. Samtidig er der  

 kun 10.930, der har fået en praktikplads.
Hovedparten af de øvrige unge er  

 gået til anden uddannelse eller videre uddannelse.
Ud over de 8.537 fra juni  

 1989, der ikke har fået praktikplads, er der adskillige, der har afsluttet  

 basisuddannelsen tidligere, der stadig er uden praktikplads.
Det viser, at de forskellige forsøg på at skaffe flere praktikpladser ved  

 hjælp af de gamle metoder ikke er tilstrækkelige.
Det gælder f.eks.  

 kampagner, hvor virksomhederne opfordres til at tage flere paktikelever.
Der  

 skal tilsyneladende anvendes mere kontante metoder.
Kvotaordninger er i den forbindelse blevet foreslået, og sådanne vil  

 formentlig være udemærkede, hvis der er tale om frivillige foranstaltninger.  

 Derimod kan tvungne ordninger, hvor en arbejdsplads pålægges at ansætte et  

 antal praktikelever i forhold til antallet af faglærte, virke uheldigt for  

 praktikeleverne.
Det skyldes, at arbejdsgiverne i nogle tilfælde ikke er  

 villige til at antage elever.
I en sådan situation kan der stilles et stort  

 spørgsmålstegn ved det uddannelsesmæssige indhold i et praktikophold.
Ved derimod at anvende gulerod/pisk-princippet ved, at alle arbejdsgivere  

 kommer til at betale til de arbejdsgivere, der vil antage elever, ligger der  

 en klar tilskyndelse til at antage flere elever.
Det sker uden tvang, og det  

 sker med en klar økonomisk tilskyndelse.
Det er først og fremmest virksomheder og forretninger med mange ansatte,  

 der svigter i forbindelse med at tilbyde praktikpladser.
Til gengæld er de  

 små virksomheder og forretninger mere villige til at antage praktikelever.
Da  

 det samtidig ofte er de mindre virksomheder, der kan have svært ved økonomisk  

 at antage flere elever, vil det være naturligt at lade de større virksomheder  

 betale til Arbejdsgivernes Elevrefusion, sådan at de mindre virksomheder, der  

 er villige til at antage elever, økonomisk kan overkomme det.
 Den offentlige sektor er i dag mindre villig til at antage praktikelever.  

 Det problem kan der eventuelt rettes op på, ved at der med kommunerne  

 aftales, at der inden for en kommunes område antages et bestemt antal elever.  

 Med andre ord skal der ikke være tale om, at den enkelte arbejdsplads skal  

 antage et bestemt antal, kun at kommunen som helhed forpligter sig hertil.
Det er svært at skønne over, hvor meget bidragene til Arbejdsgivernes  

 Elevrefusion skal øges.
På baggrund af tidligere erfaringer vil der  

 formentlig være brug for op mod 1 mia. kroner, som kan bruges som tilskud til  

 arbejdsgivere, der antager praktikelever.
Forslagsstillerne går her ud fra  

 den forudsætning, at der er 10-12.000, der står uden praktikplads.
Det  

 offentlige får også ekstraudgifter, når der skal antages flere elever.
Disse  

 merudgifter svarer slet ikke til de besparelser, som der opnås ved nedgang i  

 bistandshjælp.
Derfor vil forslaget som helhed indebære en besparelse for det  

 offentlige.
Bemærkninger til forslagets enkelte punkter Ad 1 Forslaget betyder, at de elever, der afslutter efg-basisåret efter lov om  

 erhvervsfaglige grunduddannelser, og de elever, der afslutter 1. år efter lov  

 om erhvervsuddannelser, har krav på en praktikplads senest 2 måneder efter at  

 have afsluttet første år.
Ad 2 Forslaget indebærer, at arbejdsgivere kommer til at betale, uanset om de  

 ansætter praktikelever eller ikke gør det.
Det må være rimeligt, idet stort  

 set alle arbejdsgivere senere hen får glæde af, at unge får en erhvervsfaglig  

 uddannelse.
Derfor er det rimeligt, at de arbejdsgivere der ikke antager  

 praktikelever, betaler til de arbejdsgivere, som antager praktikelever.
Hvor  

 stort et beløb arbejdsgiverne skal betale til Arbejdsgivernes Elevrefusion,  

 og hvor meget Arbejdsgivernes Elevrefusion skal dække af praktikelevens løn,  

 afgøres af, hvor skæringspunktet ligger for, hvornår alle eller i det mindste  

 stort set alle elever har fået praktikplads.
Ad 3 Uanset at erhvervsskolerne i dag anvender en del ressourcer til at skaffe  

 elever praktikplads, og at der er afsat flere midler i 1989 end i 1988,  

 forekommer det rimeligt, at denne side af skolernes virksomhed opprioriteres  

 yderligere.
Det hænger bl.a. sammen med, at skolerne har særlig gode  

 forudsætninger for at kende, hvilke praktikpladser der er i området, og  

 hvilke praktikpladser og elever der passer sammen.
I den nuværende situation,  

 hvor der er elever, der har afsluttet første år for f.eks. et halvt eller et  

 helt år siden, er det vigtigt, at erhvervsskolerne føler en forpligtelse til  

 at skaffe de pågældende elever en praktikplads.
Netop den gruppe, som ikke  

 umiddelbart får en praktikplads, kan let risikere at komme til at tilhøre den  

 restgruppe, der aldrig får en erhvervsuddannelse.
Derfor skal  

 erhvervsskolerne for netop denne gruppe lave kurser og indføre særligt  

 opsøgende arbejde, så de pågældende elever får mulighed for at få en  

 praktikplads.
Ad 4 Uanset at forslagene i punkt 2 og 3 skulle sikre, at elever får  

 praktikplads, vil der formentlig i perioder og inden for bestemte områder  

 være elever, der ikke vil kunne opnå en praktikplads.
Dette er baggrunden  

 for, at der foreslås oprettet et antal praktikpladser på værkstedsskoler i  

 tilknytning til et antal erhvervsskoler.
Ellers kan det blive svært at  

 tilgodese forslaget i punkt 1 fuldt ud.
Bilag Statistik Tabel 1 Praktikpladssøgende elever, der afsluttede basisuddannelsen i 1986, 1987,  

 1988 og 1989 opgjort pr. 1. maj, 1. september, 1. december og 1. februar i  

 procent af dem, der afsluttede basisuddannelsen.
Tabel 2 Praktikpladssøgende elever, der afsluttede basisuddannelsen i 1986, 1987,  

 1988 og 1989 opgjort pr. 1. maj, 1. september, 1. december og 1. februar.
Tabel 3 Andelen af efg-elever af en årgang, der har opnået praktikplads inden for  

 det offentlige, februar 1985-februar 1989.
Tabel 4 Antal lærlinge/elever pr. funktionær på handels- og kontorområdet fordelt  

 på virksomhedsstørrelse inden for udvalgte brancher.
Tabel 5 Antal elever/lærlinge pr. faglært inden for de tekniske fag fordelt på  

 virksomhedsstørrelse inden for udvalgte brancher.
