 Herved bekendtgøres lov nr. 194 af 28. april 1976 om  

 energipolitiske foranstaltninger med senere ændringer, der følger af lov nr.  

 304 af 4. juni 1986 og lov nr. 162 af 15. marts 1989.
Energipolitisk planlægning § 1.  Med det formål at skabe grundlag for en  

 formindskelse af landets afhængighed af importeret olie gennem forbedret  

 udnyttelse og anvendelse af energi og ved fremskyndet udnyttelse af andre  

 energikilder udarbejder energiministeren energipolitiske redegørelser, der  

 indeholder:
 Stk. 2.  Energiministeren afgiver de i stk. 1 nævnte  

 redegørelser til Folketinget.
§ 2.  (Ophævet) Energistyrelsen § 3.  Energistyrelsen bistår energiministeren og andre  

 myndigheder i spørgsmål inden for energiområdet.
 Stk. 2.  Styrelsen skal følge og vurdere den danske og  

 den internationale udvikling i produktion, forsyning, forbrug og forskning på  

 energiområdet.
 Stk. 3.  Ministeren kan overdrage styrelsen at varetage  

 opgaver, herunder udøve beføjelser, inden for energiområdet, som efter  

 lovgivningen påhviler ministeren.
Forskningscentret Risø § 4.  Forskningscenteret Risø har til formål at udføre  

 naturvidenskabelig og teknologisk forskning og udviklingsarbejde med energi  

 som hovedområde.
 Stk. 2.  Risø rådgiver offentlige myndigheder i  

 energimæssige og andre spørgsmål, hvor forskningscenteret har særlige  

 forudsætninger.
Stk. 3.  Risø kan for offentlige eller private  

 rekvirenter påtage sig løsning af opgaver inden for ovennævnte områder.
Sådan  

 virksomhed kan gøres betinget af vederlag, ligesom der kan aftales særlige  

 vilkår i kontrakter herom.
§ 5.  Risø ledes af en bestyrelse på indtil 10  

 medlemmer.
Formanden og de øvrig medlemmer udpeges af energiministeren for 3  

 år ad gangen.
Medlemmerne skal bl.a. repræsentere videnskabelig og teknisk  

 forskning, Miljøministeriet samt erhvervsmæssig indsigt. 2 medlemmer udpeges  

 efter indstilling fra medarbejderne på Risø.
Stk. 2.  Energiministeren fastsætter efter indstilling  

 fra bestyrelsen retningslinjerne for Risøs arbejde.
Bestyrelsen godkender  

 årlige og flerårige arbejdsprogrammer og alle større projekter samt  

 deltagelse i internationale projekter.
 § 6.  Direktionen varetager den daglige ledelse af  

 Risø.
 Stk. 2.  Direktionen udpeges af energiministeren for 6  

 år ad gangen efter indstilling fra bestyrelsen.
 § 7.  Bestyrelsen afgiver en årlig beretning om Risøs  

 virksomhed til energiministeren, der videregiver den til Folketinget.
 § 8.  Nærmere bestemmelser for Risøs bestyrelse og  

 direktion fastsættes af energiministeren.
 Ikrafttræden m.v.
 § 9.  Loven træder i kraft ved bekendtgørelsen i  

 Lovtidende.
 Stk. 2.  Lov nr. 312 af 21. december 1955 om en  

 atomenergikommission ophæves.
 Stk. 3.  I § 5, stk. 1, i lov nr. 199 af 24. maj 1972 om  

 forskningsråd og planlægningsrådet for forskningen ændres  

 »atomenergikommissionen« til: »bestyrelsen for  

 Forskningscentret Risø«.
 § 10.  Loven gælder ikke Færøerne og Grønland.
 Stk. 2.  Loven kan ved kongelig anordning sættes i kraft  

 for Grønland med de afvigelser, som de særlige grønlandske forhold tilsiger.
Lov nr. 304 af 4. juni 1986, efter hvilke ændringer er foretaget i § 4,  

 stk. 1-2, træder ifølge lovens § 4 i kraft dagen efter bekendtgørelsen i  

 Lovtidende.1) Lov nr. 162 af 15. marts 1989, efter hvilke ændringer er foretaget i § 2,  

 trådte i kraft den 22. marts 1989.
