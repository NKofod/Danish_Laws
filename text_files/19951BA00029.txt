Nr BSF 29 Forslag til folketingsbeslutning om stop for asyl til udlændinge, der er  

 dødsdømt for terrorvirksomhed Fremsat af Tom Behnke (FP) Kim Behnke (FP) Aage Brusgaard (FP) Kirsten  

 Jacobsen (FP) den 24. oktober 1995 Folketinget opfordrer regeringen til i folketingsåret 1995-96 at fremsætte  

 lovforslag, som sikrer, at udenlandske statsborgere, der efter deres  

 hjemlands eller tredjelands lovgivning er idømt dødsstraf for  

 terrorvirksomhed eller drab, ikke kan opnå eller opretholde politisk asyl  

 eller opholdstilladelse i Danmark.
Bemærkninger til forslaget Bestræbelserne for at bekæmpe terrorisme og herunder den internationale  

 terrorisme svækkes afgørende, hvis der er lande, der accepterer at modtage  

 personer, der i udlandet er dømt til døden for terrorhandlinger.
Dette problem er blevet aktualiseret, efter at justitsministeren i  

 Folketingets spørgetid onsdag den 2. marts 1994 bekræftede, at terroristen  

 Talat Fouad Kassem har fået asyl i Danmark, selv om han er idømt dødsstraf i  

 sit hjemland (Spørgsmål nr.
S 740, Folketingstidende 1993-94, forhandlingerne  

 sp. 7356-7363). Der henvises endvidere til indenrigsministerens besvarelse  

 samme dag af spørgsmål nr.
S 739 (sp. 7352-7356).
 Forslagsstillerne finder det forkert, at Danmark skal fungere som et  

 center for f.eks. mordere eller terrorister, fordi regeringen i misforstået  

 solidaritet med voldsforbrydere ønsker at holde hånden over dem.
Det er en helt uholdbar situation, hvis der blandt terrorister overalt i  

 verden breder sig den opfattelse, at man kan beskytte sig mod andre landes  

 lovlige myndigheder ved at opnå politisk asyl i Danmark, hvis man er forfulgt  

 af myndighederne i sit hjemland.
En sådan politik kan også give os problemer  

 i forhold til andre landes myndigheder, der naturligvis har krav på at få de  

 pågældende udleveret.
 Beslutningsforslaget er en genfremsættelse af beslutningsforslag B 87,  

 folketingsåret 1993-94 (se Folketingstidende 1993-94, forhandlingerne sp.  

 8435, 9942 og tillæg A sp. 7793).
