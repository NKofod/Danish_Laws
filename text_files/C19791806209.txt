 Ligningsrådet har vedtaget, at den 5-årige opbevaringspligt for  

 bogføringsmateriale m.v. efter § 15 i ministeriet for skatter og afgifters  

 bekendtgørelse nr. 461 af 8. september 1976 (mindstekravsbekendtgørelsen) i  

 visse tilfælde kan inskrænkes til 1 år efter udgangen af det pågældende  

 regnskabsår, for så vidt angår kontantsalgsbilag.
 Ansøgning herom skal i hvert enkelt tilfælde indgives til ligningsrådet.
 Ansøgningen kan kun påregnes imødekommet, hvis der i virksomhedens nærmere  

 beskrevne forretningsgange er indlagt rutiner, der sikrer en korrekt og i  

 kontrolmæssig henseende betryggende registrering af det daglige kontantsalg.
