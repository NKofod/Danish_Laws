 I.
 Overenskomstens ikrafttræden, dens område og almindelige principper.
Ved den mellem Danmark og Pakistan den 4. september 1961 afsluttede  

 overenskomst til undgåelse af dobbeltbeskatning og til forhindring af  

 beskatningsunddragelse for så vidt angår indkomstskat, jfr.  

 udenrigsministeriets bekendtgørelse nr. 4 (Lovtid.
C) af 6. februar 1963, er  

 der fastsat en række bestemmelser, der i visse tilfælde, hvor en  

 skattepligtig ville blive udsat for dobbeltbeskatning på grund af  

 sammenstødende skattekrav fra dansk og pakistansk side, medfører afvigelser  

 fra skattelovgivningens almindelige regler med hensyn til  

 indkomstbeskatningen.
Overenskomsten kommer for Danmarks vedkommende første gang til anvendelse  

 på skatteansættelserne for skatteåret 1959-60, jfr. art.
XX.
Overenskomsten kommer uanset statsborgerforhold til anvendelse på alle  

 skattepligtige, der er hjemmehørende enten i Danmark eller i Pakistan, samt  

 på aktieselskaber og andre sammenslutninger, der er hjemmehørende enten i  

 Danmark eller i Pakistan.
Det er således en forudsætning for overenskomstens  

 anvendelse, at den pågældende person eller det pågældende selskab m.v.  

 opfylder betingelserne for fuld skattepligt i et af de to lande.
For Danmarks vedkommende omfatter overenskomsten i henhold til art.
I (1)  

 (b) indkomstskatter til staten og kommunale indkomstskatter.
 For Pakistans vedkommende omfatter overenskomsten udelukkende  

 statsskatter, nemlig indkomstskatten (income-tax), tillægsskatten (super-tax)  

 og den særlige skat af indkomst af erhvervsvirksomhed (business profits tax).  

 Derimod omfatter overenskomsten ikke den indkomstskat, der svares til de  

 pakistanske provinser af indkomst af landbrug.
I henhold til art.
I (2) finder overenskomsten anvendelse på alle andre  

 skatter af væsentlig samme art, der udskrives efter overenskomstens  

 underskrift.
 Overenskomsten omfatter ikke formueskat til staten.
 Bestemmelser om gensidig bistand med hensyn til opkrævning af skatter  

 findes ikke i overenskomsten.
Definitionerne findes i overenskomstens art.
II, hvoraf her skal fremhæves  

 art.
II (1) (b), hvorefter "Danmark" i overenskomsten betyder  

 Kongeriget Danmark undtagen Færøerne og Grønland.
Overenskomsten kan dog i  

 sin helhed eller med ændringer ved noteveksling udvides til at gælde for  

 disse områder, såfremt der her opkræves skatter af væsentlig samme karakter  

 som dem, der omfattes af overenskomsten, jfr. art.
XIX.
Endvidere skal fremhæves art.
II (1) (e), hvorefter udtrykket  

 "person" indbefatter enhver sammenslutning af personer, hvad enten  

 denne udgør en juridisk person eller ikke.
Det bemærkes, at der ved udtrykket "kompetente myndigheder" i  

 overenskomsten for Danmarks vedkommende forstås finansministeren eller hans  

 befuldmægtigede stedfortræder og for Pakistans vedkommende "The Central  

 Bord of Revenue" eller dets befuldmægtigede stedfortræder, jfr. art.
II  

 (1) (l).
Overenskomsten falder i øvrigt i tre hovedafsnit, nemlig art.
III-XIV, der  

 indeholder aftalens bestemmelser til undgåelse af dobbeltbeskatning, art.  

 XVII, der indeholder bestemmelser angående udveksling af oplysninger til  

 forhindring af beskatningsunddragelse inden for overenskomstens område, og  

 art.
XV-XVI og XVIII-XIX, der indeholder forskellige supplerende  

 bestemmelser, herunder bestemmelser, som skal tilsikre ensartet skattemæssig  

 behandling af skatteyderne i de to lande.
Overenskomsten går - ligesom f.eks. den dansk-japanske overenskomst - ud  

 fra det synspunkt, at dobbeltbeskatning foreligger, når en skattepligtig  

 beskattes i begge lande af indkomst fra samme kilde.
Derimod er det uden  

 betydning for spørgsmålet om dobbeltbeskatning efter denne overenskomst, om  

 beskatning af den pågældende indkomst sker i samme tidsrum i begge lande.
 Overenskomsten søger dobbeltbeskatning afbødet på to måder:
progressionen.
Endvidere skal der bortses fra indkomsten uden hensyn til,  

 om der foreligger et aktuelt skattekrav fra den til skat berettigede stats  

 side.
Foreligger der en indkomst af den omhandlede art, og tilkommer  

 beskatningsretten efter overenskomstens regler Pakistan, kan der, uden at  

 yderligere undersøgelser foretages, bortses fra indkomsten ved ansættelsen  

 her.
 For så vidt angår forholdet mellem Danmark og Pakistan bliver der yderlige  

 anvendelse for reglen i ligningslovens § 33 om nedslag i dansk skat for skat  

 erlagt i udlandet i tilfælde, hvor der er erlagt skat af indkomst af landbrug  

 til de pakistanske provinser, jfr. det ovenfor anførte, hvorefter denne  

 indkomstskat ikke er omfattet af overenskomsten.
 II.
 Overenskomstens bestemmelser vedrørende undgåelse af dobbeltbeskatning.
 A.
 De i overenskomsten direkte nævnte indkomstarter.
(Art.
III-XIII).
 Til de enkelte artikler bemærkes følgende:
Fortjeneste ved industri eller handel beskattes ifølge art.
III (1) og (2)  

 som hovedregel kun i det land, hvor det virksomheden udøvende foretagende er  

 hjemmehørende, det vil sige, hvis udøveren er en fysisk person, der, hvor han  

 er bosat, og hvor det drejer sig om et selskab, der, hvor dets forretninger  

 er ledet og kontrolleret, jfr. definitionerne i art.
II (1) (e) til (i). Der  

 foreligger således et fuldstændigt beskatningsafkald fra kildestaten.
En Undtagelse fra denne hovedregel gælder for de tilfælde, hvor et i det  

 ene land hjemmehørende foretagende driver virksomhed fra et "fast  

 driftssted" i det andet land.
I så fald beskattes indkomsten ved en  

 sådan filialvirksomhed i kildestaten.
Bopælsstatens beskatningsafkald sker  

 ved, at der i medfør af reglen i art.
XIV gives credit i bopælslandets skat  

 for den skat, der er opkrævet af kildestaten, jfr. det foran anførte.
Med  

 hensyn til, hvad der skal forstås ved "fast driftssted" henvises  

 til definitionerne i art.
II (1) (k).
Art.
III (3) fastsætter nærmere retningslinier for opgørelsen af  

 filialvirksomhedens indtægt.
I bestemmelsen fastslås det princip, at  

 filialens indtægt skal opgøres, som om den var oppebåret af et uafhængigt  

 foretagende uden hensyn til eventuelle mellem hovedforretningen og filialen  

 trufne aftaler, der - eventuelt af skattemæssige hensyn - tilstræber en  

 vilkårlig regnskabsmæssig placering af den gennem henholdsvis  

 hovedforetagendet og filialen indvundne fortjeneste.
Ved praktiseringen af bestemmelserne i art.
III må i øvrigt erindres  

 definitionen i art.
II (1) (j), hvorefter udtrykket "fortjeneste ved  

 industri eller handel" ikke omfatter lejeafgifter og royalties af  

 spillefilm eller indkomst i form af aktieudbytte, rente, lejeafgifter eller  

 royalties, eller honorar eller andet vederlag for ledelsen af eller  

 kontrollen og tilsynet med handel, forretningsvirksomhed eller anden  

 virksomhed, udøvet af et foretagende eller en sammenslutning, eller vederlag  

 for arbejde eller personlige (herunder faglige) tjenesteydelser, eller  

 indkomst ved udøvelse af skibs- eller luftfartsvirksomhed.
Art.
IV indeholder lignende regler som de i art.
III (3) fastsatte for  

 tilfælde, hvor et foretagende i den ene stat direkte eller indirekte deltager  

 i ledelsen, kontrollen eller finansieringen af et foretagende i den anden  

 stat, eller hvor samme personer på tilsvarende måde deltager i ledelsen,  

 kontrollen eller finansieringen af både et foretagende i den ene stat og et  

 foretagende i den anden stat.
Indkomst ved udøvelse af luftfartsvirksomhed omhandles i art.
V, der i  

 afsnit (1) bestemmer, at beskatningsretten tilkommer det statsområde, hvor  

 virksomheden er hjemmehørende, medmindre luftfartsvirksomheden helt eller i  

 det væsentlige udøves mellem steder, beliggende inden for det andet  

 statsområde.
Det følger af denne bestemmelse sammenholdt med art.
III og  

 definitionen af udtrykket "fortjeneste ved industri eller handel" i  

 art.
II (1) (j), at indkomst ved luftfartsvirksomhed fritages for beskatning  

 i det andet statsområde, også for så vidt den hidrører fra et fast driftssted  

 i dette.
Når indkomst flyder fra Pakistan til en dansk luftfartsvirksomhed,  

 skal indkomsten derfor indkomstbeskattes her på sædvanlig måde, uanset om  

 foretagendet måtte have et fast driftssted i Pakistan.
Den i art.
V (1)  

 indeholdte undtagelsesbestemmelse er for tiden uden praktisk betydning.
Ifølge art.
V (2) skal bestemmelsen i afsnit (1) også gælde i tilfælde,  

 hvor luftfartsforetagender er deltagere i pool-aftaler af en hvilken som  

 helst art.
Om indkomst ved udøvelse af skibsfartsvirksomhed indeholder overenskomsten  

 ingen bestemmelser.
Der er derfor ingen begrænsninger i kildestatens adgang  

 til at kræve skat af skibsfartsindtægter, og den stat, hvor det  

 skibsfartsvirksomheden udøvende foretagende er hjemmehørende, skal herefter i  

 henhold til art.
XIV give fradrag i sin skat for den i kildestaten opkrævede  

 skat af skibsfartsindtægter.
Aktieudbytter omhandles i art.
VI.
For forståelsen af de der fastsatte  

 regler må det erindres, at indkomst beskattes i modtagerens bopælsstat,  

 medmindre der foreligger et beskatningsafkald fra denne stats side.  

 Bopælsstatens beskatningsret begrænses dog, idet den i henhold til art.
XIV  

 skal give fradrag i sin skat for den i kildestaten opkrævede skat, i det  

 omfang, hvori denne stat ikke har givet afkald på beskatning.
Reglerne i art.
VI har herefter den betydning, at der for den skat, som  

 kildelandet må opkræve af aktieudbytter, fastsættes visse begrænsninger.
Ifølge art.
VI (1) og (2) begrænses beskatningen i Pakistan af  

 aktieudbytter, som udbetales til selskaber, der er hjemmehørende i Danmark, i  

 to henseender.
For det første skal ifølge art.
VI (1) skattesatsen for den  

 pakistanske tillægsskat (super-tax) af aktieudbytte, som udbetales til et  

 selskab, der er hjemmehørende i Danmark, og som ikke har et fast driftssted i  

 Pakistan, af et selskab, der er hjemmehørende i Pakistan, og som driver et  

 industrielt foretagende, der er godkendt af den pakistanske regering som  

 faldende ind under art.
VI (1), reduceres med 6,25 pct. af udbyttebeløbet,  

 forudsat at det danske selskab, som modtager udbyttet, er et "public  

 company" som defineret i art.
VI (5), og ejer mindst en tredjedel af de  

 stemmeberettigede aktier i det pågældende pakistanske selskab.
For det andet indeholder art.
VI (2) bestemmelser, hvorefter den særlige  

 pakistanske beskatning hos aktionærer af ikke-udloddet selskabsfortjeneste  

 ikke skal finde anvendelse, såfremt mindst en tredjedel af det pakistanske  

 selskabs stemmeberettigede aktier ejes af et dansk "public company"  

 (jfr. art.
VI (5)), og såfremt det pakistanske selskab driver et industrielt  

 foretagende og dets fortjeneste reserveres for anvendelse til udvikling og  

 udvidelse af dets industrielle virksomhed i Pakistan.
 Når der skal gives credit i dansk skat for skat erlagt i Pakistan, må det  

 herefter påses, at selskaber af den her omhandlede karakter har fået  

 reduktion af pakistansk skat som foran anført, forinden credit gives.
Den i art.
VI (3) indeholdte begrænsning af skattesatsen for dansk skat af  

 aktieudbytte betalt til et pakistansk selskab er uden betydning, da indtægter  

 i form af aktieudbytte, der fra Danmark tilflyder en i udlandet bosat person eller et i udlandet hjemmehørende  

 selskab for tiden ikke er genstand for beskatning her i landet.
Om renter bestemmer art.
VII alene, at Den pakistanske Nationalbank og  

 Danmarks Nationalbank er fritaget for henholdsvis dansk skat og pakistansk  

 skat for så vidt angår renter fra indkomstkilder henholdsvis i Danmark og i  

 Pakistan.
Der foreligger således for så vidt angår renter, der oppebæres af  

 de to landes nationalbanker, et fuldstændigt beskatningsafkald fra  

 kildestatens side.
Disse bestemmelser er for tiden uden betydning, da renter,  

 der flyder fra Danmark til udlandet, ikke er genstand for beskating her, og  

 da Danmarks Nationalbank er undtaget fra skattepligt efter § 3 i loven om  

 indkomstbeskatning af aktieselskaber m.v.
Bortset fra de art.
VII omhandlede tilfælde er der ingen begrænsninger i  

 kildestatens adgang til at kræve skat af renter, og bopælsstaten skal  

 herefter i henhold til art.
XIV give fradrag i sin skat for den i kildestaten  

 opkrævede skat af renter.
Royalty omhandles i art.
VIII, der som hovedregel henlægger den  

 udelukkende beskatningsret til bopælsstaten.
Dog forbeholdes kildestatens  

 beskatningsret i de tilfælde, hvor modtageren af royaltien driver næring  

 eller forretning i kildestaten gennem et der beliggende fast driftssted.  

 Artiklen omfatter enhver afgift eller andet beløb, der erlægges som vederlag  

 for anvendelsen af eller retten til at benytte enhver forfatterret, patent,  

 projekt, hemmelig fremstillingsmetode eller formel, varemærke eller lignende  

 formuerettighed.
 Artiklen omfatter derimod ikke afgift eller andet beløb, der betales for  

 udnyttelsen af en mine eller et stenbrud eller anden udnyttelse af  

 naturforekomster.
I art.
VIII (3) fastsættes, at såfremt en royalty overstiger et rimeligt  

 og fornuftigt vederlag for de rettigheder, for hvilke den erlægges, skal den  

 i artiklen fastsatte fritagelse for beskatning i kildestaten kun omfatte den  

 del af den pågældende royalty, som modsvarer et sådant rimeligt og fornuftigt  

 vederlag.
Lønindtægt m.v. (art.
IX, X og XII). Hovedreglen om, hvilket land der har  

 beskatningsretten til lønindtægt m.v., findes i art.
X (1). Det bestemmes  

 her, at fortjeneste ved eller vederlag for frit erhverv (herunder indbefattet  

 hverv som bestyrelsesmedlem) eller vederlag for lønnet arbejde, modtaget af  

 en fysisk person, der er bosiddende i et af statsområderne, kan beskattes i  

 det andet statsområde, såfremt arbejdet er udført i dette andet statsområde.  

 Denne bestemmelse suppleres af art.
X (4), hvor det for søfolk og andre  

 personer, der til stadighed eller for en overvejende del gør tjeneste på  

 skibe eller luftfartøjer, anvendt af et foretagende, der er ledet eller  

 kontrolleret i et af statsområderne, bestemmes, at sådan tjeneste anses for  

 udført i dette statsområde (medmindre den pågældende skibs- eller  

 luftfartsvirksomhed helt eller i det væsentlige udøves mellem steder,  

 beliggende inden for det andet statsområde).
Da der ikke i øvrigt, bortset fra bestemmelserne i art.
IX, X (2), (3) og  

 (5) og XII, er givet regler for fordelingen af beskatningsretten til  

 lønindtægt m.v., skal en eventuel dobbeltbeskatningskonflikt løses efter den  

 i art.
XIV givne creditregel.
Bopælslandet skal herefter give credit for den  

 skat, som er opkrævet i den stat, hvor arbejdet er udført.
Om creditreglens  

 praktisering henvises til det om art.
XIV nedenfor anførte.
Hovedreglen  

 vedrørende lønindtægt m.v. er herefter et afkald på skat fra bopælslandet til  

 fordel for det land, hvor arbejdet udføres.
 I tre specielle tilfælde er der dog som ovenfor nævnt givet særregler for,  

 hvilken stat der har beskatningsretten til lønindtægt m.v.
Art.
IX omhandler vederlag, herunder pensioner, som udbetales af  

 offentlige midler i en af de kontraherende stater eller politiske  

 underafdelinger under denne stat, til en fysisk person for nuværende eller  

 tidligere tjenesteydelser, udført for vedkommende stat eller politiske  

 underafdeling.
Sådant vederlag er fritaget for skat i det andet statsområde,  

 såfremt den pågældende fysiske person er statsborger i førstnævnte stat.
Bopælsstaten må herefter ikke beskatte det pågældende vederlag, og der  

 foreligger et fuldstændigt afkald på skat fra bopælsstatens side til fordel  

 for den stat, hvorfra ydelsen udbetales.
Der skal ved opgørelsen af den  

 skattepligtige indkomst og ved skatteberegningen i bopælsstaten ses helt bort  

 fra den pågældende indtægt.
Det anførte gælder imidlertid kun, hvor den pågældende er statsborger i en  

 udbetalende stat.
Er denne betingelse ikke opfyldt, kan bopælsstaten medregne  

 vederlaget ved opgørelsen af den pågældendes skattepligtige indkomst, og en  

 evt. dobbeltbeskatningskonflikt løses i så tilfælde efter creditreglen i art.
XIV.
Særreglen i art.
IX omfatter ikke blot vederlag udbetalt af en af  

 staterne, men også vederlag udbetalt af politiske underafdelinger, hvilket  

 udtryk ifølge artiklens afsnit (3) omfatter lokale myndigheder.
Herefter skal  

 vederlag udbetalt af f.eks. en kommune behandles efter reglen i art.
IX.
 Er herefter en i Danmark bosat pakistansk statsborger udsendt og betalt af  

 den pakistanske stat eller en pakistansk lokal myndighed for at varetage et  

 hverv for denne, kan han ikke beskattes i Danmark af det udbetalte vederlag,  

 der heller ikke må tages i betragtning ved progressionsberegningen.
Såfremt der er tale om betaling for tjenesteydelser, der har forbindelse  

 med næring eller forretning, der drives erhvervsmæssigt af en af de  

 kontraherende stater eller politiske underafdelinger heraf, gælder særreglen  

 dog ikke, jfr. art.
IX (2), men en eventuel dobbeltbeskatningskonflikt løses  

 efter creditreglen.
Om det pågældende hverv er af en sådan karakter, at det  

 falder ind under art.
IX (2), afgøres i tvivlstilfælde ved en erklæring fra  

 den udsendende stat.
Art.
X (2) og (3) giver særregler for fortjeneste eller vederlag for  

 tjenesteydelser af den i artiklens afsnit (1) omhandlede art, der udføres af  

 personer, bosat i en af staterne.
 Sådan fortjeneste eller vederlag fritages for skat i den stat, hvor  

 tjenesteydelsen præsteres, såfremt følgende tre betingelser er opfyldt:
Er de nævnte betingelser opfyldt, tilkommer beskatningsretten den stat, hvor den, der udfører tjenesteydelserne, er bosat.
Der foreligger således her et afkald på skat fra det land, hvor arbejdet udføres.
Vedrørende praktiseringen af denne regel, der svarer til art.
IX i den dansk-canadiske dobbeltbeskatningsaftale af 30. september 1955, henvises til det i skattedepartementets vejledning af 20. september 1958 til denne aftale side 5 anførte.
Bestemmelserne i art.
X (2) og (3) kommer ifølge artiklens afsnit (5) ikke til anvendelse på fortjeneste eller vederlag, oppebåret af offentligt optrædende som f.eks. teater-, films-, fjernsyns- og radiokunstnere, musikere samt professionelle sportsfolk.
For disse personer skal ansættelsen her i landet foretages på sædvanlig måde.
En eventuel dobbeltbeskatning løses efter creditreglen.
Har herefter en i Danmark bosat kunstner indkomst ved optræden i Pakistan, skal vi give credit for pakistansk skat.
Er der tale om en i Pakistan bosat kunstner, der har indtægter ved optræden i Danmark, og er den pågældendes ophold her af så lang varighed, at skattepligt indtræder, skal Pakistan give credit for dansk skat.
Art.
XII bestemmer, at professorer eller lærere fra den ene stat, der under en midlertidig opholdsperiode af ikke over 2 år i den anden stat modtager vederlag for at undervise i den anden stat ved et universitet, et kollegium, en skole eller anden undervisningsanstalt, skal være fritaget for at svare skat i det land, hvori de underviser, af det vederlag, de modtager for deres undervisning.
Om praktiseringen af denne regel, der svarer til art.
XI i den dansk-canadiske dobbeltbeskatningsaftale, henvises til det i vejledningen til denne aftale side 5 anførte.
Private pensioner og livrenter omhandles i art.
XI.
Det land, hvorfra indkomsten kommer (kildelandet), frafalder skat til fordel for det land, hvor modtageren bor.
Herboende pakistanske pensionister kan herefter beskattes på ganske normal måde af de private pensioner og livrenter, som de modtager fra Pakistan.
Ifølge art.
XIII fritages visse studerende og uddannelsessøgende fra en af de to stater, som midlertidigt og udelukkende i studie- eller uddannelsesøjemed opholder sig i den anden stat, for beskatning i opholdsstaten af understøttelse, som udbetales til dem fra udlandet til deres ophold, undervisning eller uddannelse, eller af legater (herunder stipendier, bevillinger eller andre understøttelser) eller af beløb, der udbetales som vederlag for tjenesteydelser, udført i opholdsstaten, forudsat at disse tjenesteydelser har forbindelse med studierne eller uddannelsen eller er nødvendige for den pågældendes ophold.
Den omhandlede skattefritagelse i opholdsstaten skal ydes, selv om den pågældende ikke har bevaret bopæl i den stat, han kommer fra.
Der er tale om et fuldstændigt afkald på skat, således at indtægten hverken kan medregnes ved ansættelsen af den skattepligtige indkomst eller tages i betragtning ved fastsættelsen af progressionen.
En pakistansk lærling, der opholder sig her for at uddanne sig, kan herefter hverken beskattes af det underhold, han modtager fra udlandet, eller af legater eller af indtægt ved lønnet arbejde her i landet, for så vidt arbejdet er et led i hans uddannelse eller er nødvendigt for hans underhold.
 B.
 "Credit-reglerne".
Art.
XIV (1) og (2) indeholder bestemmelser, hvorefter bopælsstaten, hvor der ikke i overenskomsten er fastsat andet, skal give afkald på skat til fordel for kildestaten.
Dette afkald sker i form af "credit", hvilket vil sige, at Danmark, såfremt bopælen findes  

 her, har ret til, såfremt der ikke er givet særregler, på sædvanlig måde at medregne al indtægt - også pakistansk - ved opgørelsen af den skattepligtige indkomst, men er forpligtet til i de beregnede danske skatter (herunder kommuneskat) at give et nedslag, der svarer til den erlagte pakistanske skat.
Nedslaget skal dog ikke overstige et beløb, der svarer til den del af den samlede danske skat, der efter forholdet mellem den i Pakistan beskattede del af indkomsten og hele den i Danmark beskattede indkomst falder på den førstnævnte del af indkomsten.
Hvor det ikke i de foran omhandlede specielle bestemmelser direkte er angivet, hvorledes der i en dobbeltbeskatningskonflikt skal forholdes, skal bopælslandet herefter i form af "credit" give afdald på  

 beskatning.
Reglens anvendelse ved skatteligningen her i landet forudsætter således, at størrelsen af de i Pakistan erlagte skattebeløb dokumenteres.
 III.
 Beskatning ved til- og fraflytning.
Der er ikke i overenskomsten givet særlige regler om løsning af de dobbeltbeskatningsproblemer, der kan opstå i forbindelse med flytning mellem de to stater, og vore sædvanlige interne regler må derfor finde anvendelse.
 IV.
 Bestemmelser angående udveksling af oplysninger.
Art.
XVII indeholder bestemmelser om udveksling af oplysninger.
Reglerne herom går ud på, at de kompetente myndigheder i de kontraherende stater på begæring skal udveksle sådanne oplysninger, som er nødvendige for gennemførelsen af overenskomstens bestemmelser eller for at forhindre skattesvig eller lignende, alt for så vidt angår de skatter, som omfattes af overenskomsten.
Kun sådanne oplysninger, som i henhold til de to staters respektive skattelove er tilgængelige for skattemyndighederne, skal udveksles.
Oplysningerne skal behandles som hemmelige og må ikke meddeles til andre personer end de, der er beskæftiget med påligningen og opkrævningen af skatterne.
Der må ikke udveksles oplysninger, som kan røbe forretningsmæssige eller lignende hemmeligheder.
Henvendelser fra danske skattemyndigheder om oplysninger fra Pakistan må ske gennem skattedepartementet.
 V.
 Særlige bestemmelser.
Art.
XV indeholder regler, hvorefter statsborgere i det ene land ikke i det andet land skal kunne underkastes nogen skat eller dermed forbundne krav, som er anderledes eller mere byrdefulde end den skat og dermed forbundne krav, som det sidstnævnte lands statsborgere måtte blive underkastet.
I artiklen fastslås det endvidere, hvad der i denne artikel skal forstås ved udtrykket "statsborgere".
Art.
XVI indeholder et forbehold med hensyn til uforandret opretholdelse af alle evt. videregående skattefritagelser, som måtte være indrømmet diplomatiske og konsulære enbedsmænd.
For pakistanske diplomatiske og konsulære tjenestemænds vedkommende vil dette sige, at de her i landet vil være at behandle efter de hidtil gældende regler, således som disse i praksis er fortolket.
Art.
XVIII (1) bestemmer, at en skatteyder, der udsættes for dobbeltbeskatning, der strider mod overenskomsten, kan rette henvendelse til myndighederne i den stat, hvor han er bosat.
Anses indsigelsen for berettiget, kan bopælsstatens myndigheder - for Danmarks vedkommende skattedepartementet - træffe aftale med myndighederne i den anden stat med henblik på undgåelse af dobbeltbeskatningen.
Ifølge art.
XVIII (2) og (3) kan de to staters kompetente myndigheder rådføre sig med og stå i direkte forbindelse med hinanden med det formål at gennemføre overenskomstens bestemmelser, ligesom de kan træffe aftale såvel med henblik på undgåelse af dobbeltbeskatning i tilfælde, der ikke omhandles i overenskomsten, som i tilfælde, hvor fortolkningen eller anvendelsen af overenskomsten giver anledning til vanskeligheder eller tvivl.
I medfør af art.
XIX vil overenskomsten for Danmarks vedkommende ved noteudveksling kunne udvides til også at gælde Færøerne og Grønland.
 VI.
 Overenskomstens praktisering.
Overenskomstens regler vil være at praktisere ved selve skatteligningen.
For så vidt angår skatteårene 1959-60 til 1963-64 incl. vil der, såfremt skatteansættelser eller skatteberegninger er foretaget i strid med overenskomstens bestemmelser, blive spørgsmål om genoptagelse af de pågældende ansættelser eller beregninger.
For så vidt begæring om regulering af skatteansættelser eller skatteberegninger for de nævnte skatteår i overensstemmelse med overenskomstens bestemmelser allerede er fremsat eller fremsættes af vedkommende skattepligtige inden den 31. marts 1964, bemyndiges skatterådene herved til at genoptage vedkommende ansættelser eller beregninger til fornyet behandling uden forud indhentet bemyndigelse fra statens ligningsdirektorat.
Fremkommer begæringen først efter nævnte tidspunkt, vil bemyndigelse til genoptagelse være at indhente på sædvanlig måde.
Til brug for de skattelignende myndigheders arbejde med overenskomsten er som bilag 1 medtaget en skematisk opstilling.
Tvivlsspørgsmål med hensyn til overenskomstens praktisering vil være at forelægge for skattedepartementet.
 Skattedepartementet, den 10. oktober  

 1963.
 Poul Plate.
/ B.
Blume.
 Bilag 1.
Det bemærkes, at der, såfremt der skulle være erlagt skat af indkomst af landbrug til de pakistanske provinser, altid vil være at give credit for denne skat i medfør af ligningslovens § 33.
