 Civilretsdirektoratet fandt ikke, at Nordisk Ægteskabskonvention kunne  

 anvendes analogt ved barn født uden for ægteskab, når bidragspligtige bor i  

 Norge og bidragsberettigede bor i Danmark.
Statsamtet forelagde en sag om international kompetence i en situation,  

 hvor faderskabet var fastslået i Danmark og faderen efterfølgende flyttede  

 til Norge.
Moderen og barnet blev boende i Danmark.
Der var tidligere  

 udfærdiget en dansk resolution.
 Civilretsdirektoratet udtalte, at statsamtet var kompetent til at behandle  

 sagen i medfør af § 12 i bekendtgørelse nr. 650 af 18. september 1990 om  

 behandling af faderskabssager m.v.
 Den Nordiske Ægteskabskonvention art. 8, stk. 2, kunne ikke anvendes  

 analogt for børn født uden for ægteskab, når en af parterne bor i Norge og  

 den anden i Danmark.
