Betænkning afgivet af Skatteudvalget den  

 10. december 1999 Betænkning over Forslag til lov om  

 ophævelse af lov om godtgørelse vedrørende  

 erhvervsvirksomheders udgifter til administration af skatter og afgifter Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
De Danske Landboforeninger, Landbrugsraadet og Dansk Familielandbrug, Foreningen af Registrerede Revisorer og Fællesudvalget for Medarbejdende Ægtefæller.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
 Et mindretal (Venstres og Det Konservative  

 Folkepartis medlemmer af udvalget) indstiller lovforslaget til  

forkastelse ved 3. behandling.
Et andet mindretal (Dansk Folkepartis, Kristeligt  

 Folkepartis og Frihed 2000 s medlemmer af udvalget) indstiller lovforslaget  

 til forkastelse ved 3. behandling.
Mindretallet vil stemme for de  

 stillede ændringsforslag.
 Et mindretal (Venstres, Det Konservative Folkepartis,  

 Dansk Folkepartis, Kristeligt Folkepartis og Frihed 2000 s medlemmer af  

 udvalget) har følgende kommentarer:
Mindretallet hæfter sig ved, at regeringen  

 både i regeringsgrundlaget og i forbindelse med statsministerens  

 seneste åbningstale   har fremhævet betydningen af at have et  

 konkurrencedygtigt og driftigt erhvervsliv.
Forud for udarbejdelsen af  

 regeringsgrundlaget lovede statsministeren sågar, at regeringen ville  

»tilrettelægge en samlet økonomisk  

 politik, så det danske samfunds og dansk erhvervslivs konkurrenceevne  

 samlet set forbedres.« (Pressemeddelelse af 17. marts  

 1998 fra Statsministeriet).
Alligevel betyder finanslovsaftalen for 2000, at danske  

 virksomheder påføres nye byrder for mellem 3½ og 4 mia. kr.
De  

 nye byrder skal ses i lyset af, at danske virksomheder fortsat taber  

 fodfæste både i Danmark og på eksportmarkederne.
Siden 1993  

 har danske virksomheder tabt 16 pct. af hjemmemarkedet.
På  

 eksportmarkederne er tabt 10 pct. i markedsandele fra 1992 til 1998. Tabet af  

 markedsandele skyldes bl.a., at virksomhederne er blevet pålagt en lang  

 række byrder fra politisk hold.
Det problem har regeringen erkendt  

 både i forbindelse med arbejdet i Industriens Udviklingsgruppe og i  

 teksten til finanslovforslaget.
Alligevel påføres virksomhederne  

 nye byrder, hvor der er brug for lempelser.
Mindretallet hæfter sig ydermere ved, at regeringen  

 har valgt at finansiere nye initiativer ved at udskrive nye skatter og  

 afgifter frem for at finde besparelser.
Mindretallet mener, at man skal se  

 på statens husholdningsbudget som ethvert andet husholdningsbudget og  

 se, om nye udgifter kan klares ved, at der spares andre steder og ikke ved  

 automatisk at skrive nye skatter ud.
Ændringsforslag Af	skatteministeren, tiltrådt af et flertal (S, SF,  

 DF, CD, RV, EL, KRF og FRI):
Til titlen 1) Titlen affattes således:
» til Lov om ændring og om ophævelse af lov om  

 godtgørelse vedrørende erhvervsvirksomheders udgifter til  

 administration af skatter og afgifter«.
Til teksten 2) Teksten affattes således:
»§ 1 Lov nr. 893 af 21. december 1991 om godtgørelse  

 vedrørende erhvervsvirksomheders udgifter til administration af  

 skatter og afgifter ophæves.
§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1 har virkning fra og med indkomståret  

 2001.
 Stk. 3. For indkomståret 2000 foretages  

 følgende ændringer i lov nr. 893 af 21. december 1991 om  

 godtgørelse vedrørende erhvervsvirksomheders udgifter til  

 administration af skatter og afgifter:
1.	I § 1, stk. 1, 1. pkt., ændres »6.000 kr.« til: »3.000 kr.« 2.	I § 1, stk. 1, 2. pkt., ændres »2.000 kr.« til: »1.000 kr.« 3.	I § 1, stk. 2, 1. pkt., ændres »2,5 pct.« til: »1,25 pct.«« Bemærkninger Til nr. 1 og 2 Lovforslaget fremsættes som led i finanslovsaftalen  

 af 30. november 1999 mellem regeringen (Socialdemokratiet og Det Radikale  

 Venstre), Socialistisk Folkeparti, Centrum-Demokraterne og Enhedslisten om  

 fødevarer, miljø, erhverv og IT, uddannelse, kultur,  

 integration, socialområdet, boligområdet, m.v., og bevirker, at  

 administrationsgodtgørelsen aftrappes over to år, ved at  

 satserne halveres i 2000 for at blive afskaffet i 2001.
Provenumæssige konsekvenser Ændringsforslagene skønnes at medføre  

 et provenutab på ca. 150 mio. kr. for stat og kommune i alt i 2000 i  

 forhold til det fremsatte lovforslag.
Mindreprovenuet til staten i 2000 skønnes at  

 udgøre ca. 250 mio. kr. i forhold til L 23. For kommuner og amter  

 reduceres provenutabet i 2000 med ca. 100 mio. kr. i 2000. I 2000 bærer  

 staten tabet for de kommuner, der har valgt ordningen med statsgaranteret  

 udskrivningsgrundlag, for hvilke reduktionen af provenutabet skønnes  

 at udgøre ca. 50 mio. kr.
For de selvbudgetterende kommuner  

 skønnes reduktionen af provenutabet i 2000 at udgøre ca. 50  

 mio. kr.
De kommunaløkonomiske konsekvenser af lovforslaget skal i  

 øvrigt ses i sammenhæng med regeringens aftaler med Kommunernes  

 Landsforening og Amtsrådsforeningen fra den 11. juni 1999.
Finansårsvirkningen for 2000 skønnes med stor  

 usikkerhed at blive reduceret til ca. 15 mio. kr.
Hovedparten af provenuet  

 for år 2000   ca. 135 mio. kr.   vil udløses som restskatter  

 eller lavere overskydende skatter i finansåret 2001.
 Halveringen af administrationsgodtgørelsen  

 reducerer det økonomiske tab for virksomhederne i 2000, jf.  

 nedenstående tabel.
Økonomisk tab ved halvering af  

 administrationsgodtgørelsen i 2000 fordelt på erhvervsgrupper Antal personer Gns. tab Samlet tab 1.000 Kr.
 Mio. kr.
Virksomhed er hovederhverv Landbrug, fiskeri m.v.
40 1.025 40 Fremstillingsvirksomhed 10 873 7 Bygge- og anlægsvirksomhed 10 973 12 Handel 20 833 17 Hotel, restauration og transport 15 980 16 Liberale erhverv 40 933 39 Uoplyst 5 830 3 Hovederhverv i alt 140 955 133 Ikke hovederhverv Topledere og andre funktionærer 15 438 7 Andre lønmodtagere 20 325 6 Arbejdsløse og andre ude af erhverv 15 238 4 Ikke hovederhverv i alt 50 330 17 I alt 190 785 150 Anm.: Lovmodelberegninger på basis af en stikprøve på  

 ca. 3 pct. af befolkningen. 1997.
Administrative konsekvenser for det offentlige Gennemførelse af nærværende  

 ændringsforslag skønnes at medføre en forøgelse  

 i forhold til lovforslaget   af omkostningerne for Told og Skat til  

 edb-tilretninger på 50.000 kr.
Ad nr. 2 Med § 1 ophæves loven om  

 administrationsgodtgørelse.
 Efter § 2, stk. 2, har ophævelsen efter § 1 virkning  

 fra og med indkomståret 2001. Efter stk. 3 halveres satserne for  

 administrationsgodtgørelse tillige med maksimumsbeløbet i  

 forhold til virksomhedens overskud for indkomståret 2000.
