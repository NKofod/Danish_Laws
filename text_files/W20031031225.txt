 Landsskatteretskendelse af 13. november 2003 vedr.  

 virksomhedsomdannelse.
 A klager over, at omdannelsen af en personligt drevet  

 tandlægevirksomhed til selskabsform er blevet anset for skattepligtig.
Landsskatterettens  

 afgørelse Personlig indkomst Overskud af virksomhed ansat til 1.000.834 kr.
Indkomst til  

 virksomhedsbeskatning ansat til 1.071.734 kr.
 Landsskatteretten stadfæster skatteankenævnets afgørelse.
Sagens oplysninger Klageren og dennes ægtefælle drev tandlægevirksomhed i  

 interessentskabet B I/S med en ejerandel på 50 pct. hver.
I interessentskabet  

 var endvidere en udlejningsejendom, hvorfra tandlægevirksomheden blev drevet.  

 Klageren anvendte virksomhedsordningen.
Med virkning fra 1. januar 2000 blev  

 tandlægevirksomheden omdannet til selskabsform, Tandlægerne i C ApS.
Af  

 åbningsbalancen for selskabet fremgik følgende:
 Aktiver:
Goodwill 3.500.000 kr.
 Driftsmidler m.v.
 1.322.934 kr.
Tilgodehavender fra salg 410.215 kr.
Varebeholdning 83.608 kr.
Diverse tilgodehavender 23.842 kr.
Periodiseringsposter 26.800 kr.
Likvider 130.500 kr.
 Passiver:
Egenkapital 1.178.793 kr.
Udskudt skat 554.000 kr.
Gæld 3.765.106 kr.
 Virksomhedsordningen omfattede efter omdannelsen følgende:
 Aktiver:
Ejendommen 1.400.000 kr.
Obligationsbeholdning 1.915.913 kr.
Likvide beholdninger 1.437.251 kr.
 Passiver:
Deposita vedr. ejendommen 18.135 kr.
Skatteankenævnets  

 afgørelse Virksomhedsomdannelsen er blevet anset for skattepligtig.
Nævnet har bemærket, at det af § 2, stk. 1 i lov om  

 skattefri virksomhedsomdannelse fremgår, at en personligt ejet virksomhed,  

 herunder andele i samme, kan overdrages til et selskab uden  

 realisationsbeskatning, såfremt alle betingelserne i lovens § 2, stk. 1, pkt.  

 1-7  

 er opfyldt.
Ifølge pkt. 2 er en af betingelserne, at alle aktiver og passiver  

 i  

 virksomheden overdrages til selskabet.
Skatteankenævnet har herefter bemærket, at det alene var  

 tandlægevirksomheden, der blev overdraget til selskabet, hvorfor det ifølge  

 virksomhedsomdannelsesloven  

 var muligt fortsat at beholde udlejningsejendommen i virksomhedsordningen,  

 idet  

 denne udgjorde en selvstændig virksomhed.
Nævnet har imidlertid været af den  

 opfattelse, at obligationsbeholdningen på 1.915.913 kr. og den likvide  

 beholdning på 1.437.251 kr. var direkte tilknyttet tandlægevirksomheden.
Til  

 støtte herfor har nævnet anført, at tandlægevirksomheden i den foregående  

 årrække havde udvist positive resultater, mens udlejningsejendommen havde  

 været  

 underskudsgivende.
Obligationsbeholdningen og den likvide beholdning måtte  

 derfor nødvendigvis være afkast af tandlægevirksomheden og derfor direkte  

 tilknyttet denne.
Endelig har skatteankenævnet bemærket, at der ikke i  

 forarbejderne til virksomhedsomdannelsesloven findes grundlag for at antage,  

 at  

 der er en generel hjemmel til at holde aktiver som likvide beholdninger og  

 værdipapirer ude af en skattefri virksomhedsomdannelse.
Der synes alene at  

 være  

 holdepunkter for at antage, at der ikke stilles et absolut krav om, at  

 samtlige  

 aktiver og passiver i virksomhedsordningen skal medtages i åbningsbalancen  

 for  

 selskabet, idet der skal foretages en konkret vurdering af hvert af de  

 enkelte  

 aktiver og passiver med henblik på, om disse kan henføres til den overdragne  

 virksomhed eller til den virksomhed, som beholdes.
Nævnet har her henvist til  

 en udtalelse fra Told- og Skattestyrelsen af 6. juli 2001, hvoraf det tillige  

 fremgik, at såfremt det på baggrund af regnskab og resultatopgørelse kan  

 opgøres hvilke aktiver og passiver, der tilhører den pågældende virksomhed,  

 er  

 der en klar formodning for, at disse aktiver og passiver skal medoverdrages i  

 forbindelse med den skattefri virksomhedsomdannelse.
Betingelsen om, at alle  

 tandlægevirksomhedens aktiver og passiver skulle overdrages, har på denne  

 baggrund ikke været opfyldt efter skatteankenævnets opfattelse, hvorfor  

 klageren ikke har haft mulighed for at anvende virksomhedsomdannelseslovens  

 regler.
Overdragelsen er derfor blevet anset for skattepligtig.
Klagerens påstand og  

 argumenter Klagerens repræsentant har fremsat påstand om, at den  

 foretagne virksomhedsomdannelse opfyldte alle betingelserne i  

 virksomhedsomdannelseslovens § 2, stk. 1, pkt. 1-7, hvorfor der ikke var  

 grundlag for at anse omdannelsen for skattepligtig.
Til støtte herfor har repræsentanten anført, at samtlige  

 tandlægevirksomhedens aktiver og passiver blev overdraget til selskabet, idet  

 obligationerne og den likvide beholdning ikke var aktiver i  

 tandlægevirksomheden, uanset at der var tale om afkast fra  

 tandlægevirksomheden.  

 Det fremgår således af bestemmelsen i virksomhedsomdannelseslovens § 2, stk.  

 1,  

 nr. 2, at det alene er aktiver og passiver i den overdragne virksomhed, der  

 skal medtages i omdannelsen.
Ved denne formulering af bestemmelsen har  

 lovgiver  

 netop sikret sig, at virksomhedsomdannelseslovens afgrænsning af aktiver  

 og  

    

  

 passiver i den omdannede virksomhed  

 er uafhængig af, hvilken skatteberegningsregel indehaveren har valgt i året  

 forud for omdannelsen.
Virksomhedsomdannelseslovens stiller således ikke krav  

 om, at obligationer og likvider, der hidrører fra tidligere års indtjening i  

 den omdannede virksomhed, skal medtages i omdannelsen, blot fordi skatten af  

 overskuddet af tandlægevirksomheden er beregnet efter virksomhedsordningen i  

 virksomhedsskatteloven.
Repræsentanten har bl.a. henvist til skatteministerens  

 ændringsforslag til lovforslag 147 i folketingsåret 1998/99. Heraf fremgår  

 det,  

 at man i forbindelse med skattefri virksomhedsomdannelse har mulighed for  

 ikke  

 at medtage obligationer, likvider og lignende driftsfremmede aktiver, uanset  

 om  

 anskaffelsen af sådanne aktiver var finansieret af virksomheden.
Ministeren  

 begrundede ændringsforslaget med, at det oprindelige lovforslags krav om, at  

 finansielle aktiver skulle medtages i omdannelsen, ville medføre en  

 forskelsbehandling  

 ved selskabsstiftelser, således at selvstændige, der havde hævet  

 virksomhedens  

 overskud forud for stiftelsen blev bedre stillet end selvstændige, der havde  

 opsparet overskuddet, og anvendt opsparingen til enten at afdrage  

 virksomhedens  

 gæld eller at købe værdipapirer for den overskydende likviditet.
Supplerende  

 har repræsentanten henvist til Skatteudvalgets betænkning af 14. april 1999.  

 Repræsentanten har herefter anført, at det var urimeligt, at ankenævnet havde  

 valgt at ignorere skatteministerens bemærkninger og anlægger en fortolkning,  

 der stillede klageren dårligere, end hvis denne havde valgt at lånefinansiere  

 virksomheden og anvendt hele indtjeningen til at finansiere private gøremål.
Herefter har repræsentanten henledt opmærksomheden på skatteministerens  

 svar på spørgsmål 8 til lovforslaget, hvor spørgeren ønskede oplyst, om  

 overskydende likviditet, der hidrører fra indtjening/overskud, ligeledes skal  

 indgå i omdannelsen.
Hertil svarer ministeren, at han allerede havde bøjet  

 sig  

 for den kritik, der fra mange sider har været rejst mod det oprindelige  

 lovforslag, og at ministeren som en konsekvens heraf, ville fremsætte et nyt  

 forslag, der skal erstatte det oprindelige forslag.
Repræsentanten har på  

 baggrund heraf konkluderet, at ministeren ingen tvivl efterlader om, at  

 afgrænsningen af virksomhedens aktiver og passiver skal foretages med  

 udgangspunkt i aktivets placering i den omdannede virksomheds økonomi,  

 hvorimod  

 spørgsmålet om, hvorvidt aktivet er medtaget i virksomhedsordningen, er uden  

 betydning for sondringen.
Repræsentanten har endvidere bemærket, at det af  

 ændringsforslaget fremgår, at det af virksomhedsomdannelseslovens § 1 følger,  

 at det, der kan indskydes i et selskab efter lovens regler, er en personlig  

 ejet virksomhed, og ministeren tilkendegiver samme sted, at gældende praksis  

 for, hvornår der foreligger en virksomhed videreføres uændret.
Rækkevidden af  

 denne bestemmelse følger af den praksis, der blev fastlagt ved  

 administrationen  

 af firmaomdannelsescirkulæret fra 12. oktober 1962, jf. cirkulære nr. 2 af 4.  

 januar 1984.
Repræsentanten har herefter samlet konkluderet, at  

 driftsforholdene for tandlægerne ikke var betingede af tilstedeværelsen af  

 obligationer og aftaleindskud på 3,3 mio. kr.
Aktiverne var derfor  

 driftsfremmede i forhold til tandlægevirksomheden, og disse skulle derfor  

 ikke  

 medtages ved anvendelsen af reglerne skattefri virksomhedsomdannelse.
Dette  

 har  

 tillige været told- og skatteregionens opfattelse, hvoraf det fremgår, at  

 afgørelsen fra kommunen må anses for i strid med lovgivningen.
Landsskatterettens  

 bemærkninger og begrundelse Det fremgår af virksomhedsomdannelseslovens § 2, stk. 1, 2.  

 pkt., at det er en betingelse for anvendelsen af reglerne om skattefri  

 virksomhedsomdannelse, at alle aktiver og passiver i virksomheden bliver  

 overdraget.
Ved vurderingen af, hvilke erhvervsmæssige aktiver og passiver,  

 der  

 vedrører virksomheden, må der tages udgangspunkt i de regnskaber og  

 indkomstopgørelser, der gennem årene er udarbejdet for virksomheden.
Har  

 virksomheden inden omdannelsen været omfattet af virksomhedsordningen er det  

 de  

 aktiver og passiver, der har været inddraget under denne ordning, som nu skal  

 overdrages til selskabet, jf. betænkning af 14. juli 1999 til lovforslag nr.  

 147 af 17. december 1998. Der er herved alene tale om udgangspunktet for den  

 konkrete vurdering af tilknytningen til den overdragne virksomhed, der skal  

 foretages for hvert enkelt aktiv og passiv.
I det konkrete tilfælde overdrages en række aktiver og  

 passiver i tandlægevirksomheden, mens en obligationsbeholdning på 1.915.913  

 kr.  

 og en likvid beholdning på 1.437.251 kr., der ifølge repræsentanten i det  

 væsentligste udgjordes af de foregående års afkast af tandlægevirksomheden,  

 blev beholdt i virksomhedsordningen sammen med en udlejningsejendom.
Under  

 hensyn til, at disse aktiver ikke kan henføres til udlejningsvirksomheden og  

 derved ikke har nogen tilknytning til den tilbageværende virksomhed i  

 virksomhedsordningen, finder retten at aktiverne nødvendigvis må henføres til  

 tandlægevirksomheden, hvorfor afkastet enten skulle have været hævet i  

 overensstemmelse med den almindelige hæverækkefølge inden gennemførelsen af  

 omdannelsen, jf. skatteministerens svar på spørgsmål 8 til lovforslag nr. 147  

 af 17. december 1998, eller medtaget i virksomhedsomdannelsen.  

    

  

 Idet klageren i stedet har valgt at lade  

 obligationsbeholdningen og den likvide beholdning tilbage i  

 virksomhedsordningen kan betingelsen i virksomhedsomdannelseslovens § 2, stk.  

 1, 2. pkt., ikke anses for opfyldt, hvorefter klageren ikke opfylder  

 betingelserne for anvendelse af reglerne om skattefri virksomhedsomdannelse.
 Den påklagede ansættelse stadfæstes.
