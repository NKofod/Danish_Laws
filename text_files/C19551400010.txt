 Foranlediget af et tvivlsspørgsmål, der var påstået ved en af  

 afvandingskommissionen for Maribo amtsrådskreds behandlet landvindingssag med  

 hensyn til partsfordelingen for fredskovspligtige enge, forespurgte formanden  

 for kommissionen i skrivelse af 8. oktober 1953 landbrugsministeriet, om  

 ministeriet var enig med direktoratet for statsskovbruget i, at bestemmelsen  

 i skovlovens § 6, sidste stk., hvorefter de til fredskove hørende mark-, klit  

 og hedearealer, enge, moser m.v. kun er fritaget for tilplantningspligt, så  

 længe de bevares som sådanne, er at forstå således, at fredskovspligtige enge  

 ikke må anvendes til agerbrug og derfor ikke kan ansættes til takst som  

 agerbrugsjord, selvom arelaerne efter afvanding er forbedrede i en sådan  

 grad, at de kan opdyrkes, og i bekræftende fald om det ikke er muligt at få  

 dette standpunkt modificeret, således at det tillades, at enge, der er  

 forvandlet til markjord, kan anvendes til agerbrug og sættes i takst  

 derefter.
 Som svar herpå udtalte landbrugsministeriet i skrivelse af 6. januar 1954,  

 »at de i skovlovens § 6, sidste stk., omhandlede arealer, så længe disse  

 ikke tilplantes, skal bevares i deres hidtidige tilstand, medmindre  

 fredskovspligten hæves i medfør af skovlovens § 5 eller der opnås  

 dispensation i henhold til samme lovs § 7, stk. 2, hvorved bemærkes, at når  

 dispensation i henhold til sidstnævnte bestemmelse kun kan gives for et kort  

 nøje begrænset tidsrum, er dette at forstå i forhold til skovens høje  

 omdriftsalder.
 Når et andragende om sådan dispensation motiveres ved ønsket om en mere  

 intensiv dyrkning af de pågældende arealer, kan det forventes imødekommet,  

 medmindre landskabets karakter efter fredningsnævnets skøn hermed på uheldig  

 måde ændres«.
Da der overfor ministeriet er rejst tvivl om det nærmere omfang af sådanne  

 dispensationer, ønsker ministeriet at tilføje, at den omhandlede dispensation  

 til en mere intensiv dyrkning af ubevoksede fredskovspligtige arealer i  

 almindelighed kun kan forventes meddelt, når det drejer sig om arealer uden  

 for fredskoven, og kun hvor det skønnes af overvejende betydning for den  

 pågældende egn.
Forsåvidt angår arealer i fredskov vil dispensation kun rent  

 undtagelsesvis kunne forventes meddelt og kun til omdannelse af  

 græsningsarealer.
 Landbrugsministeriet vil imidlertid i påkommende tilfælde være villig til  

 overfor kommissionen at udtale sig om mulighederne for og varigheden af en  

 sådan dispensation.
 På given foranledning skal man tilføje, at ovennævnte bestemmelse i  

 skovlovens § 6, sidste stk., også omfatter staten tilhørende  

 fredskovspligtige arealer.
