Betænkning afgivet af Udvalget for Videnskab og Teknologi  

 den 1. juni 2006 Betænkning over Forslag  

 til folketingsbeslutning om anvendelse af åbne standarder for software i det  

 offentlige [af  

 Morten Helveg Petersen (RV) m.fl.] 1. Ændringsforslag Dansk Folkepartis medlemmer af udvalget har stillet 1  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 30. marts 2006 og var til  

 1. behandling den 3. maj 2006. Beslutningsforslaget blev efter 1. behandling  

 henvist til behandling i Udvalget for Videnskab og Teknologi.
Dispensation fra §  

 8 a, stk. 2, i Folketingets  

 forretningsorden Udvalget anmoder om, at Folketinget dispenserer fra reglen i  

 forretningsordenen om, at der skal gå mindst 2 dage fra omdeling af  

 betænkning til  

 2. (sidste) behandling.
Møder Udvalget har behandlet beslutningsforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Microsoft Danmark.
 Videnskabsministeren har over for udvalget kommenteret den  

 skriftlige henvendelse til udvalget.
Deputationer Endvidere har Microsoft Danmark mundtligt over for udvalget  

 redegjort for sin holdning til beslutningsforslaget.
Samråd Udvalget har stillet 1 spørgsmål til videnskabsministeren til  

 mundtlig besvarelse, som denne har besvaret i et åbent samråd med udvalget  

 den  

 23. maj 2006. Ministeren har efterfølgende sendt udvalget det talepapir, der  

 lå  

 til grund for ministerens besvarelse af spørgsmålet.
Spørgsmål Udvalget har stillet 15 spørgsmål til videnskabsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (udvalget med undtagelse af V og KF) indstiller  

 beslutningsforslaget til  

  

 vedtagelse  

  

 med det stillede ændringsforslag.
 Socialdemokratiets, Dansk  

 Folkepartis, Det Radikale Venstres, Socialistisk Folkepartis og Enhedslistens  

 medlemmer  

 af udvalget lægger til grund, at regeringen ikke har kunnet dokumentere, at  

 der  

 skulle være nævneværdige økonomiske konsekvenser som følge af  

 beslutningsforslaget.
 Partierne lægger til grund,  

 at beslutningsforslaget ikke må medføre øgede udgifter for det offentlige.
Videnskabsministeren har i  

 et åbent samråd sagt: »For så vidt angår de økonomiske konsekvenser af  

 beslutningsforslaget for Videnskabsministeriet, så pålægger forslaget ikke i  

 sig selv Videnskabsministeriet særlige omkostninger i det kommende finansår.« Partierne konstaterer, at  

 beslutningsforslaget udelukkende forpligter Videnskabsministeriet til at  

 tilvejebringe  

 de åbne standarder, som derefter kan være med i grundlaget for nye  

 investeringer, men at der ikke som følge af beslutningsforslaget er et krav  

 om,  

 at ældre systemer omlægges til åbne standarder.
Partierne lægger endvidere  

 til grund, at der kan være undtagelser fra den generelle regel om, at  

 grundlaget skal være åbne standarder, og at disse undtagelser i så fald skal  

 begrundes.
Derfor medfører beslutningsforslaget ikke økonomiske konsekvenser  

 for kommuner og amter.
 Et  

  

 mindretal  

  

 i udvalget (V) vil  

 redegøre for sin stilling til beslutningsforslaget og det stillede  

 ændringsforslag  

 ved 2. (sidste) behandling.
 Et  

  

 andet mindretal  

  

 i udvalget  

 (KF) vil redegøre for sin stilling til beslutningsforslaget og det stillede  

 ændringsforslag  

 ved 2. (sidste) behandling.
Venstres og Det Konservative Folkepartis medlemmer af udvalget  

 støtter beslutningsforslagets intentioner om at skabe øget åbenhed,  

 konkurrence  

 og sammenhæng.
Dog er der usikkerhed om, hvorvidt beslutningsforslaget i sin  

 nuværende form vil være tilstrækkeligt til at understøtte målene for den  

 digitale forvaltning bl.a. i forhold til at sikre adgang til data til brug  

 for  

 digital forvaltning.
Disse spørgsmål vil blive belyst i rapporten fra  

 udvalget  

 om bedre interoperabilitet, som videnskabsministeren har indbudt udvalget til  

 en drøftelse af den 15. august 2006.
Venstre og Det Konservative Folkeparti noterer med tilfredshed,  

 at regeringen allerede er i gang med udbredelsen af åbne  

 standarder.
Videnskabsministeriet udvikler og vedligeholder allerede i  

 dag  

 et katalog med et sæt af fælles standarder for hele den offentlige sektor.  

 Disse standarder bliver i vidt omfang allerede brugt som en del af grundlaget  

 for indkøb af software i den offentlige sektor.
Regeringen arbejder på at øge  

 anvendelsen af de anbefalede standarder, bl.a. ved at de indgår i den  

 fremtidige  

 statslige standardkontrakt for it-indkøb K02.
 De to partier noterer sig endvidere, at Videnskabsministeriet  

 fremover skal begrunde eventuelle afvigelser fra den generelle regel om, at  

 grundlaget skal være åbne standarder.
 Desuden vil Videnskabsministeriet fra den 1. september 2006  

 tilbyde publikationer og anden relevant skriftlig kommunikation i et åbent  

 dokumentformat  i det konkrete tilfælde Open Document Format (ODF)  

 − når  

 de offentliggøres.
 Finansministeriet vil ligeledes fra den 1. september 2006 lægge  

 sine nye publikationer ud i ODF-format, medmindre særlige kontraktmæssige  

 eller  

 indholdsmæssige forhold gør sig gældende.
 Venstre og Det Konservative Folkeparti er desuden bekendt med,  

 at regeringen vil sikre, at tre til fire ministerier fra den 1. september  

 2006  

 deltager i forsøget med at tilbyde publikationer og anden relevant skriftlig  

 kommunikation i et åbent dokumentformat, og håber, at flere ministerier vil  

 deltage.
 Efter en prøveperiode frem til årsskiftet 2006/07 vil erfaringerne  

 fra forsøgene blive samlet op med henblik på at igangsætte eventuelle  

 yderligere tiltag i forhold til borgere og virksomheder.
 Der fremsendes en afrapportering fra udvalget vedrørende  

 interoperabilitet om åbne standarder inden sommerferien 2006, og  

 videnskabsministeren har allerede inviteret partiernes ordførere til en  

 drøftelse om udvalgets arbejde i august måned 2006.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (DF), tiltrådt af et  

  

 mindretal  

  

 (S, RV, SF og EL):
Til teksten 1)  

  

 I  

  

 2. afsnit  

  

 indsættes efter »2008«: », eller så snart det er teknisk  

 muligt,«.
[Ændring af frist for at indføre og vedligeholde et sæt af åbne  

 standarder] Til nr. 1 Hvis det ikke er teknisk muligt at indføre og vedligeholde et  

 sæt af åbne standarder senest den 1. januar 2008, bør det ske, så snart det  

 er  

 teknisk muligt.
Troels Lund Poulsen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Henrik Fruergaard (V)  

  

    

  

 Jesper Langballe (DF)   

 Jørn Dohrmann (DF)   

 Per Ørum Jørgensen (KF)   

 Carina Christensen (KF)   

 Rasmus Prehn (S)   

 Magnus Heunicke (S)  

  

  nfmd.  

  

 Christine Antorini (S)   

 Pia Gjellerup (S)   

 Margrethe Vestager (RV)   

 Morten Helveg Petersen (RV)   

 Anne Grete Holmsgaard (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 103 Bilagsnr.
Titel 1 Pressemeddelelse om åbent samråd den 23. maj 2006 2 Henvendelse af 17/5-06 fra Microsoft Danmark 3 Forstudiet »Forstudie: Obligatorisk anvendelse af åbne  

 standarder«, fra videnskabsministeren 4 IT- og Telestyrelsens notat »Udenlandske initiativer  

 vedrørende åbne standarder«, fra videnskabsministeren 5 Notaterne »Pilotforsøg med software gennemført i 2004« og  

 »Økonomiske konsekvenser vedr. åbne standarder for kommunerne«, fra  

 videnskabsministeren 6 Talepapir fra samråd 23/5-06, fra videnskabsministeren 7 1. udkast til betænkning 8 2. udkast til betænkning Oversigt over spørgsmål og svar vedrørende B 103 Spm.nr.
Titel 1 Spm. om at beregne de økonomiske konsekvenser af  

 beslutningsforslaget med de angivne forudsætninger og herunder holde disse op  

 imod de årlige udgifter forbundet med opgradering til ny software baseret på  

 proprietære standarder i den offentlige sektor, til videnskabsministeren, og  

 ministerens svar herpå 2 Spm. om, hvad de økonomiske og teknologiske konsekvenser  

 af beslutningsforslaget er med de i beslutningsforslaget angivne  

 forudsætninger  

 opdelt på finansårene 2006, 2007 og 2008, til videnskabsministeren, og  

 ministerens svar herpå 3 Spm. om, hvad de økonomiske og teknologiske konsekvenser  

 af beslutningsforslaget er for Videnskabsministeriet, og hvilket  

 beregningsgrundlag  

 der i den forbindelse er lagt til grund, til videnskabsministeren, og  

 ministerens svar herpå 4 Spm., om ministeren kan bekræfte, at beslutningsforslaget  

 er udgiftsneutralt for kommunerne, til videnskabsministeren, og ministerens  

 svar herpå 5 Spm., om ministeren kan bekræfte, at der er årsværk i den  

 statslige sektor, der arbejder med udvikling og vedligeholdelse af åbne  

 standarder,  

 til videnskabsministeren, og ministerens svar herpå 6 Spm. om, hvornår ministeren forventer at  

 beslutningsforslagets forudsætninger om et fuldt sæt åbne standarder vil være  

 tilvejebragt med den nuværende teknologiske udvikling, til  

 videnskabsministeren, og ministerens svar herpå 7 Spm. om redegørelse for de direkte afledte omkostninger  

 som følge af beslutningsforslaget eksklusive omkostninger forbundet med  

 indkøb af ny software i den offentlige sektor, til videnskabsministeren, og  

 ministerens svar herpå 8 Spm. om redegørelse for de teknologiske og økonomiske  

 omkostninger i Videnskabsministeriet som følge af beslutningsforslaget, til  

 videnskabsministeren,  

 og ministerens svar herpå 9 Spm., om ministeren kan bekræfte, at det er  

 omkostningsneutralt for kommunerne, hvis man fra centralt hold indfører og  

 vedligeholder et sæt åbne standarder, til videnskabsministeren, og  

 ministerens svar herpå 10 Spm. om kommentar til henvendelse af 17/5-06 fra  

 Microsoft Danmark, til videnskabsministeren, og ministerens svar herpå 11 Spm., om pdf-formatet efter ministerens opfattelse er en  

 åben standard eller ej, til videnskabsministeren, og ministerens svar herpå 12 Spm. om, hvilke åbne standarder på dokumentsiden der i  

 dag honorerer internationale krav om handicaptilgængelighed, til  

 videnskabsministeren,  

 og ministerens svar herpå 13 Spm., om ministeriet anvender andre åbne formater end  

 odf-formatet på sin hjemmeside, til videnskabsministeren, og ministerens svar  

 herpå 14 Spm. om fremsendelse af kommissorium m.v. for det  

 tværministerielle udvalg, som ministeren omtalte i sin besvarelse af  

 samrådsspørgsmål A, til videnskabsministeren, og ministerens svar herpå 15 Spm. om, hvad de økonomiske konsekvenser af  

 beslutningsforslaget er for kommunerne, og hvilke ændringsforslag ministeren  

 forestiller  

 sig, der kan stilles for at afhjælpe eventuelle negative økonomiske  

 konsekvenser, til videnskabsministeren, og ministerens svar herpå Oversigt over samrådsspørgsmål vedrørende B 103 Samråds-spm.nr.
