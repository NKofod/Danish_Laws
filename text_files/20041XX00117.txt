Skriftlig fremsættelse (17. november 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om beskatning til kommunerne af faste ejendomme (Den  

 amtskommunale grundskyldpromille for landbrugsejendomme og lignende  

 ejendomme) (Lovforslag nr.
L 112).
 Ifølge det supplerende regeringsgrundlag Vækst Velfærd  

 Fornyelse II, skal der i takt med en evt. reduktion af de samlede tilskud til  

 landbruget ske nedsættelse af landbrugets indenlandske omkostninger gennem en  

 nedsættelse af beskatningen af landbrugets produktionsjord.
Som et led i EUs landbrugsreform reduceres de direkte  

 tilskud fra EU til landbruget.
Dette har første gang virkning i 2005.
 Ifølge aftale mellem regeringen (Venstre og Det Konservative  

 Folkeparti) og Dansk Folkeparti om finansloven for 2005 nedsættes dansk  

 landbrugs indenlandske omkostninger tilsvarende gennem lavere beskatning af  

 landbrugets produktionsjord.
 Lovforslaget indebærer, at den amtskommunale  

 grundskyldpromille for landbrugsejendomme m.v. nedsættes fra 3,8 promille til  

 1,5 promille, svarende til ca. 168 mio. kr.
De berørte amtskommuner og kommuner (København,  

 Frederiksberg og Bornholm) kompenseres i 2005 individuelt for deres  

 provenutab  

 som følge af ordningen.
Herefter vil virkningen af provenutabet indgå i  

 de  

 provenuskøn over grundskylden, der ligger til grund for forhandlingerne om  

 den  

 kommunale økonomi.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i det høje Ting.
