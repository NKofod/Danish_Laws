Fremsat den 7. februar 2003 af  

 Lissa Mathiasen (S), Sandy Brinck (S) og  

 Morten Bødskov (S) Forslag til folketingsbeslutning om klarere regler for og bedre kontrol med brug af  

 praktikanter fra tredjelande Folketinget opfordrer regeringen til i indeværende  

 folketingsår at fremsætte lovforslag, der sikrer klarere regler  

 for og bedre kontrol med brugen af praktikanter fra tredjelande  

 særligt fra landene omkring Østersøen og fra Central- og  

 Østeuropa.
 Lovforslaget skal indeholde følgende  

 elementer:
 1.	Udlændingestyrelsen skal give opholdstilladelsen til  

 praktikanter og vide besked om deres bopæl, mens de opholder sig i  

 Danmark, samt have besked om ind- og udrejse af landet, således at der  

 forekommer en central registrering af alle praktikanter fra tredjelande i  

 Danmark.
 2.	Godkendelse til et praktikophold i Danmark kræver, at der  

 foreligger dokumentation for, at den unge reelt er under uddannelse i  

 hjemlandet.
3.	Et praktikophold skal godkendes af det faglige fællesudvalg.  

 Alle arbejdsgivere/virksomheder skal godkendes som uddannelsessted,  

 før de kan modtage praktikanter.
Denne godkendelse forudsætter,  

 at praktikken foregår under gældende løn- og  

 arbejdsvilkår.
Der kan højst gives tilladelse til 2 praktikanter  

 ad gangen fra et tredjeland.
Der skal lægges en uddannelsesplan for  

 praktikantens ophold, og denne skal godkendes af det faglige  

 fællesudvalg, som også har pligten til at kontrollere, om  

 uddannelsesplanen følges.
4.	Hvis en arbejdsgiver/virksomhed ikke følger uddannelsesplanen  

 eller på anden måde misligholder sine forpligtelser over for  

 praktikanten, skal det faglige fællesudvalg kunne fratage  

 arbejdsgiveren/virksomheden godkendelsen som uddannelsessted.
Ved  

 underbetaling eller andre brud på gældende løn- og  

 arbejdsvilkår skal de faglige fællesudvalg sørge for, at  

 praktikanten får sit tilgodehavende.
 5.	Praktikophold skal foregå hos samme arbejdsgiver/virksomhed.  

 Det skal ikke være muligt at flytte rundt mellem flere forskellige  

 arbejdsgivere/virksomheder under praktikopholdet, medmindre det fremgår  

 af uddannelsesplanen som et led i uddannelsen.
Bemærkninger til forslaget Socialdemokraterne finder det meget  

 værdifuldt, at vores unge  benytter de muligheder, der er for at tage  

 til udlandet og dygtiggøre sig, som led i deres uddannelse.
På tilsvarende vis er vi positive over for, at vi i  

 Danmark tager unge mennesker fra tredjelande ind som led i deres uddannelse.  

 Men det skal ske på en holdbar og forsvarlig måde.
Derfor skal vi  

 med alle midler sørge for, at de får den relevante uddannelse,  

 medens de er her.
Alt andet ville være uværdigt.
Antallet af praktikanter (trainees) som kommer til Danmark  

 fra landene omkring Østersøen og fra resten af Central- og  

 Østeuropa er i voldsom stigning.
Beklageligvis er der alt for mange  

 eksempler på, at opholdet for disse unge mere har karakter af brug af  

 ulovlig billig arbejdskraft end af at oplære praktikanterne i  

 fagene.
Især inden for landbruget er det et særdeles  

 udbredt fænomen, men også inden for skovbrug, gartneri og  

 byggebranchen vinder denne form for import af billig arbejdskraft indpas  

 på det danske arbejdsmarked.
Praktikanterne er mest populære i  

 høsten, når der plukkes bær eller klippes  

 pyntegrønt.
Tilsvarende ser vi ofte landbrugspraktikanter, der ikke  

 har landbrugserfaring i deres hjemland, men som er uddannet tømrer  

 eller murer.
Disse unge indgår i den daglige drift samtidig med, at de  

 bygger en ny staldbygning eller lignende for landmanden.
Ofte ses det også, at store grupper af praktikanter  

 ansættes samlet, uden at der er tale om uddannelse.
Dermed  

 udfører praktikanterne reelt billigt illegalt arbejde for  

 arbejdsgiveren/virksomheden.
Der er således eksempler på bureauer for  

 praktikantformidling, som organiserer denne trafik.
Ofte cirkulerer  

 praktikanterne mellem flere arbejdsgivere efter behov.
Der er således tale om, at billig illegal  

 arbejdskraft forsøges lovliggjort med betegnelsen Derfor er der et klart behov for at få strammet op  

 på regelsættet vedrørende praktikanter for tredjelande.  

 Skal det lykkes, må vi have klarhed over, hvor mange der reelt kommer  

 til landet, hvornår de rejser ind, og tilsvarende hvornår de  

 forlader landet.
Ligesom det bør fremgå, hvor og hos hvem den  

 enkelte er praktikant.
 Udgangspunktet for disse unge må også  

 være, at de garanteres, at praktikstedet er godkendt i Danmark, og at  

 de sikres det uddannelsesmæssige udbytte, ved at der foreligger en  

 uddannelsesplan for den enkelte unge.
 De faglige fællesudvalg (arbejdstager- og  

 arbejdsgiverorganisationerne) har i dag kompetencen i forhold til danskere  

 under uddannelse, derfor vil det også være naturligt, at de  

 får tillagt samme kompetence i relation til unge fra tredjelande.
Udgangspunktet for at tage disse unge til Danmark i  

 praktik er, at det skal være et led i deres uddannelse.
Derfor  

 bør det også sikres, at de reelt er under uddannelse, ved at der  

 stilles krav om, at der foreligger gyldigt bevis på, at de er under  

 pågældende uddannelse.
En sådan dokumentation for  

 påbegyndt uddannelse er relevant både for at undgå  

 omgåelse og for at lægge en uddannelsesplan med et relevant  

 fagligt indhold.
En sådan ordning kunne tænkes gennemført,  

 hvor de danske myndigheder i samarbejde med tredjelandes relevante  

 myndigheder får udfærdiget sikre udvælgelses- og  

 godkendelsesprocedurer, som kan danne grundlag for tildelingen af en  

 praktikplads.
Tilsvarende er det vigtigt at sikre, at de unge får  

 mest muligt ud af praktikopholdet.
Derfor bør der være en  

 begrænsning på højst 2 praktikanter pr. virksomhed ad  

 gangen.
Ligesom det ikke skal være muligt at flytte praktikanterne  

 rundt mellem flere arbejdsgivere som billig arbejdskraft.
 På samme måde som vi sikrer, at der skal  

 være ordnede løn- og arbejdsforhold for vores unge under  

 uddannelse, må det være en forudsætning, at parterne i de  

 faglige fællesudvalg bliver ansvarlige for, at disse unge fra  

 tredjelande også sikres en ordentlig uddannelse, og samtidig  

 sørger for, at overenskomstmæssige løn- og  

 arbejdsvilkår overholdes.
Skriftlig fremsættelse Lissa Mathiasen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om klarere regler for  

 og bedre kontrol med brug af praktikanter fra tredjelande.
(Beslutningsforslag nr.
B 86).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
