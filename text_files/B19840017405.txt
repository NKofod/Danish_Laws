 I henhold til § 53, stk. 5, i lov nr. 291 af 18. juni 1969 om tjenestemænd  

 i staten, folkeskolen og folkekirken med ændringer, senest ved lov nr. 278 af  

 10. juni 1981 (nedsættelse af en tjenestemandsret m.v.), fastsættes følgende:
 § 1.  Sager om kollektiv overtrædelse af bestemmelser  

 svarende til tjenestemandslovens § 10, stk. 1, blandt nedennævnte  

 personalegrupper skal indbringes for tjenestemandsretten:
 § 2.  Reglerne i tjenestemandslovens kapitel 12 om  

 tjenestemandsretten finder anvendelse i sager som nævnt i § 1.
 Stk. 2.  Danske Privatbaners Fællesrepræsentation og  

 Privatbanepersonalets Fællesråd er parter i sager som omhandlet i § 1 c) om  

 tjenestemandslignende ansatte ved privatbanerne.
 § 3.  Ansættelsesmyndigheden er pligtig at indberette  

 kollektive overtrædelser af tjenestemandslovens § 10, stk. 1, begået af en af  

 de i denne bekendtgørelse nævnte personalegrupper, jfr. finansministeriets  

 cirkulære om tjenestemandsretten for tiden af 9. december 1981.
 § 4.  Bekendtgørelsen har virkning for kollektive  

 tjenesteforseelser, der finder sted fra og med den 8. maj 1984.
