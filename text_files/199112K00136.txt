Nr LSF 136 Forslag til Lov om ændring af lov om offentlig sygesikring  

 (Rejsesygesikring) Fremsat af sundhedsministeren (Ester Larsen) den 4. december 1991 Vedtaget ved tredjebehandling den 17. marts 1992 Lov nr. 193 af 23/03/1992 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 949 af 27. december 1991, affattes §  

 15 således:
 »§ 15. Til personer, der har ret til ydelser efter loven, kan  

 den offentlige sygesikring yde tilskud til sygehjælp m.v. under midlertidigt  

 ophold i udlandet, på Færøerne og i Grønland efter regler, der fastsættes af  

 sundhedsministeren.
Stk. 2. Sundhedsministeren fastsætter regler om, i hvilket omfang  

 ydelser i henhold til overenskomst med en anden stat træder i stedet for  

 ydelser efter stk. 1.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Bekendtgørelse nr. 37 af 25. januar 1980, som ændret ved  

 bekendtgørelse nr. 179 af 20. marts 1989, forbliver i kraft, indtil den  

 afløses af en ny bekendtgørelse efter denne lov.
Oprindeligt fremsat forslag § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 416 af 6. juni 1991, affattes § 15  

 således:
 »§ 15. Til personer, der har ret til ydelser efter loven, kan  

 den offentlige sygesikring yde tilskud til sygehjælp m.v. under midlertidigt  

 ophold i udlandet, på Færøerne og i Grønland efter regler, der fastsættes af  

 sundhedsministeren.
Stk. 2. Sundhedsministeren fastsætter regler om, i hvilket omfang  

 ydelser i henhold til overenskomst med en anden stat træder i stedet for  

 ydelser efter stk. 1.« § 2 Loven træder i kraft den 1. januar 1992.
 Stk. 2. Bekendtgørelse nr. 37 af 25. januar 1980 som ændret ved  

 bekendtgørelse nr. 179 af 20. marts 1989 forbliver i kraft, indtil den  

 afløses af en ny bekendtgørelse efter denne lov.
Bemærkninger til lovforslaget Almindelige bemærkninger Sygesikringslovens § 15 fastsætter, at den offentlige sygesikring yder  

 dækning for udgifter i forbindelse med sygdomstilfælde eller dødsfald, der  

 indtræder, når en af loven omfattet person midlertidigt opholder sig i  

 udlandet, på Færøerne eller i Grønland.
I bestemmelsen omtales endvidere  

 dækning af hjemrejseudgifter.
Det foreslås, at bestemmelsen omformuleres således, at reglerne om  

 rejsesygesikringsordningen fastsættes af sundhedsministeren.
Formålet hermed  

 er at sikre mulighed for, at der med virkning fra finansåret 1993 kan  

 gennemføres en begrænsning af de offentlige udgifter til rejsesygesikring.  

 Regeringen ønsker disse besparelser gennemført ved en ophævelse af reglerne  

 om dækning af udgifterne til hjemtransport.
Der vil dog fortsat være dækning  

 for udgifter til hjemtransport af sikrede, der er afgået ved døden.
Når regeringen ønsker lovforslaget gennemført nu, skyldes det, at den  

 overenskomst mellem Sygesikringens Forhandlingsudvalg (SFU) og Europæiske  

 Rejseforsikrings A/S, der fastlægger de nærmere bestemmelser om  

 rejsesygesikringens ydelser og administration, indeholder et opsigelsesvarsel  

 på eet år.
Skal overenskomstparterne have mulighed for at forhandle om,  

 hvordan de ønskede besparelser kan gennemføres med virkning for finansåret  

 1993, er det efter regeringens opfattelse nødvendigt nu at fastlægge det  

 fremtidige lovgrundlag.
Dette giver også de bedste muligheder for at sikre,  

 at administrationen af rejsesygesikringsordningen fortsat kan tilrettelægges  

 på den mest hensigtsmæssige måde.
Der kan i denne forbindelse bl.a. tages  

 hensyn til en evt. kommende udstedelse af nye sygesikringsbeviser som  

 plastbeviser i dankort-format.
Regeringen har ikke aktuelle forslag om andre omlægninger af ordningen end  

 den nævnte ændring af reglerne om hjemtransport.
Regeringen finder dog ikke,  

 at dette bør udelukke mulighederne for gennemførelse af de ønskede  

 besparelser på anden måde, hvis dette skulle vise sig mere hensigtsmæssigt.  

 Regeringen er indstillet på i givet fald at drøfte dette med  

 overenskomstparterne.
 Forslaget giver mulighed for konkret at tilpasse udformningen af  

 rejsesygesikringsordningen til de internationale regelsæt, herunder særligt  

 EF-regler, der ligeledes omhandler sygehjælp m.v. under midlertidigt ophold i  

 udlandet.
 Forslaget svarer indholdsmæssigt til § 34 i forslag til lov om det  

 offentlige sundhedsvæsen (L 74), der er fremsat den 30. oktober 1991.
Økonomiske og administrative konsekvenser I 1990 udgjorde skadeudgifterne til den offentlige  

 rejsesygesikringsordning ca. 64 mio. kr.
Hertil kom administrationsbidrag til  

 Europæiske Rejseforsikrings A/S på 9 mio. kr.
Som anført omfatter regeringens aktuelle forslag alene en ændring af  

 reglerne om hjemtransport.
Størrelsen af provenuet ved denne ændring er endnu  

 ikke endelig afklaret.
Bemærkninger til de enkelte bestemmelser Til § 1 Reglerne om den offentlige rejsesygesikring findes i dag dels i  

 sygesikringslovens § 15, dels i bekendtgørelse nr. 37 af 25. januar 1980, som  

 ændret ved bekendtgørelse nr. 179 af 20. marts 1989, og i overenskomst af 5.  

 oktober 1988 vedrørende rejsesygesikring mellem SFU og Europæiske  

 Rejseforsikrings A/S, der administrerer rejsesygesikringsordningen.
Efter disse regler yder rejsesygesikringen dækning af udgifter i  

 forbindelse med sygdomstilfælde, ulykkestilfælde eller dødsfald, der  

 indtræder under en sikrets ferieophold eller studieophold for egen regning  

 m.v.
Der ydes kun hjælp i forbindelse med sygdom m.v., der er opstået inden  

 for den første måned af hver rejse.
Rejsesygesikringens dækning omfatter fuld refusion af udgifter til - lægehjælp, - lægeordineret ophold og behandling på almindeligt sygehus (inkl.  

 operationer og ambulancetransport), - lægeordineret medicin, - hjemtransport, der på grund af sygdom erklæres nødvendig af en læge,  

 samt til - hjemtransport af en sikret, der afgår ved døden.
Der ydes endvidere delvis dækning af udgifter til - akut tandlægehjælp samt - i særlige tilfælde til ekstraordinært hotelophold eller ekstraudgifter  

 ved indhentning af en fastlagt rejserute.
 Rejsesygesikringen yder dækning inden for et nærmere afgrænset geografisk  

 område; Europa og Middelhavslandene, Jordan, De kanariske øer og Madeira.
Forslagets stk. 1 indeholder hjemmel til, at sundhedsministeren fastsætter  

 regler om, at den offentlige rejsesygesikring kan yde tilskud til udgifter  

 til sygehjælp m.v. under midlertidigt ophold i udlandet, på Færøerne og i  

 Grønland.
For så vidt angår den påtænkte fastsættelse af disse regler  

 henvises til de almindelige bemærkninger ovenfor.
I stk. 2 bemyndiges sundhedsministeren til at fastsætte regler om, i  

 hvilket omfang ydelser i henhold til overenskomst med en anden stat træder i  

 stedet for rejsesygesikringens ydelser.
Bestemmelsen svarer til § 34, stk. 2,  

 i forslag til lov om det offentlige sundhedsvæsen.
Der påtænkes ikke  

 ændringer i forhold til den gældende ordning.
Til § 2 I henhold til overenskomsten vedrørende rejsesygesikring mellem SFU og  

 Europæiske Rejseforsikrings A/S kan opsigelse ske med 1 års varsel.
Det  

 forudsættes, at der forhandles om ændringer af overenskomsten i  

 overensstemmelse med dette forslag.
Under hensyn hertil foreslås det, at  

 loven træder i kraft den 1. januar 1992. I stk. 2 fastslås, at den gældende  

 bekendtgørelse om rejsesygesikring forbliver i kraft, indtil den afløses af  

 en ny, som forudsættes udstedt i forbindelse med indgåelse af en ny  

 overenskomst.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget »§ 15. Til personer, der har ret til ydelser efter loven, kan  

 den offentlige sygesikring yde tilskud til sygehjælp m.v. under midlertidigt  

 ophold i udlandet, på Færøerne og i Grønland efter regler, der fastsættes af  

 sundhedsministeren.
Stk. 2. Sundhedsministeren fastsætter regler om, i hvilket omfang  

 ydelser i henhold til overenskomst med en anden stat træder i stedet for  

 ydelser efter stk. 2.« § 15. Den offentlige sygesikring yder efter nærmere regler, der  

 fastsættes af sundhedsministeren, dækning for udgifter i forbindelse med  

 sygdomstilfælde eller dødsfald, der indtræder, når en af loven omfattet  

 person midlertidigt opholder sig i udlandet, på Færøerne eller i Grønland.  

 Har de pågældende adgang til sygehjælp under midlertidigt ophold i medfør af  

 en i § 20 omhandlet overenskomst, finder nærværende bestemmelse kun  

 anvendelse med hensyn til sådan sygehjælp og sådanne hjemrejseudgifter, som  

 ikke er omfattet af overenskomsten.
Efter 2. behandling den 12. marts 1992 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 949 af 27. december 1991, affattes §  

 15 således:
 »§ 15. Til personer, der har ret til ydelser efter loven, kan  

 den offentlige sygesikring yde tilskud til sygehjælp m.v. under midlertidigt  

 ophold i udlandet, på Færøerne og i Grønland efter regler, der fastsættes af  

 sundhedsministeren.
Stk. 2. Sundhedsministeren fastsætter regler om, i hvilket omfang  

 ydelser i henhold til overenskomst med en anden stat træder i stedet for  

 ydelser efter stk. 1.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Bekendtgørelse nr. 37 af 25. januar 1980, som ændret ved  

 bekendtgørelse nr. 179 af 20. marts 1989, forbliver i kraft, indtil den  

 afløses af en ny bekendtgørelse efter denne lov.
