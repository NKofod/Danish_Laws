Fremsat den 28. februar 2001 af  

 fødevareministeren (Ritt Bjerregaard) Forslag til lov om ændring af lov om  

 administration af Det Europæiske Fællesskabs forordninger om  

 markedsordninger for landbrugsvarer m.v.
(Justering af reglerne om anvendelse af  

 promillemidlerne samt oprettelse af Fonden for økologisk landbrug) § 1 I lov om administration af Det Europæiske Fællesskabs  

 forordninger om markedsordninger for landbrugsvarer m.v., jf.  

 lovbekendtgørelse nr. 818 af 3. november 1999, som ændret ved  

 lov nr. 1267 af 20. december 2000, foretages følgende  

 ændringer:
 1. § 2, stk. 1, affattes således:
» 2. § 2, stk. 3, affattes således:
» 3. § 6, stk. 2, affattes således:
» 1) Ministeriet for Fødevarer, Landbrug og Fiskeri, 2) Promilleafgiftsfonden for frugtavlen og gartneribruget, og 3) Promilleafgiftsfonden for landbrug.« 4. I § 6, indsættes efter stk. 2 som nyt  

 stykke:
» Stk. 3-5 bliver herefter stk. 4-6.
 5. § 6, stk. 5, der bliver stk. 6, affattes  

 således:
» 6. § 7, stk. 2, udgår.
Stk. 3. bliver herefter stk.2 7. § 8, stk. 1, ophæves, og i stedet  

 indsættes:
» Stk. 2. Promilleafgiftsfonden for frugtavlen og  

 gartneribruget ledes af en bestyrelse, der udpeges af ministeren efter  

 indhentet udtalelse fra Dansk Erhvervsgartnerforening, Dansk  

 Erhvervsfrugtavl, Arbejderbevægelsens Erhvervsråd og  

 Forbrugerrådet.
Promilleafgiftsfonden for landbrug ledes af en  

 bestyrelse, der udpeges af ministeren efter indhentet udtalelse fra  

 Landbrugsraadet, De danske Landboforeninger, Dansk Familielandbrug,  

 Arbejderbevægelsens Erhvervsråd og Forbrugerrådet.
Fondenes  

 vedtægter skal godkendes af ministeren.
Stk. 3. Fonden for økologisk landbrug ledes af en  

 bestyrelse, der udpeges af ministeren efter indhentet udtalelse fra  

 Landsforeningen Økologisk Jordbrug, Økologisk Landscenter,  

 Ø-gruppen (Dansk Økologileverandørforening),  

 Landbrugsraadet, De danske Landboforeninger, Dansk Familielandbrug,  

 Forbrugerrådet og Arbejderbevægelsens Erhvervsråd.
Fondens  

 vedtægter skal godkendes af ministeren. « Stk. 2-4 bliver herefter stk. 4-6.
 8. I § 9, stk. 1, 2. pkt., indsættes efter  

»§ 6, stk. 2«: »og stk.  

 3«.
 9. I § 23, stk. 6, ændres »stk. 3« til: »stk.  

 5«.
 10. I § 23, stk. 8, ændres »stk. 2« til: »stk.  

 4«.
§ 2 Ministeren for fødevarer, landbrug og fiskeri fastsætter  

 tidspunktet for ikrafttræden af loven.
Bemærkninger til  

 lovforslaget Almindelige bemærkninger Indledning Lovforslaget fremsættes med henblik på  

 ændring af lov om administration af det Europæiske  

 Fællesskabs forordninger om markedsordninger for landbrugsvarer m.v.,  

 jf. lovbekendtgørelse nr. 818 af 3. november 1999, som ændret  

 ved lov nr. 1267 af 20. december 2000. (L 1990 414: FT 1989 - 1990: 4774,  

 5670, 10606, 10919; Tillæg A: s. 4093; Tillæg B: s. 1823;  

 Tillæg C: s. 927. L 1991 380: FT 1990 - 1991: 5080, 5362, 6818, 7179;  

 Tillæg A: s. 5771; Tillæg B: s. 1439; Tillæg C: s. 819. L  

 1993 265: FT 1992 - 1993: 2869, 5414, 8477, 9015; Tillæg A: s. 4395;  

 Tillæg B: s. 1093; Tillæg C: s. 1133. L 1994 290: FT 1993 - 1994:  

 3358, 4622, 7908, 8441; Tillæg A: s. 4645; Tillæg B: s. 655;  

 Tillæg C: s. 653. L 1995 399: FT 1994 - 1995: 3595, 4287, 5781, 5917;  

 Tillæg A: s. 2359; Tillæg B: s. 5781; Tillæg C: s. 409. L  

 1999 59: FT 1998 - 99: 1060, 7084, 7378; Tillæg A: s. 1683 og s. 1670;  

 Tillæg B: s. 1092 samt Tillæg C: s. 765.) Bestemmelsen om at en del af de promillemidler, der  

 overføres fra Skatteministeriet, kan anvendes til  

 miljøforbedrende investeringer, foreslås udvidet således,  

 at midlerne kan anvendes mere bredt til miljøforbedrende initiativer  

 på jordbrugsområdet, samt til finansiering af  

 sygdomsforebyggelse, sygdomsbekæmpelse og kontrol med produktion,  

 forarbejdning og afsætning af fødevarer.
 Endvidere foreslås Fonden for økologisk  

 landbrug oprettet for herigennem at synliggøre og forstærke  

 støtten til økologiske aktiviteter.
Baggrund for lovforslaget Ministeriet for Fødevarer, Landbrug og Fiskeri  

 får hvert år fra Skatteministeriet overført en andel af de  

 midler, der indbetales til statskassen i henhold til lov om afgift af  

 bekæmpelsesmidler.
Andelen svarer til 4,3 promille af den  

 afgiftspligtige grundværdi på landbrugs- og gartneriejendomme  

 m.v. bortset fra de afgiftspligtige grundværdier for stuehuse med  

 tilhørende have.
Midlerne er hidtil blevet fordelt mellem  

 Promilleafgiftsfonden for landbrug og Promilleafgiftsfonden for frugtavlen og  

 gartneribruget.
Desuden har midlerne siden 1987 været benyttet til at  

 finansiere en del af Fødevareministeriets udgifter til  

 tilskudsordningen vedrørende støtte til miljøforbedrende  

 investeringer i mindre landbrug, hvilket de seneste år er sket inden  

 for en ramme på 16 mill. kr.
Tilskudsordningen var tidsbegrænset,  

 og med udgangen af 1996 udløb ansøgningsfristen for  

 støtte til miljøforbedrende investeringer i mindre landbrug.
De  

 nuværende udgifter under ordningen er derfor konsekvenser af tidligere  

 års tilsagn, hvilket betyder, at Fødevareministeriets udgifter  

 til støtteordningen i 2003 forventes at blive mindre end 16 mill. kr.  

 I takt med at behovet for midler til denne ordning reduceres, er det  

 ønsket, at de resterende midler kan anvendes til et bredere  

 formål.
Den økologiske produktion har de seneste år  

 været stigende.
Med henblik på at fremme denne udvikling  

 yderligere foreslås det, at der oprettes en fond for økologisk  

 landbrug, der kan supplere promille- og produktionsafgiftsfondenes tilskud  

 til økologiske aktiviteter.
Såfremt stigende grundværdier  

 på landbrugs- og gartneriejendomme betyder, at der i de kommende  

 år vil skulle overføres flere midler fra Skatteministeriet, vil  

 en del af en sådan meroverførsel skulle overføres til  

 Fonden for økologisk landbrug.
Gældende lov Midlerne, der overføres fra Skatteministeriet, er  

 hidtil blevet fordelt mellem Promilleafgiftsfonden for landbrug og  

 Promilleafgiftsfonden for frugtavlen og gartneribruget.
Desuden kan  

 fødevareministeren, efter den nuværende affattelse af § 7, stk.  

 2, i bemyndigelsesloven, bestemme, at en del af de midler, der  

 overføres fra Skatteministeriet, kan anvendes til  

 miljøforbedrende investeringer i mindre landbrug samt til betaling af  

 omkostningerne ved kontrollen med overholdelsen af de i § 1 nævnte  

 forordninger.
Lovforslagets indhold Fødevareministeriets bemyndigelse i den  

 gældende § 7, stk. 2,  søges videreført i § 6, stk. 3,  

 men til et bredere formål.
Det foreslås, at midlerne kan anvendes  

 til miljøforbedrende initiativer på jordbrugsområdet,  

 sygdomsforebyggelse, sygdomsbekæmpelse samt til kontrol inden for  

 fødevaresektoren.
 Det foreslås endvidere, at der oprettes en  

 særskilt fond for økologisk landbrug for herigennem at  

 synliggøre og forstærke støtten til økologiske  

 aktiviteter.
Økonomiske og administrative konsekvenser for det offentlige Lovforslaget skønnes ikke at have økonomiske  

 eller administrative konsekvenser for kommuner eller amtskommuner.
Idet Ministeriet for Fødevarer, Landbrug og Fiskeri  

 ved Direktoratet for FødevareErhverv vil få  

 tilsynsforpligtigelse med Fonden for økologisk landbrug, vil  

 oprettelsen heraf få administrative konsekvenser for staten af  

 begrænset omfang.
Udgifterne vil blive afholdt inden for Direktoratet  

 for FødevareErhvervs nettoudgiftsbevilling.
Økonomiske og administrative konsekvenser for erhvervslivet De administrative omkostninger, der er forbundet med  

 driften af Fonden for økologisk landbrug, vil skulle afholdes af den  

 organisation, der påtager sig at forestå administrationen.
Miljømæssige konsekvenser Udvidelsen af fødevareministerens bemyndigelse, jf.  

 forslagets § 1, nr. 4, kan, i det omfang bemyndigelsen anvendes til  

 miljøforbedrende initiativer, forventes at få positive  

 konsekvenser for miljøet.
 Oprettelsen af Fonden for økologisk landbrug kan  

 medføre tilskud til aktiviteter, der udvikler landbrugsproduktionen i  

 en retning, der er mindre belastende for miljøet.
Forholdet til EU-retten Lovforslaget skal notificeres over for Europa-Kommissionen  

 i medfør af EF-traktatens statsstøtteregler.
Bemyndigelsesloven  

 er tidligere notificeret for Kommissionen i forbindelse med ændringer.
 Kommissionens godkendelse skal foreligge, inden loven kan  

 sættes i kraft.
Høring Amtsrådsforeningen Arbejderbevægelsens Erhvervsråd Danmarks Naturfredningsforening Dansk Erhvervsfrugtavl Dansk Erhvervsgartnerforening Dansk Familielandbrug Dansk Industri De danske Landboforeninger Det danske Handelskammer Forbrugerrådet Frederiksberg Kommune Friluftsrådet Kommunernes Landsforening Københavns Kommune Landbrugsraadet Landsforeningen Økologisk Jordbrug Ligestillingsafdelingen, By- og Boligministeriet Rigsrevisionen Skatteministeriet Ø-gruppen (Dansk  

 Økologileverandørforening) Økologisk Landscenter Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Idet Ministeriet for Fødevarer, Landbrug og Fiskeri  

 ved Direktoratet for FødevareErhverv vil få  

 tilsynsforpligtigelse med Fonden for økologisk landbrug, vil  

 oprettelsen heraf få administrative konsekvenser for staten af  

 begrænset omfang.
Udgifterne vil blive afholdt inden for Direktoratet  

 for FødevareErhvervs nettoudgiftsbevilling.
Økonomiske konsekvenser for erhvervslivet Ingen De administrative omkostninger, der er forbundet med driften  

 af Fonden for økologisk landbrug, vil skulle afholdes af den  

 organisation, der påtager sig at forestå administrationen.
Administrative konsekvenser for erhvervslivet Ingen De administrative omkostninger, der er forbundet med driften  

 af Fonden for økologisk landbrug, vil skulle afholdes af den  

 organisation, der påtager sig at forestå  

 administrationen.
Miljømæssige konsekvenser Udvidelsen af fødevareministerens bemyndigelse, jf.  

 forslagets § 1, nr. 4, kan, i det omfang bemyndigelsen anvendes til  

 miljøforbedrende initiativer, forventes at få positive  

 konsekvenser for miljøet.
 Oprettelsen af Fonden for økologisk landbrug kan medføre  

 tilskud til aktiviteter, der udvikler landbrugsproduktionen i en retning, der  

 er mindre belastende for miljøet.
Ingen Administrative konsekvenser for borgerne Ingen Ingen Forholdet til EU-retten Lovforslaget skal notificeres over for Europa-Kommissionen i  

 medfør af EF-traktatens statsstøtteregler.
Bemyndigelsesloven  

 er tidligere notificeret for Kommissionen i forbindelse med ændringer.
 Kommissionens godkendelse skal foreligge, inden loven kan sættes i  

 kraft.
Bemærkninger til lovforslagets  

 enkelte bestemmelser Til § 1 Til nr. 1 Som følge af at de økologiske organisationer  

 får indstillingsret til 1 medlem af § 2-udvalget vedrørende  

 øvrige landbrugsvarer, bliver antallet af medlemmer i dette udvalg  

 udvidet fra de nuværende 18 til 19.
Til nr. 2 Fonden for økologisk landbrug forudsættes  

 administreret efter samme bestemmelser som promilleafgiftsfondene.
Dette  

 betyder, at fødevareministeren skal godkende fondens budgetter og  

 regnskaber efter indstilling fra fondens bestyrelse og efter indhentet  

 udtalelse fra § 2-udvalget vedrørende øvrige landbrugsvarer,  

 jf. § 9, stk. 1. På den baggrund bør organisationer, der  

 repræsenterer økologisk jordbrug, være repræsenteret  

 i udvalget, hvorfor de økologiske organisationer fremover får  

 indstillingsret til 1 medlem af § 2-udvalget vedrørende øvrige  

 landbrugsvarer.
Til nr. 3 Bestemmelsen er omformuleret, således at det nu  

 fremgår tydeligere end hidtil, at Fødevareministeriet modtager  

 en del af pesticidafgiftsmidlerne fra Skatteministeriet.
Til nr. 4 Fødevareministeriet har siden 1996 fra  

 Skatteministeriet modtaget en andel af de midler, som indbetales til  

 statskassen i henhold til lov om afgift af bekæmpelsesmidler.
Midlerne  

 er hidtil blevet fordelt mellem Promilleafgiftsfonden for landbrug og  

 Promilleafgiftsfonden for frugtavlen og gartneribruget samt benyttet til  

 tilskud til miljøforbedrende investeringer i mindre landbrug.  

 Beløbet, som overføres fra Skatteministeriet, opgøres  

 som 4,3 promille af den afgiftspligtige grundværdi på landbrugs-  

 og gartneriejendomme m.v. bortset fra de afgiftspligtige grundværdier  

 for stuehuse med tilhørende have.
Før 1996 indgik en del af den  

 amtskommunale grundskyld i promilleafgiftsfondene.
Promilleafgiftsfondenes midler anvendes til finansiering  

 af foranstaltninger inden for en række veldefinerede formål.
Det  

 er promilleafgiftsfondenes bestyrelser, som indstiller budget og regnskab til  

 godkendelse hos fødevareministeren.
Bemyndigelsen i den gældende § 7, stk. 2, 1. pkt.,  

 udnyttes til at anvende 16 mill. kr. til at finansiere en del af  

 Fødevareministeriets udgifter til tilskudsordningen vedrørende  

 støtte til miljøforbedrende investeringer i mindre landbrug.  

 Tilskudsordningen var tidsbegrænset, og med udgangen af 1996  

 udløb ansøgningsfristen for støtte til  

 miljøforbedrende investeringer i mindre landbrug.
De nuværende  

 udgifter under ordningen er derfor konsekvenser af tidligere års  

 tilsagn.
I 2003 bliver Fødevareministeriets udgifter til  

 støtteordningen mindre end 16 mill. kr., hvorfor behovet for  

 promillemidler til denne ordning tilsvarende reduceres.
 Fødevareministeren agter fortsat at kunne disponere  

 over en del af overførslen fra Skatteministeriet, hvorfor den  

 eksisterende hjemmel søges videreført, men til et bredere  

 formål.
 De formål, som søges omfattet af  

 bestemmelsen, drejer sig om miljøforbedrende initiativer på  

 jordbrugsområdet, sygdomsforebyggelse, sygdomsbekæmpelse og  

 kontrol med produktion, forarbejdning og afsætning af fødevarer.  

 Der vil fortsat være mulighed for at anvende en del af midlerne til  

 betaling af omkostninger ved kontrollen med overholdelse af de i lovens § 1  

 nævnte forordninger.
Bemyndigelsen til at anvende midler til  

 miljøforbedrende initiativer på jordbrugsområdet vil dels  

 kunne udmøntes inden for de eksisterende støtteordninger og  

 dels til nye initiativer.
Miljøforbedrende initiativer på  

 jordbrugsområdet forventes blandt andet at kunne omfatte initiativer,  

 der såvel i primærproduktionen som i forarbejdningsleddet  

 tilskynder til miljøvenlig, herunder økologisk,  

 landbrugsproduktion i bred forstand, udvikling af miljøvenlige  

 produkter eller produktionsmetoder, forbedring af arbejdsmiljøet,  

 forbedring af dyrevelfærd og uddannelse i eller rådgivning om  

 miljøforbedrende produktionsmetoder.
Det lovmæssige grundlag vil  

 primært være landdistriktsstøtteloven.
For så vidt angår bemyndigelsen til at anvende  

 midler til sygdomsforebyggelse, sygdomsbekæmpelse og kontrol med  

 produktion, forarbejdning og afsætning af fødevarer vil denne  

 kunne udmøntes til initiativer, som er af betydning for samfundet som  

 helhed ved at være fødevaresikkerhedsrelateret.
Sådanne  

 initiativer vil tillige styrke landbrugserhvervets position som ansvarlig  

 fødevareproducent.
 Bemyndigelsen skal således anvendes til at yde  

 tilskud til projekter, der kan bidrage til gennemførelse af  

 regeringens fødevareerhvervspolitik.
Det økologiske landbrug er de seneste år  

 gået kraftigt frem.
Denne udvikling har også været  

 afspejlet i tilskud til økologiske aktiviteter gennem promille- og  

 produktionsafgiftsfondene.
Det er ønsket, at økologiske  

 aktiviteter fortsat støttes gennem disse fonde, men at indsatsen  

 forstærkes ved at oprette en selvstændig økologisk fond.  

 Formålet med Fonden for økologisk landbrug vil være at  

 fremme den økologiske fødevareproduktion inden for de  

 formål, der allerede er specificeret for promilleafgiftsfondene.  

 Tildeling af midler til fonden fremgår af nedenstående.
Det er hensigten, at hovedparten af de midler, som  

 overføres fra Skatteministeriet til promilleafgiftsfondene, skal  

 disponeres af promilleafgiftsfondenes bestyrelser efter uændrede  

 bestemmelser.
Bemyndigelsen i den foreslåede § 6, stk. 3, 1. pkt., vil  

 derfor blive udnyttet inden for en ramme på de nuværende 16 mill.  

 kr.
Dog kan rammen udvides, såfremt udviklingen i landbrugets  

 grundværdier indebærer, at de samlede overførsler fra  

 Skatteministeriet til Fødevareministeriet øges.
Såfremt  

 der på tidspunktet for udarbejdelse af forslag til finanslov kan  

 imødeses at indgå mere end 235 mill. kr. i Promilleafgiftsfonden  

 for landbrug, vil 50 pct. af beløbet ud over 235 mill. kr. tilfalde  

 Fødevareministeriet.
Heraf vil der fra 2002 først tilfalde  

 Fonden for økologisk landbrug en andel, mens en eventuel resterende  

 andel vil kunne anvendes til at forhøje forslagsårets ramme for  

 bemyndigelsen under § 6, stk. 3, 1. pkt.
Rammen for bemyndigelsen i § 6, stk.  

 3, 1. pkt., vil blive fastlagt på de årlige forslag til  

 finanslove.
 Samlet vil fordelingen af de fra Skatteministeriet  

 overførte midler ske som følger:
 Først afsættes 16 mill. kr., som Ministeriet  

 for Fødevarer, Landbrug og Fiskeri kan benytte til de i § 6, stk. 3,  

 1. pkt., definerede formål.
 Herefter tildeles Promilleafgiftsfonden for frugtavlen og  

 gartneribruget et beløb, som udgør summen af 5 mill. kr.,  

 svarende til den merbelastning erhvervet skønnes påført  

 med pesticidafgifterne, og den andel af midlerne, der svarer til 4,3 promille  

 af den afgiftspligtige grundværdi på gartneriejendomme m.v.  

 bortset fra de afgiftspligtige grundværdier for stuehuse med  

 tilhørende have.
Såfremt det resterende beløb udgør  

 mindre end 235 mill. kr., tildeles Promilleafgiftsfonden for landbrug det  

 resterende beløb.
Såfremt beløbet overstiger 235 mill.  

 kr., vil Promilleafgiftsfonden for landbrug blive tildelt 235 mill. kr. samt  

 halvdelen af det tilbageværende beløb.
Resten vil herefter  

 tilfalde Ministeriet for Fødevarer, Landbrug og Fiskeri.
Af den andel, der i sidste omgang tilføres  

 Ministeriet for Fødevarer, Landbrug og Fiskeri, overføres der  

 midler til Fonden for økologisk landbrug.
Det er en forudsætning  

 for disse overførsler, at de kan ske inden for den andel af en  

 eventuel tilvækst, som Fødevareministeriet råder over.
Af  

 Fødevareministeriets andel af en eventuel tilvækst vil der i  

 2002 tilføres den økologiske fond 5 mill. kr. og i 2003 10  

 mill. kr.
Fra og med 2004 overføres under tilsvarende betingelser et  

 beløb, der opgøres som 10 mill. kr. plus en procentandel af  

 Fødevareministeriets andel af beløbet, der overstiger 235 mill.  

 kr.
Procentandelen opgøres som det økologisk dyrkede  

 landbrugsareals andel af det samlede dyrkede landbrugsareal.
Opgørelsen af eventuelle overførsler til  

 Fonden for økologisk landbrug vil ske ved udarbejdelse af forslag til  

 finanslov.
Udregning af den andel af overførslen, der tager  

 udgangspunkt i det økologiske areal, vil ske som følger.  

 På tidspunkt for udarbejdelse af forslag til finanslov, dog senest 1.  

 juni, udarbejdes en opgørelse over størrelsen af det  

 økologisk dyrkede areal på basis af Plantedirektoratets sidst  

 offentliggjorte data for kalenderåret, der er afsluttet på dette  

 tidspunkt.
Samtidig anvendes Danmarks Statistiks seneste opgørelse  

 over det samlede dyrkede landbrugsareal.
 Eksempel:
I det følgende er antaget, at der med virkning for  

 2002 sker stigninger i grundværdierne på 8 pct., mens der i de  

 efterfølgende 2 år er regnet med stigninger på 3,2 pct.,  

 svarende til en inflationsbetinget stigning.
Det understreges, at  

 procentsatserne er tilfældigt valgt.
Det antages endvidere, at det  

 økologisk dyrkede areals andel af det samlede landbrugsareal  

 udgør 10 pct. i 2002, hvilket således vil være  

 procentsatsen, der benyttes til opgørelsen af overførslen til  

 Fonden for økologisk landbrug for 2004. Under disse antagelser vil  

 fordelingen mellem Fødevareministeriet, promilleafgiftsfondene samt  

 Fonden for økologisk landbrug være som skitseret i  

 tabellen.
 Mill. kr.
2001 2002 2003 2004 Overførsel fra Skatteministeriet 258,3 279,0 287,9 297,1 Heraf fordeles til Fødevareministeriet, jf. § 6, stk. 3, 1.  

 pkt.
16,0 16,0 16,0 16,0 Promilleafgiftsfonden for frugtavlen og  

 gartneribruget:
overførsel grundet merbelastning fra  

 pesticidafgifter 5,0 5,0 5,0 5,0 samt en andel svarende til 4,3   af den afgiftspligtige  

 grundværdi på gartneriejendomme 2,3 2,5 2,6 2,6 Rest 235,0 255,5 264,3 273,5 Heraf fordeles til Promilleafgiftsfonden for landbrug 235,0 245,2 249,7 254,2 Fødevareministeriet1) 0,0 10,2 14,7 19,2 hvoraf Fonden for økologisk landbrug kan  

 tildeles 0,0 5,0 10,0 10,0 samt en andel på basis af det økologiske  

 areal 0,0 0,0 0,0 1,9 1) Fødevareministeriet vil heraf kunne disponere over  

 0 mill. kr., 5,2 mill. kr., 4,7 mill. kr. og 7,3 mill. kr. i de 4 år.  

 Beløb, der kan benyttes til de i § 6, stk. 3, 1. pkt., nævnte  

 formål.
Til nr. 5 Der er tale om en sproglig konsekvensrettelse som  

 følge af oprettelsen af Fonden for økologisk landbrug.
Til nr. 6 § 7, stk. 2 udgår idet teksten i sin nye formulering  

 er rykket til § 6, stk. 3.
Til nr. 7 Den oprindelige formulering i § 8, stk. 1, refererede til  

 alle de i § 6, stk. 1 og 2 nævnte fonde.
Der gælder imidlertid  

 særlige bestemmelser for Fonden for økologisk landbrug, hvorfor  

 det er nødvendigt med en ændring af bestemmelsen.
Der er  

 således indsat selvstændige stykker for hver type fond.
Til nr. 8 Der er tale om en konsekvensrettelse som følge af  

 oprettelsen af Fonden for økologisk landbrug.
Til nr. 9 Der er tale om en konsekvensrettelse som følge af  

 oprettelsen af Fonden for økologisk landbrug.
Til nr. 10 Der er tale om en konsekvensrettelse som følge af  

 oprettelsen af Fonden for økologisk landbrug.
Til § 2 De foreslåede ændringer skal notificeres til  

 Europa-Kommissionen i medfør af EF-traktatens  

 statsstøtteregler.
Kommissionens godkendelse skal foreligge inden  

 ikrafttræden.
Ministeren for fødevarer, landbrug og fiskeri vil  

 sætte loven i kraft umiddelbart herefter.
Lovforslaget sammenholdt med gældende lov Gældende formulering Lovforslaget § 1 I lov om administration af Det Europæiske Fællesskabs  

 forordninger om markedsordninger for landbrugsvarer m.v., jf.  

 lovbekendtgørelse nr. 818 af 3. november 1999, som ændret ved  

 lov nr. 1267 af 20. december 2000, foretages følgende  

 ændringer:
§ 2 Stk. 2.- - - 1.
» Stk. 3 Stk. 4.- - - 2.
» § 6 - - - Stk. 2. Ministeren for fødevarer, landbrug og  

 fiskeri modtager fra Skatteministeriet en andel af de midler, som indbetales  

 til statskassen i henhold til lov om afgift af bekæmpelsesmidler.  

 Midlerne indgår i to promilleafgiftsfonde henholdsvis for landbruget og  

 for gartneribruget og frugtavlen, jf. dog § 7, stk. 2. Ministeren for  

 fødevarer, landbrug og fiskeri kan bestemme fordelingen mellem  

 promilleafgiftsfondene af den del af afgiftsmidlerne, som skal indgå i  

 fondene.
Stk. 3-4.- - - 3.
» 1) Ministeriet for Fødevarer, Landbrug og Fiskeri, 2) Promilleafgiftsfonden for frugtavlen og gartneribruget, og 3) Promilleafgiftsfonden for landbrug.« 4.
» Stk. 3-5 bliver herefter stk. 4-6.
Stk. 5 5.
» § 7 Stk. 2. Ministeren for fødevarer, landbrug og  

 fiskeri kan bestemme, at en del af de i  § 6, stk. 2, nævnte midler kan  

 anvendes til miljøforbedrende investeringer i landbruget.
Ministeren  

 kan endvidere bestemme, at en del af disse midler kan anvendes til betaling  

 af omkostningerne ved kontrollen med overholdelsen af de i § 1 nævnte  

 forordninger.
 6.
Stk. 3. bliver herefter stk.2 § 8 Stk. 2-4. - - - 7.
» Stk. 2. Promilleafgiftsfonden for frugtavlen og  

 gartneribruget ledes af en bestyrelse, der udpeges af ministeren efter  

 indhentet udtalelse fra Dansk Erhvervsgartnerforening, Dansk  

 Erhvervsfrugtavl, Arbejderbevægelsens Erhvervsråd og  

 Forbrugerrådet.
Promilleafgiftsfonden for landbrug ledes af en  

 bestyrelse, der udpeges af ministeren efter indhentet udtalelse fra  

 Landbrugsraadet, De danske Landboforeninger, Dansk Familielandbrug,  

 Arbejderbevægelsens Erhvervsråd og Forbrugerrådet.
Fondenes  

 vedtægter skal godkendes af ministeren.
Stk. 3. Fonden for økologisk landbrug ledes af en  

 bestyrelse, der udpeges af ministeren efter indhentet udtalelse fra  

 Landsforeningen Økologisk Jordbrug, Økologisk Landscenter,  

 Ø-gruppen (Dansk Økologileverandørforening),  

 Landbrugsraadet, De danske Landboforeninger, Dansk Familielandbrug,  

 Forbrugerrådet og Arbejderbevægelsens Erhvervsråd.
Fondens  

 vedtægter skal godkendes af ministeren.
 Stk. 2-4 bliver herefter stk. 4-6.
 § 9.
 8.
§ 23 Stk. 2-5.- - - Stk. 6. Den, der undlader at efterkomme et af ministeren for  

 fødevarer, landbrug og fiskeri meddelt påbud i medfør af  

 § 8, stk. 3, straffes med bøde.
Stk. 7. - - - 9.
Stk. 8 10.
