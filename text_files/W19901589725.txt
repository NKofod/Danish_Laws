 I en sag vedrørende behandlingen af et handicappet barn fandt  

 Patientklagenævnet, at man fra sundhedsvæsenets side bør være opmærksom på,  

 at der ofte er en hårfin grænse mellem en naturlig information og vejledning  

 af patienter og pårørende og så en medinddragen af disse i  

 behandlingsovervejelserne med det resultat, at information for eksempel fra  

 flere forskellige sundhedspersoner fører til en begrundet tvivl om, hvorvidt  

 behandlingen nu også har været god nok.
 5.1.4. Grænser for information.
 En enkelt sag nævnet har behandlet belyser særlig godt, at der også må  

 være grænser for den information som gives, og måske især den måde den gives  

 på.
Der var tale om et stærkt belastet spædbarn, som igennem 2 år blev  

 undersøgt og behandlet for en række alvorlige symptomer og lidelser.
Det  

 lykkedes trods en intensiv indsats fra flere specialafdelingers side ikke at  

 redde barnet, som døde af hjertestop.
Forældrene engagerede sig stærkt i hvilken behandling, der var den mest  

 hensigtsmæssige for barnet, og kom i denne forbindelse i kontakt med flere  

 sundhedspersoner fra de forskellige specialafdelinger.
Et af forældrenes  

 klagepunkter var manglende koordination mellem afdelingerne, samt at  

 forældrene følte, at det var dem, der måtte tage initiativ til, at der blev  

 opstillet en fælles behandlingsplan for barnet.
 Forældrene havde i øvrigt vanskeligt ved at acceptere behandlingsplanen og  

 blev herved også stærkt involveret i beslutningsprocessen vedrørende  

 behandlingen af barnet.
 Patientklagenævnet hæftede sig især ved en af de udtalelser, der var  

 indhentet til brug for nævnets behandling af sagen, hvor det blandt andet  

 blev udtalt:
»Mine kommentarer til hele fremstillingen er iøvrigt, at den er  

 sanddru set fra forældrenes synspunkt.
Forløbet demonstrerer et problem, der  

 vil accentueres på hospitalerne i de kommende år, af mig kaldet  

 »informationsforurening«.
Når man spørger mange forskellige  

 personer, får man mange forskellige svar, og når man informerer meget  

 detailleret og nuanceret med overvejelser pro et contra, bliver forældrene så  

 stærkt involveret i beslutningsprocessen, at de bagefter, når det ikke lykkes  

 at redde barnet, forsøger at frigøre sig fra ansvaret ved at fremsætte  

 ubegrundede bebrejdelser og klager, som her anført.
Det ses af hele fremstillingen, at forældrenes problem har været en idelig  

 vekslen mellem, hvad de selv mente, kunne, ville og turde gøre for deres  

 barn, og hvad de mente andre var i stand til at gøre og kunne få lov til at  

 gøre .' Konklusionen på Patientklagenævnets behandling af denne sag var, at man  

 fra sundhedsvæsenets side bør være opmærksom på, at der ofte er en hårfin  

 grænse mellem en naturlig information og vejledning af patienter og pårørende  

 og så en medinddragen af disse i behandlingsovervejelserne med det resultat,  

 at information for eksempel fra flere forskellige sundhedspersoner fører til  

 en ubegrundet tvivl om, hvorvidt behandlingen nu også har været god nok.
