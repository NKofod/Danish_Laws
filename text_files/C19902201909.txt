(Til rektorerne for lærerseminarierne) I henhold til § 1, stk. 1, nr. 5, og stk. 2, og § 2 i bekendtgørelse nr.  

 35 af 21. januar 1987 om optagelse på seminarier, der uddanner lærere til  

 folkeskolen, fastsætter direktoratet hermed følgende:
A.
Ansøgere med udenlandske eksaminer.
 1. Følgende udenlandske eksaminer ligestilles med en  

 dansk studentereksamen:
 - En studentereksamen/Vitnemål fra videregående skole/Avgangsbetyg fra  

 Gymnasiet fra et af de nordiske lande.
 - Abitur/Reifezeugnis fra Forbundsrepublikken.
 - Baccalaureat (deuxieme partie) fra Frankrig.
 - General Certificate of Education (GCE) fra Storbritannien i mindst 5  

 forskellige fag (0 levels med karaktererne A, B eller C samt 2 - 3 A levels).
 - Diploma di Maturita fra Italien.
 - VWO fra gymnasium/athenæum fra Holland.
 - Certificat d'etudes moyennes superieures og Certificat d'enseignement  

 secondaire superieur + Diplome d'aptitude a l'enseignement superieur fra  

 Belgien.
 - The International Baccalaureate.
 - Europæisk studentereksamen fra Europaskolerne.
 - Studentereksamen fra Shape-skolen.
- High School Diploma fra USA eller tilsvarende eksaminer fra andre lande  

 med uddannelsessystem efter amerikansk mønster f.eks.
Japan.
- Andre eksaminer, der giver adgang til universitetsstudier i - High  

 School Diploma fra USA eller tilsvarende eksaminer fra andre lande med  

 uddannelsessystem efter amerikansk mønster f.eks.
Japan.
 - Andre eksaminer, der giver adgang til universitetsstudier i det  

 pågældende land, herunder fra Australien, Canada, DDR, Grækenland, Irland,  

 Portugal, Schweiz, Spanien, Tyrkiet og Østrig.
2. Ansøgere fra andre lande end de ovenfor nævnte  

 (herunder Iran og Irak) skal normalt kunne dokumentere studier ved et  

 universitet i hjemlandet for at kunne få dispensation.
Ansøgninger kan  

 eventuelt forelægges Fællesnævnet til vurdering af udenlandske ansøgere og  

 udenlandske eksaminer.
 3. Optagelse af udenlandske ansøgere forudsætter, at  

 de over for det seminarium, hvor der søges optagelse, dokumenterer, at de  

 taler og forstår dansk i en sådan grad, at de kan deltage i  

 praktikundervisningen og kan følge den øvrige undervisning.
B.
Ansøgere uden adgangsgivende eksamen.
 4. Afgørelsen af, om der kan meddeles dispensation,  

 skal bygge på en samlet vurdering af ansøgerens kvalifikationer, herunder  

 hidtidige uddannelses- og beskæftigelsesforløb.
 5. Ansøgere med dispensation til optagelse på  

 universiteterne vil normalt umiddelbart kunne få dispensation.
 6. Børnehave- og fritidspædagoger vil kunne få  

 dispensation mod aflæggelse af prøve til HF i engelsk og matematik, jf. pkt.  

 8.c.
7. Socialpædagoger, gymnastiklærere fra de private  

 gymnastikinstitutter, f.eks.
Liss Burmesters, lærere fra SEL og  

 håndarbejdslærere vil kunne få dispensation mod aflæggelse af prøve til HF i  

 dansk, engelsk og matematik, jf. pkt. 8.c.
 8. Der kan i øvrigt normalt kun gives dispensation  

 (evt. betinget) til ansøgere, der er eller vil være fyldt 25 år ved  

 studiestarten, og som opfylder følgende krav (»10+3+3« - reglen):
a.
Folkeskolens Udvidede Afgangsprøve, Statskontrolleret prøve efter 10.  

 klasse, Realeksamen eller lignende.
b.
En afsluttet erhvervsforberedende uddannelse, normalt af 3 års  

 varighed.
c.
Prøve til højere forberedelseseksamen i mindst 3 fag, normalt dansk,  

 fællesfag engelsk, fællesfag matematik, med mindst karakteren 6 i hvert af  

 fagene, - eller tilsvarende faglige kvalifikationer.
 Kravet om prøve i 3 HF-fag kan dog helt eller delvis fraviges for ansøgere  

 med brede reelle kvalifikationer, herunder udøvet selvstændigt  

 lederansvar/ledervirksomhed og lignende.
 Undervisnings- og forskningsministeriet,  

 den 3. april 1990.
 P.m.v.
 e.b.
