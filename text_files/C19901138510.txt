Det østriske nationalråd (parlament) har gennemført en lovændring,  

 hvorefter østrigske statsborgere, der på tidspunktet for valg eller  

 folkeafstemning opholder sig i udlandet, er berettigede til at afgive deres  

 stemme i opholdslandet.
Loven finder anvendelse første gang i forbindelse med  

 valg til nationalrådet i oktober 1990.
 I den anledning er det mellem Justitsministeriet og den østriske ambassade  

 aftalt, at stemmeberettigede østriske statsborgere, der på tidspunktet for  

 valg eller folkeafstemning opholder sig i Danmark, kan afgive deres stemme  

 efter følgende fremgangsmåde:
De stemmeberettigede østrigske statsborgere kan fra de østrigske  

 myndigheder rekvirere en stemmeseddel, en kuvert, hvori stemmesedlen skal  

 lægges, samt et valgkort med en kuvert vedhæftet.
De pågældende henvender sig  

 herefter til notarialkontoret medbringende den udfyldte stemmeseddel samt det  

 i øvrigt nævnte materiale.
Notaren attesterer på valgkortet, at der er  

 identitet mellem den fremmødte person og den person, der er angivet på  

 valgkortet, hvorefter den pågældende lægger stemmesedlen i den ene kuvert,  

 der herefter sammen med det attesterede valgkort i den herpå vedhæftede  

 kuvert, hvorefter også denne kuvert forsegles af notaren.
Den pågældende  

 formidler herefter selv kuverten overbragt til de østrigske myndigheder.
 På denne baggrund skal Justitsministeriet anmode notarialkontorene om,  

 såfremt man måtte modtage henvendelser fra østrigske statsborgere, der ønsker  

 at afgive deres stemme,  at  forsegle den kuvert, hvori den udfyldte  

 stemmeseddel er lagt,  at  sikre sig, at der er identitet mellem den  

 fremmødte person og den person, der er angivet på valgkortet, og attestere  

 dette på valgkortet med underskrift og segl, samt endelig  at  påse,  

 at valgkortet og kuverten med den udfyldte stemmeseddel lægges i den til  

 valgkortet vedhæftede kuvert, der herefter forsegles af notarialkontoret.
Til orientering vedlægges en gengivelse af det valgkort (Wahlkarate),  

 hvorpå notarialkontoret skal attestere det ovenfor anførte.
Opmærksomheden  

 henledes på, at den østriske ambassade har tilkendegivet, at der lægges vægt  

 på, at såvel dato som klokkeslet for forretningen fremgår af påtegningen.
 Det tilføjes, at der for notarialforretningen beregnes sædvanlig  

 retsafgift, jf. retsafgiftslovens § 45, 1.- pkt.
P.
M.
V.
E.
B.
