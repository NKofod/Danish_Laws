 Vedrørende bekendtgørelse om helbredskontrol.
Vedlagt fremsendes Veterinærdirektoratets bekendtgørelse nr. 59 af 30.  

 januar 1991 om helbredskontrol.
Bekendtgørelsen afløser bekendtgørelse nr.  

 832 af 15. december 1987 om samme emne og er udstedt i henhold til  

 »EF-kommissionens beslutning af 25. september 1990 om godkendelse af den  

 af Danmark fremlagte helbredskontrolordning for personale, som giver  

 tilsvarende garantier« (90/514/EØF).
 Bemærkninger:
 § 1: Ordningen omfatter også det veterinære kontrolpersonale samt  

 personale, der uden at være ansat til egentlig håndtering af uemballeret kød  

 m.v., alligevel jævnligt kommer i forbindelse med uemballerede varer, således  

 f.eks. laboratoriepersonale.
§ 2: Der forlanges etableret en uddannelse for personalet i  

 levnedsmiddelhygiejne og personlige hygiejne.
Et sådant uddannelsesprogram er  

 under udarbejdelse i et samarbejde med Slagteriskolen, og der vil senere  

 blive orienteret herom.
 § 3: Den væsentligste ændring i forhold til de tidligere bestemmelser er,  

 at den årlige fornyelse af helbredsattesten herefter kan fortages ved en  

 »tro og love erklæring« (bilag 2), som underskrives af den ansatte  

 selv, og som påtegnes af en lægeinstans knyttet til virksomheden, jfr. § 3,  

 stk. 2.
Veterinærdirektoratet er bekendt med, at mange virksomheder har indgået  

 aftale med Slagteri- og Kødbranchens Bedriftssundhedstjeneste, Gunnar  

 Clausens Vej 78 (efter 20. maj: Gunnar Clausens Vej 34), 8260 Viby J om at  

 fungere som pågældende lægeinstans.
Udfyldte erklæringer fra de ansatte skal  

 derfor efterfølgende af virksomheden fremsendes i lukket kuvert til påtegning  

 hos bedriftssundshedtjenestens læge på ovennævnte adresse.
 For virksomheder, som ikke har indgået en sådan aftale, skal ovennævnte  

 erklæring påtegnes af den ansattes praktiserende læge.
For nyansatte gælder fortsat, at der skal udfyldes en almindelig  

 helbredsattest (bilag 1) sammen med lægen.
Der skal normalt ikke foretages  

 indsendelse af prøver til mikrobiologisk undersøgelse i forbindelse med  

 udfyldelse af attesten.
 Den gule kopi opbevares af lægen/lægeinstansen (BTS), mens originalen  

 returneres til virksomheden til opbevaring, jfr. § 5.
 Veterinærdirektoratet har ladet fremstille blanketter, svarende til  

 bilagene, og virksomhederne bedes snarest skriftligt rekvirere det fornødne  

 antal helbredsattester til henholdsvis nyansatte, der skal anvende attest  

 udformet som bilag 1, og ansatte, der allerede har en lægeattest (bilag 2).  

 Rekvisitionen skal påtegnes af embedsdyrlæge og stiles til:  

 Veterinærdirektoratet, afdeling for kødkontrol, Rolighedsvej 25, 1958  

 Frederiksberg C.
 Cirkulære af 17. maj 1989 om helbredskontrol tilbagekaldes.
 P.V.V.
