Resumé Efter et indbrud på en politistation indberettede politimesteren  

 (P) til Rigspolitichefen (R), at politiassistent A m.fl. havde tilsidesat  

 bestemmelserne  

 i en stationsmeddelelse om aflåsning m.v. af politistationen.
R meddelte  

 herefter A m.fl. en irettesættelse.
A klagede til Justitsministeriet, der  

 tiltrådte R's afgørelse.
Ombudsmanden fandt det kritisabelt, at A ikke blev partshørt om  

 P's indberetning, der indeholdt en selvstændig vurdering af forholdet,  

 herunder  

 en indstilling om sanktionsvalget.
Endvidere burde A have været partshørt om  

 R's bedømmelse af faktum og eventuelle bevismæssige vurderinger, inden sagen  

 blev afgjort.
 Ombudsmanden kritiserede desuden, at afgørelsen ikke indeholdt en  

 henvisning til de retsregler, i henhold til hvilke afgørelsen var truffet.  

 Endelig anså Ombudsmanden det for stridende mod god forvaltningsskik, at  

 afgørelsen ikke blev meddelt A direkte. (J. nr. 1991-2069-60).
Disciplinær irettesættelse.
Manglende partshøring, mangelfuld  

 begrundelse, bekendtgørelse.
 A klagede til mig over en  

 disciplinær irettesættelse meddelt af Rigspolitichefen og tiltrådt af  

 Justitsministeriet.
 Det fremgik af de  

 foreliggende oplysninger, at A sammen med tre andre politiassistenter gjorde  

 tjeneste på politistationen i X-by den 28. august 1990 fra kl. 16.00 til kl.  

 24.00.
 Ved stationsmeddelelse nr. 8  

 af 21. februar 1990 var der fastsat følgende regler for aflåsning m.v. af  

 politistationen i X-by uden for normal åbningstid:
 "...
 Når personalet forlader  

 stationen udenfor normal åbningstid, skal de sikre sig, at følgende er i  

 orden:
 ...
 3. Planskab, hittegodsskab og  

 våbenskab er aflåsede og nøglerne i de to førstnævnte skabe er fjernet  

 (anbringes i nøgleskabet).
 4. Vinduerne er  

 lukket/påhaspet og yderdørene aflåsede.
..." Den 29. august 1990, kl. ca.  

 02.25, blev der begået indbrud på politistationen, hvorved der bl.a. blev  

 stjålet 7 tjenestepistoler og kontanter.
 I notits af 30. august 1990  

 fra politimesteren blev bl.a. følgende anført:
 "...
Når stationen er lukket, skal  

 alle tjenestevåben være anbragt i et våbenskab, som er anbragt i et kontor  

 ved  

 siden af ekspeditionen.
Våbenskabet skal være låst, og kan kun åbnes ved brug  

 af en kode.
Kontoret er det eneste kontor som omfattes af tyverialarmen  

 (rum-alarm).
Da tyveriet havde fundet  

 sted, blev det konstateret, at et vindue i et garderoberum ikke var lukket,  

 idet gerningsmanden havde foretaget indstigning gennem dette vindue, det blev  

 også konstateret at våbenskabet ikke var opbrudt, idet skabet var helt intakt  

 og  

 kodelåsen var også intakt.
Det må derfor formodes, at gerningsmanden har  

 været  

 så heldig, at ramme koden så skabet har kunnet åbnes, eller også har det ikke  

 været låst.
 ...
 Derfor er pa. (A), pa. (B) og  

 pa. (C) gjort bekendt med foranstående, og at der ønskes en forklaring  

 vedrørende forholdene da de forlod politistationen kl. 24.00, men da det ikke  

 kunne udelukkes, at der indledes en disciplinærsag efterfølgende, idet  

 stationsmeddelelse nr. 8 vedrørende pkt. 4 og måske heller ikke pkt. 3 ikke  

 er  

 efterkommet, er de samtidigt gjort bekendt med, at de under henvisning til  

 rigspolitichefens kundgørelse I nr. 10 pkt. 9 ikke har pligt til at udtale  

 sig  

 om fremstillingen.
 De erklærede herefter alle  

 tre, at de ikke ønskede at udtale sig eller afgive notits om forholdet.
..." Notitsen blev fortsat den 31.  

 august 1990 således:
"Våbenskabet har i dag  

 været genstand for en undersøgelse, hvor det blev konstateret, at det aldrig  

 har været kodet rigtigt.
Erklæring om disse forhold vil senere  

 fremkomme." Endelig blev det ved fortsat  

 notits den 3. september 1990 anført, at de pågældende havde fået udleveret  

 genpart.
 I skrivelse af 5. september  

 1990 fra politimesteren til A meddeltes følgende:
 "I forbindelse med  

 indbruddet på (X) politistation den 29.8.1990 kl. 0227 er det konstateret, at  

 et vindue til garderoberummet stod åbent og at våbenskabet ikke var aflåst.
 Af vagtlisten fremgår, at De  

 havde tjeneste til kl. 24 den 28.8.1990, og således kan have været den  

 sidste,  

 der forlod politistationen.
 Ved stationsmeddelelse af  

 21.2.1990 er det indskærpet, at den, der sidst forlader stationen, skal sikre  

 sig bl.a., at vinduerne er lukket og skabene låst.
 Med henblik på en vurdering  

 af, om der kan foreligge en tjenesteforseelse, skal jeg give Dem adgang til  

 at  

 afgive en skriftlig udtalelse om sagen, herunder om Deres eventuelle  

 handlinger  

 og observationer i relation til vinduet og skabet, da De forlod stationen.
..." A udtalte herefter i notits  

 af 2. oktober 1990 følgende:
 "På opfordring kan det  

 oplyses, at jeg tirsdag den 28. august 1990 var på arbejde i tidsrummet kl.  

 1600-2400 sammen med 3 andre kollegaer.
 Stationen forlades kl. 2400  

 og forinden foretages kontrol af om tjenestekøretøjerne er aflåst,  

 nedbrydning  

 af EDB-skærm, døgnrapporten telefaxes til (...), div. nøgler låses inde i  

 nøgleskab, bærbare Stornoer og våben låses inde i våbenskab, neddæmpning af  

 belysning, tyverialarm aktiveres, bagdøren aflåses og porten til baggården  

 lukkes og aflåses.
 I hvilken rækkefølge tingene  

 er gjort og af hvem, erindrer jeg ikke, idet dette foregår helt  

 rutinemæssigt.
Jeg bemærkede ingen  

 åbentstående vinduer, da jeg forlod stationen via baggården." De tre andre  

 politiassistenter udtalte sig tilsvarende.
I skrivelse af 8. oktober  

 1990 indberettede politimesteren sagen for Rigspolitichefen med angivelse af,  

 hvilke forhold der efter politimesterens opfattelse burde tages hensyn til  

 ved  

 sagens vurdering.
Han fandt,  

  

 at  

  

 det  

 kunne lægges til grund, at vinduet havde stået åbent og våbenskabet været  

 uaflåst, da medarbejderne forlod bygningen omkring kl. 24,  

  

 at  

  

 det formentlig kunne lægges til grund, at indbruddet ville være  

 begået under alle omstændigheder f.eks. gennem en meget sårbar glasveranda,  

  

 at  

  

 forpligtelsen til lukning m.v. i en  

 situation som den foreliggende, hvor 4 mænd forlod stationen sammen, måtte  

 antages at påhvile hver enkelt, og  

  

 at  

  

 det ikke med fuld tilstrækkelig sikkerhed turde lægges til grund, at  

 våbenskabet end ikke var forsøgt låst.
Han fandt sagen egnet til afgørelse  

 med  

 en irettesættelse.
 Skrivelsen sendtes til høring  

 hos Dansk Politiforbund, der svarede, at forbundet kunne tiltræde  

 indstillingen.
Rigspolitichefen meddelte  

 herefter i skrivelse af 22. november  

 1990  

 A  

 og de tre andre en irettesættelse.
Skrivelsen blev  

 sendt til politimesteren med anmodning om udlevering af en genpart til hver  

 af  

 de implicerede.
Afgørelsen blev begrundet således:
"Af en med Deres  

 skrivelse af 8. oktober 1990 fremsendt disciplinærsag fremgår, at  

 politiassistenterne (A) (B) (C) (D) alle (X-by) har gjort sig  

 skyldig i tjenesteforseelse ved den 28. august 1990 at have tilsidesat  

 bestemmelserne  

 i stationsmeddelelse nr. 8 af 21. februar 1990 vedrørende aflåsning m.v. af  

 politistationen i (X-by) uden for normal åbningstid, når stationen forlades  

 af  

 personalet.
Det fremgår af sagen, at  

 politiassistenterne den pågældende dag ca. kl. 24 forlod politistationen  

 efter  

 endt tjeneste uden at sikre sig, at vinduerne var lukkede/påhaspede.
Den  

 efterfølgende nat blev der begået indbrud på politistationen, i hvilken  

 forbindelse der blandt andet blev stjålet 7 tjenestevåben og et større  

 kontant  

 beløb.
Våbnene er senere tilvejebragt.
Det er konstateret, at gerningsmanden  

 skaffede sig adgang til politistationen via et åbentstående vindue.
 De har indstillet, at sagen  

 disciplinært afgøres derved, at politiassistenterne meddeles en  

 irettesættelse.
 I den anledning meddeler jeg  

 herved ovennævnte politiassistenter en irettesættelse.
..." I skrivelse af 8. marts 1991  

 klagede A til Justitsministeriet, idet han bl.a. gjorde gældende, - at ledelsen havde udtalt  

 sig på en sådan måde, at A var blevet udsat for hetz i dagspressen, - at irettesættelsen reelt  

 skyldtes det uaflåsede våbenskab, hvorfor skrivelsen af 22. november 1990 var  

 misvisende, - at det ikke kunne bevises,  

 at A og de andre havde efterladt stationen med et åbent vindue og ulåst  

 våbenskab, - at afgørelsen var truffet  

 for at dække over pinlige forhold i sagsforløbet, og - at tjenestemandsloven ikke  

 var fulgt, idet A ikke havde fået kopi af sagen eller havde haft mulighed for  

 at se denne.
 Rigspolitichefen udtalte den  

 5. april 1991 følgende:
 "...
 Ved min afgørelse har jeg  

 lagt til grund, at de pågældende politiassistenter den 28. august 1990 forlod  

 politistationen efter endt tjeneste uden at sikre sig, at vinduerne var  

 lukkede/påhaspede, og at gerningsmanden til et indbrud på politistationen  

 samme  

 nat skaffede sig adgang via et åbentstående vindue.
 Henset til de ting og  

 værdier, herunder våben og uniformer, der opbevares på tjenestestederne, må  

 jeg  

 generelt lægge betydelig vægt på, at gældende retningslinier for sikring af  

 tjenestestederne nøje følges.
Jeg har således i den  

 konkrete sag fundet det nødvendigt at reagere disciplinært med en  

 irettesættelse." A fremkom i skrivelse af 28.  

 april 1991 med supplerende udtalelser.
I skrivelse af 4. juni 1991  

 meddelte Justitsministeriet, at det ikke fandt grundlag for at tilsidesætte  

 Rigspolitichefens afgørelse.
Ministeriet lagde herved vægt på de forhold, der  

 var anført i Rigspolitichefens udtalelse.
 Efter at A på ny havde rettet  

 henvendelse til Justitsministeriet, fastholdt ministeriet i skrivelse af 27.  

 juni 1991 sin afgørelse af 4. juni 1991.
 Såvel Rigspolitichefen som  

 Justitsministeriet fastholdt i skrivelser af henholdsvis 7. og 28. januar  

 1992  

 de trufne afgørelser.
 I en skrivelse til A udtalte  

 jeg følgende:
 "  

  

 1. Irettesættelsen.
 Justitsministeriets afgørelse  

 er truffet i henhold til tjenestemandslovens §§ 10 og 24, der lyder således:
"  

  

 § 10.  

  

 Tjenestemanden skal samvittighedsfuldt overholde de regler,  

 der gælder for hans stilling, og såvel i som uden for tjenesten vise sig  

 værdig  

 til den agtelse og tillid, som stillingen kræver." "  

  

 § 24.  

  

 Som disciplinær straf for tjenstlig forseelse kan anvendes  

 advarsel eller irettesættelse, bøde, der dog ikke må overstige ½ måneds løn,  

 overførelse til andet arbejde eller andet arbejdssted eller til anden  

 stilling  

 inden eller uden for ansættelsesområdet, degradation - herunder nedrykning  

 med  

 ét eller flere løntrin inden for samme lønramme - eller afsked.
..." Rigspolitichefen og  

 Justitsministeriet har ved deres afgørelser lagt til grund, at De og Deres  

 kolleger  

 havde begået en tjenesteforseelse.
Ved bedømmelsen af dette  

 spørgsmål må det efter min mening tillægges betydning, - at De gjorde tjeneste indtil kl. 24.00 den 28. august 1990,  

 hvor stationen blev forladt, - at De (og de 3 øvrige politiassistenter) ifølge  

 stationsmeddelelse nr. 8, pkt. 4, var forpligtet til at sikre, at vinduerne  

 var  

 lukket/påhaspet, da stationen blev forladt, - at undersøgelser viste, at vinduet i garderoberummet ikke var  

 lukket/påhaspet, da indbruddet fandt sted, og - at det af Deres (og de øvriges) udtalelser af 2. oktober 1990  

 fremgår, at der ikke blev foretaget kontrol af, om vinduerne var behørigt  

 lukket/påhaspet.
 Herefter finder jeg ikke  

 grundlag for at kritisere, at Justitsministeriet fandt, at grundlaget for en  

 irettesættelse var til stede.
 2. Partshøring.
 Tjenestemandslovens § 20,  

 stk. 1, lyder således:
"  

  

 § 20.  

  

 En tjenestemand, der tjenstligt indberettes for en  

 tjenesteforseelse eller et strafbart forhold, skal have udleveret en  

 fremstilling  

 af sagens faktiske omstændigheder og have adgang til at afgive en skriftlig  

 udtalelse om fremstillingen.
Han skal samtidig gøres bekendt med, at han ikke  

 har pligt til at udtale sig om fremstillingen.
..." Herudover gælder om  

 partshøring forvaltningslovens § 19, der lyder således:
"  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelsen af  

 oplysningerne  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes.
..." Tjenestemandsloven opstiller  

 ingen krav til formen af den i § 20 nævnte fremstilling.
De fik genpart af  

 notitsen af 30. august 1990. Desuden fik De skrivelsen af 5. september 1990.  

 I  

 begge dele omtaltes de faktiske omstændigheder, der lå til grund for  

 indberetningen, og jeg må derfor anse § 20, stk. 1, for overholdt.
 Det ville efter min mening  

 have været bedst stemmende med princippet i § 19, stk 1, at De inden  

 afgørelse  

 om at ikende Dem en irettesættelse havde fået udleveret indberetningen af 8.  

 oktober 1990 til udtalelse.
Pligten efter § 19 omfatter  

 ikke kun rent faktuelle oplysninger, men også andre oplysninger, der indgår i  

 sagens faktum, f.eks. bedømmelser m.v. fra andre instanser, der indgår i  

 afgørelsesgrundlaget på samme måde som sagens faktum i øvrigt.  

 Politimesterens  

 indberetning indeholdt en selvstændig vurdering af Deres forhold, herunder en  

 indstilling om sanktionsvalget.
Denne vurdering må anses for omfattet af  

 udtrykket "oplysninger vedr. sagens faktiske omstændigheder" i §  

 19,  

 stk. 1. De var ikke orienteret om, at disse vurderinger, som var til ugunst  

 for  

 Dem, forelå.
Da oplysningerne desuden var af væsentlig betydning for sagens  

 afgørelse, burde De have været partshørt herom.
Jeg henviser til Folketingets  

 Ombudsmands beretning 1990, s. 408. Den manglende partshøring finder jeg  

 kritisabel.
Endvidere er det i  

 ombudsmandspraksis fast antaget, at der i sager om uansøgt afsked eller  

 anvendelse  

 af andre sanktioner over for offentligt ansatte gælder en ulovbestemt  

 grundsætning om partshøring ikke blot om sagens faktum, men også om den  

 besluttende myndigheds bedømmelse (retlige kvalifikation) af faktum og  

 eventuelle bevismæssige vurderinger.
Jeg henviser her til Folketingets  

 Ombudsmands beretning 1990, s. 363.
 Som nævnt ovenfor har De  

 alene haft adgang til at udtale Dem om sagens faktiske omstændigheder i  

 henhold  

 til tjenestemandslovens § 20, stk. 1. Jeg finder det kritisabelt, at  

 Rigspolitichefen ikke, forinden sagen blev afgjort, foretog partshøring i  

 henhold til den nævnte grundsætning.
Justitsministeriet burde have  

 påtalt disse forhold.
Jeg har gjort Justitsministeriet og Rigspolitichefen  

 bekendt med min opfattelse.
 3. Begrundelse.
 Forvaltningslovens § 22 lyder  

 således:
"  

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold." Forvaltningslovens § 24, stk.  

 1 og 2, lyder således:
"  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen." Skrivelsen af 22. november  

 1990, hvori De meddeltes en irettesættelse, indeholdt ingen henvisning til de  

 retsregler, i henhold til hvilke afgørelsen var truffet.
Der burde have været  

 henvist til tjenestemandslovens §§ 10 og 24.
Justitsministeriet burde have  

 påtalt dette forhold.
Jeg har gjort Justitsministeriet og Rigspolitichefen  

 bekendt med min opfattelse.
I Deres skrivelse af 8. marts  

 1991 til Justitsministeriet anførte De bl.a., at det var Deres opfattelse, at  

 irettesættelsen var givet "på grundlag af våbnene og ikke på grund af  

 manglende sikring af vinduer". Til støtte for Deres synspunkt henviste  

 De  

 til et hovedbestyrelsesreferat fra Dansk Politiforbund.
Jeg er ikke enig i  

 Deres synspunkt, idet Rigspolitichefen efter min mening klart begrundede  

 irettesættelsen med den manglende sikring af vinduer.
Begrundelsen er således  

 ikke misvisende, og det nævnte referat har ingen betydning i denne henseende.
 4. Afgørelsens meddelelse.
 ...
Det følger af god  

 forvaltningsskik, at afgørelser skal meddeles parten direkte, medmindre helt  

 ekstraordinære  

 omstændigheder i den konkrete sag stiller sig i vejen herfor, jf.
Eilschou  

 Holm  

 i Juristen 1986, s. 251-52, og Juridisk grundbog 1989, bind 4, s. 191, samt  

 FOB  

 1990.366 og 386.
 Rigspolitichefens skrivelse  

 af 22. november 1990 blev sendt til politimesteren (...) med anmodning om, at  

 De fik udleveret en genpart.
 En sådan fremgangsmåde må jeg  

 under hensyn til ovenstående anse for stridende mod god forvaltningsskik.
 Justitsministeriet burde have  

 påtalt dette forhold.
 Jeg har gjort  

 Justitsministeriet og Rigspolitichefen bekendt med min opfattelse.
 Som anført under 2.-4. finder  

 jeg, at der blev begået flere processuelle fejl i forbindelse med meddelelsen  

 af irettesættelsen.
 Ingen af de nævnte forhold  

 har dog haft betydning for grundlaget for irettesættelsen, og jeg har derfor  

 ikke fundet at burde foretage videre udover at gøre de implicerede  

 myndigheder  

 bekendt med min opfattelse.
..." NOTER: (*1) Jf.
FOB 1990, s. 408 (  

 FOB 1990, s 339  

 ), FOB 1990, s. 363 (  

 FOB 1990, s. 339  

 )  

 og FOB 1990, s. 366 (  

 FOB 1990, s. 339  

 ) og 386 (  

 FOB 1990, s. 339  

 ).
