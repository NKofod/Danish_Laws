 I Henhold til § 30 i lov om landbrugsejendomme, jfr. lovbekendtgørelse nr.  

 458 af 2. august 1973 (landbrugsloven), således som denne lov er ændret,  

 senest ved lov nr. 263 af 8. juni 1978, og under henvisning til § 2 og § 8,  

 stk. 1, i lov nr. 237 af 8. juni 1977 om råstoffer, fastsættes:
§ 1 Amtsrådet træffer med nedennævnte undtagelser i stk. 2 og 3 afgørelse  

 efter § 7 a, stk. 3, i landbrugsloven i sager angående indvinding af  

 råstoffer i jorden på landbrugsejendomme.
Der vil blive fastsat nærmere  

 retningslinier for amtsrådets varetagelse af disse opgaver.
Stk. 2 Den kompetence, der tillægges amtsrådet, omfatter alene spørgsmål, der har  

 relation til selve den påtænkte råstofindvinding, og omfatter ikke tilfælde,  

 hvor der søges om en længere tilladelsesperiode end 10 år.
Stk. 3 Det forudsættes, at amtsrådet, inden der træffes endelig afgørelse,  

 indhenter erklæring fra vedkommende jordbrugskommission om de  

 jordbrugsmæssige interesser, der knytter sig til sagen.
Amtsrådet kan dog  

 undlade at indhente erklæring fra jordbrugskommissionen i sager, hvor der er  

 tale om inddragelse af mindre landbrugsarealer til indvinding af råstoffer,  

 eller de mængder, som skal indvindes, er af begrænset omfang.
Der vil blive  

 fastsat nærmere regler herom.
Stk. 4 Landbrugsministeren har i bekendtgørelse nr. 399 af samme dato fastsat  

 nærmere regler for samarbejdet mellem jordbrugskommissionerne og amtsrådene  

 ved behandlingen af sager og udnyttelse af særlige forekomster i jorden på  

 landbrugsejendomme.
§ 2 Amtsrådet varetager tilsynsopgaver efter landbrugsloven i forbindelse med  

 råstofindvindingen i et nærmere samarbejde med jordbrugskommissionerne.  

 Tilsynet omfatter såvel de sager, hvor amtsrådet har meddelt tilladelse efter  

 landbrugslovens § 7 a, stk. 3, som de sager, hvor der i medfør af  

 landbrugsloven er stillet krav om tinglysning af deklaration om  

 råstofindvinding, eller hvor der i øvrigt efter landbrugsloven består en  

 forpligtigelse til retablering af landbrugsarealer, der anvendes eller har  

 været anvendt til råstofindvinding.
Der vil blive fastsat nærmere  

 retningslinier for amtsrådenes tilsyn.
§ 3 Uanset bestemmelserne i § 1, stk. 1, og § 2, stk. 1, kan  

 landbrugsministeren i påkommende tilfælde - f.eks. hvor der knytter sig en  

 principiel interesse i afgørelsen, eller sagen i øvrigt er af større  

 betydning - overtage en bestemt sag eller eventuelt alle sager fra et bestemt  

 område eller en bestemt sagskategori.
§ 4 Amtsrådets afgørelser skal begrundes og indeholde oplysning om  

 klageadgang.
§ 5 Amtsrådets afgørelser i henhold til § 1 kan påklages efter de almindelig  

 regler i § 12 i lov nr. 237 af 8. juni 1977 om råstoffer.
Stk. 2 Afgørelser truffet af statens jordlovsudvalg eller matrikeldirektoratet  

 kan indbringes for landbrugsministeren.
§ 6 Bekendtgørelsen træder i kraft dagen efter bekendtgørelsen i Lovtidende.
 Landbrugsministeriet , den 15. august 1978.
