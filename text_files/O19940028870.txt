Resumé På baggrund af en konkret sag, hvor A havde klaget over et afslag  

 på hjælp til anskaffelse af et arbejdsredskab efter den dagældende  

 bestemmelse  

 i bistandslovens § 42, stk. 7, nu § 43, stk. 9, fandt ombudsmanden anledning  

 til at henlede Socialministeriets (SM's) opmærksomhed på at der herskede en  

 vis  

 tvivl om, hvorvidt princippet i bistandslovens § 38, stk. 3, om ikke-fradrag  

 af  

 bistands- og plejetillæg burde anvendes i sager om hjælp efter bistandslovens  

 §  

 43, stk. 9.
 SM meddelte i den anledning at SM ikke var enig i den fortolkning  

 af bistandslovens § 42, stk. 7 (§ 43, stk. 9), som var lagt til grund i den  

 konkrete sag, samt at SM ved en snarlig revision af § 43-vejledningen ville  

 tydeliggøre at princippet i bistandslovens § 38, stk. 2, nr. 1, (tidligere  

 stk.  

 3) burde anvendes ved afgørelser om hjælp til anskaffelse af arbejdsredskaber  

 efter bistandslovens § 43, stk. 9.
 Ombudsmanden udtalte herefter at han på baggrund af den  

 retsopfattelse, som han havde givet udtryk for i den konkrete sag, fandt det  

 rigtigst at SM's standpunkt kom til udtryk i en ændring af selve  

 bistandsloven.  

 Ombudsmanden henstillede under henvisning til ombudsmandslovens § 11 til SM  

 at  

 overveje at søge bistandsloven ændret i overensstemmelse med det anførte ved  

 først givne lejlighed. (J. nr. 1991-859-053).
 Afgørelser om hjælp til anskaffelse af arbejdsredskaber efter  

 bistandslovens § 43, stk. 9. Udeholdelse af bistands- og plejetillæg.
 I en sag om hjælp til  

 anskaffelse af et arbejdsredskab (en farveskærm) efter den dagældende  

 bestemmelse i bistandslovens § 42, stk. 7, nu § 43, stk. 9, klagede A over at  

 Amtsankenævnet i X Amt havde stadfæstet K Kommunes afslag på den ansøgte  

 hjælp.
Af sagen fremgik at A blev  

 blind efter en ulykke i 1980. Han bevarede dog en mindre synsrest.
I 1981  

 vendte A tilbage til sin daværende arbejdsplads hvor han administrerede  

 reservedelslageret.
På et møde den 29. november  

 1988 i K Kommunes socialudvalg fik A bevilget computerudstyr - herunder en  

 talesyntese - til brug for sit arbejde.
Bevillingen medførte en samlet udgift  

 for kommunen på omkring 72.000 kr.
 A havde - forinden udvalgets  

 afgørelse - den 17. november 1988 udfyldt et økonomisk skema (i sagen benævnt  

 G-skema) til brug for sagens behandling.
 Henholdsvis den 10. januar og  

 den 25. april 1989 blev der af udvalget bevilget A undervisning og  

 softwareprogrammer i tilknytning hertil; en samlet udgift på knap 8.000 kr.
 I det indstillingsark der  

 dannede grundlag for behandlingen af A's sag på mødet den 25. april 1989, var  

 bl.a. anført følgende:
 "(A) har nu fået  

 installeret det bevilgede/indkøbte EDB-udstyr på sin arbejdsplads, som er en  

 stor lettelse i hans arbejde.
 For at gøre dette udstyr helt  

 perfekt anbefaler Blindeinstituttet i skrivelse af 13.4.89 (...) efter en  

 afsluttet analyse af (A's) arbejdssituation, at der yderligere er behov for  

 supplerende software.
 1. Et arkivopbygnings- og arkivadministrationsprogram.
2. Et simpelt tekstbehandlingsprogram.
Til en samlet pris på  

 3.919,36 plus moms.
Det vurderes, at ovennævnte  

 software vil gøre (A's) arbejdsplads til den bedst mulige." Det nævnte brev fra  

 Instituttet for Blinde og Svagsynede, Hellerup (herefter benævnt  

 blindeinstituttet), var vedlagt et tilbud fra ...-DATA A/S på en "IBM  

 Assistent Uni-pak (arkiv, rapport, grafik, tekst og regneark)" til det  

 nævnte beløb.
 Udvalget bevilgede det  

 ansøgte hvilket A fik skriftlig besked om den 27. april 1989.
 Om den farveskærm som den  

 konkrete sag handlede om, fremgik det at blindeinstituttet den 29. november  

 1989 på A's vegne ansøgte om supplement til A's PC-anlæg i form af en  

 farveskærm til erstatning for den hidtidige "monochrome" skærm.
Et vedlagt tilbud lød på  

 3.510 kr., ekskl. moms.
I denne pris var indregnet en tilbagekøbsværdi for  

 den  

 hidtidige skærm på 500 kr.
 Den 14. december 1989  

 meddelte kommunen A afslag på det ansøgte.
 Brevet herom havde følgende  

 ordlyd:
 "Det Sociale Udvalg har  

 den 12.12.89 behandlet Deres ansøgning om hjælp til indkøb af farveskærm til  

 Deres PC-anlæg.
 Udvalget kan ikke imødekomme  

 Deres ansøgning, idet De selv skønnes at kunne afholde udgiften.
Med hensyn til anke - se  

 vedlagte klagevejledning." I et brev af 21. december  

 1989 til udvalget anførte A bl.a. at han "tidligere (havde) fået  

 bevilget hjælpemidler efter § 42 og (han) ved, at der er en meget lempelig  

 økonomisk vurdering i disse sager." A anførte videre:
"Efter kommunens  

 beregninger har jeg ca. kr. 5.000 til rådighed om måneden, når mine faste  

 udgifter er betalt.
Ud af de kr. 5.000 er de kr. 1.679 bistandstillæg, som jo  

 skal holdes udenfor beregningen.
Jeg har således ca. kr. 3.300 tilbage." Endelig anførte A at han  

 troede, at kommunen havde lagt to SM-meddelelser til grund for afgørelsen.
Den 31. januar 1990 sendte K  

 Kommune brevet videre til Amtsankenævnet i X Amt (nu Det Sociale Ankenævn)  

 som  

 en anke over afslaget.
I forbindelse med fremsendelsen anførte K kommune  

 følgende om begrundelsen for sit afslag:
"Udvalget skønnede, at  

 ansøgeren selv kunne afholde udgiften, jvf.
G-skema.
Afgørelsen er truffet  

 i.h.t.
Bistandslovens § 42 stk. 7 (arbejdsredskaber).
Socialudvalget har ikke  

 fundet det rimeligt ud fra pågældendes økonomiske forhold at bevilge det  

 anførte.
Der er lagt vægt på udgiftens størrelse i forhold til økonomien,  

 ligesom udvalget har fået oplyst, at pågældende har et arbejdsredskab, der  

 sætter ham i stand til at udføre sit arbejde.
Der er tale om en udskiftning.  

 Der henvises iøvrigt til SM 0-73-89." Den 3. januar 1991 anførte  

 nævnets sekretariat følgende på A's journalark:
 "Opr. fra ans. for at  

 høre til sagen.
 Orienteres om, at sagen afventer  

 behandling, og at der sandsynligvis vil gå et par måneder endnu inden der  

 foreligger en afgørelse.
Ans. har været arbejdsløs i  

 perioden 1. juli 1990 til 15. oktober 1990. Han har stadigvæk brug for  

 skærmen,  

 og han har ikke formue så han selv kan anskaffe den, hvis det var tilfældet  

 ville han ikke have søgt om hjælp." På et møde den 22. februar  

 1991 stadfæstede ankenævnet kommunens afgørelse og anførte i en skrivelse af  

 1. marts 1991 følgende som begrundelse:
"Amtsankenævnet har  

 herved lagt vægt på oplysningerne om Deres økonomiske forhold, hvorefter De  

 skønnes at være i stand til selv at afholde udgiften, sammenholdt med at den  

 nuværende skærm fortsat gør det muligt for Dem at bestride Deres hverv." I den sagsfremstilling der  

 var vedlagt afgørelsen, var kommunens udtalelse af 31. januar 1990 og de  

 synspunkter  

 som A i anken havde fremført om kommunens afgørelse, refereret.
Endvidere var oplysningerne  

 i sagen om A's økonomiske forhold refereret, omfattende både A's indtægts-  

 og formueforhold.
Om A's indtægtsforhold var følgende anført:
"Det fremgår videre af  

 sagens akter, at ansøgeren har en lønindtægt på 8.100 kr. pr. måned og 3.742  

 pr. måned i pension, hvilket giver en månedlig indtægt på i alt 11.842 kr.,  

 og  

 de samlede udgifter er ifølge oplysningsskemaet 7.985 kr.
Der er herefter  

 3.857  

 kr. til rest til underhold." Om behovet for anskaffelsen  

 af en farveskærm var anført følgende:
"Det fremgår videre af  

 sagens akter, at den programpakke, som er anskaffet, er meget vanskelig at  

 anvende uden brug af en farveskærm, idet programpakken benytter farver i ret  

 stort omfang i forbindelse med skærmbillederne, og væsentlige oplysninger,  

 der  

 springer frem vilkårlige steder på skærmen, bliver kun fremhævede ved brug af  

 farver." Endelig var der i sagsfremstillingen  

 henvist til lovgrundlaget og til pkt. 72, 73 og 76 i Socialministeriets  

 vejledning  

 nr. 155 af 6. august 1990 om hjælp efter bistandslovens kap. 10.
 Den 14. marts 1991 opfordrede  

 Dansk Blindesamfund amtsankenævnet til at genoptage sagen idet samfundet  

 efter  

 en nærmere udlægning af SM 0-73-89 anførte, at det kunne se ud som om der ved  

 sagens vurdering "er taget udgangspunkt i en forkert vurdering af (A's)  

 formue".
Ankenævnet sendte den 3.  

 april 1991 sagen til Den Sociale Ankestyrelse til videre foranstaltning idet  

 nævnet samtidig afviste at genoptage sagen.
I sit brev herom, der var stilet  

 til A, kommenterede ankenævnet ikke det Dansk Blindesamfund havde anført.
 Den 18. april 1991 meddelte  

 ankestyrelsen at den ikke kunne tage sagen op til principiel behandling, idet  

 afgørelsen var truffet efter en konkret vurdering.
Den 22. maj 1991 klagede A  

 til mig.
I sit brev udtrykte A forhåbning om at jeg kunne gøre "et eller  

 andet og få fjernet denne tåbelige praksis med at handicappede selv skal  

 betale".
 A oplyste endvidere at han  

 den 15. oktober 1990 blev ansat i IBM, efter at hans tidligere arbejdsgiver  

 havde indstillet aktiviteterne i Danmark.
Da det ikke klart fremgik af  

 kommunens og ankenævnets afgørelser, om myndighederne ved henvisningen til  

 A's  

 økonomiske formåen havde tænkt på hans løbende indtægter eller formueforhold,  

 anmodede jeg myndighederne om udtalelse herom.
Jeg anmodede endvidere om en  

 nærmere redegørelse for den vurdering af nødvendigheden for A af en  

 farveskærm  

 som - efter de da foreliggende oplysninger - var foretaget af ankenævnet set  

 i  

 lyset af det, der var anført i nævnets sagsfremstilling om sammenhængen  

 mellem  

 programpakken og farve- henholdsvis farveløs skærm.
 I en udtalelse af 14. august  

 1991 anførte K Kommune i den anledning bl.a. følgende:
"Socialudvalget ønsker  

 hermed at bemærke, at udvalget ved sin afgørelse alene har lagt vægt på de  

 løbende indtægtsforhold i form af lønindtægt og pension sammenholdt med de  

 løbende udgiftsforhold.
Det var ikke overfor Socialudvalget oplyst, at (A)  

 skulle være i besiddelse af formue udover værdien af sin bolig.
 De løbende indtægts- og  

 udgiftsforhold var for udvalget oplyst således:
indtægter pr. måned (excl. bistandstillæg) kr. 12.022 udgifter pr. måned incl. boligopsparing kr.  

  

 7.985 restbeløb til underhold m.v kr.  

  

 4.037 Det er fortsat  

 Socialudvalgets opfattelse, at man ud af sådanne indtægts- og udgiftsforhold  

 vil være i stand til at afholde udgiften til udskiftning af et arbejdsredskab  

 i  

 den anførte prisklasse enten ved en opsparing eller en afdragsordning.
Kopi af sagsakt med  

 økonomiske oplysninger vedlægges til orientering." Af det nævnte oplysningsskema  

 (G-skema), der - som sagt - var underskrevet af A den 17. november 1988,  

 fremgik at A på daværende tidspunkt havde en lønindtægt på 8.100 kr. netto  

 plus  

 3.742 kr. i pension.
Skemaet var endvidere påført oplysninger om A's  

 indtægtsforhold  

 fra 1. december 1989. Påførslen var ifølge en telefonisk oplysning af 11.  

 marts 1993 fra A's sagsbehandler i kommunen foretaget af denne.
Disse nye tal  

 var  

 8.603 kr. i lønindtægt og 5.028 kr. i pension.
Under tallet for pension var  

 tallet 1.609 kr. skrevet i parentes.
Den pågældende huskede ikke hvornår  

 disse  

 nye tal var påført skemaet.
Under fornyede telefonsamtaler den 12. og 19.  

 april  

 1993 oplyste kommunens sagsbehandler at alene invaliditetsbeløbet på 1.609  

 kr., jf. den ovenfor nævnte parentes, og ikke bistandstillægget på 1.679 kr.  

 blev udeholdt fra kommunens beregning.
Blandt de akter som jeg havde  

 til gennemsyn, forelå to kopier af G-skemaet.
Den ældste kopi var påstemplet  

 modtaget i X Amtskommune 5. februar 1990 og 19. april 1991. Den yngste var  

 stemplet modtaget i amtskommunen 16. august 1991 og var på forsiden tilført  

 yderligere en oplysning, idet den flere gange nævnte parentes (1.609 kr.) var  

 påført  

 en pil med ordet "bistandstillæg". Ifølge A's sagsbehandler i  

 kommunen var  

  

 denne  

  

 påtegning lavet af  

 forvaltningens souschef i forbindelse med ankebehandlingen, som  

 sagsbehandleren  

 ikke havde deltaget i.
 Om A's formueforhold var på  

 sidste side i skemaet anført at A's formue, ud over værdien af § 58-bil,  

 bestod  

 af hans del af fast ejendom 255.000 kr. plus kursværdien af værdipapirer  

 13.560 kr.
 Ankenævnet anførte i en  

 udtalelse af 18. september 1991 bl.a. følgende:
 "Amtsankenævnets  

 sagsfremstilling er en gengivelse af relevante oplysninger fra sagens akter.  

 De  

 økonomiske oplysninger er således udledt af et økonomiskema underskrevet af  

 (A)  

 under datoen 17. november 1988.
 Det, om sammenhængen mellem  

 programpakken og farve- henholdsvis farveløs skærm, anførte, er udledt af  

 skrivelse fra Instituttet for blinde og svagsynede dateret 29. november 1979  

 (rettelig 1989, min bemærkning) og indgået i (K) kommune den 1. december  

 1989.
 Amtsankenævnet har begrundet  

 sin afgørelse med henvisning til (A's) økonomiske forhold, og der er herved  

  

 ikke  

  

 ment formueforhold, idet formuen  

 ifølge sagens oplysninger består af ejendomsværdi af fast ejendom, kursværdi  

 af værdipapirer og værdi af motorkøretøj.
Dette sammenholdt med, at (A)  

 i en lang periode har klaret sig uden farveskærm." I et brev af 31. oktober 1991  

 kommenterede A de afgivne udtalelser på følgende måde:
 "1. I udtalelsen fra (K)  

 Kommune:
* Inkluderet i det  

 "restbeløb til underhold m.v. . Kr. 4.037" er kr. 1609  

 invaliditetsbeløbet fra min pension, som jo er til, for at kompensere for mit  

 handicap! * Hvor er vores social  

 politik henne, når der i samme brev skrives: "at afholde udgiften til  

 udskiftning af et arbejdsredskab i den anførte prisklasse enten ved en  

 opsparing eller en afdragsordning."!! 2. I udtalelsen fra Amtsankenævnet:
 * "Dette sammenholdt med  

 at (A) i en lang periode har klaret sig uden farveskærm". Jamen, det er  

 da  

 logik for perlehøns, jeg havde ikke andre muligheder, men jeg ville have  

 været, meget mere effektiv med den farveskærm.
3. I begge udtalelser bliver det præciseret,  

 at der kun er tænkt på de løbende udgifter og indtægter.
Til dette vil jeg  

 bemærke, at der i en udtalelse fra (K) Kommune til Amtsankenævnet, dateret  

 den  

 31.01.90, skrives: "Der henvises i øvrigt til SM 0-73-89". Såvidt  

 jeg  

 har fået denne SM'er læst op, går den kun på vedkommendes formue. (Likvide  

 kapital.)" Under telefonsamtaler den 12.  

 april, 19. april og 10. maj 1993 oplyste (K) Kommune over for en af mine  

 medarbejdere  

 at A på tidspunktet for kommunens afgørelse vedrørende farveskærm modtog  

 mellemste førtidspension og bistandstillæg, dog således at grundbeløb og  

 pensionstillæg var kraftigt reduceret på grund af A's arbejdsindtægt ved  

 siden  

 af pensionen.
I forlængelse af disse samtaler modtog jeg kopier af bl.a.
A's  

 pensionsmeddelelse for juli måned 1989. Efter det oplyste indeholdt denne  

 meddelelse de tal som var gældende på det tidspunkt, hvor kommunen traf  

 afgørelse vedrørende farveskærmen.
Af pensionsmeddelelsen fremgik at A's  

 pension udgjorde kr. 6.911; i dette beløb indgik invaliditetsbeløb 1.609 kr.  

 og bistandstillæg 1.679 kr.
Ved udbetaling blev der trukket skat med 1.883  

 kr., således at der var 5.028 kr. til udbetaling.
 I et brev til A udtalte jeg  

 herefter følgende:
 "Myndighedernes  

 afgørelser er truffet i henhold til dagældende bistandslovs § 42, stk. 7, (nu  

 §  

 43, stk. 9). Bestemmelsen var sålydende:
"Hvis det skønnes  

 rimeligt ud fra den pågældendes økonomiske forhold, kan der ydes hjælp til  

 anskaffelse af værktøj og arbejdsmaskiner, når det er af afgørende betydning  

 for en person med nedsat erhvervsevne." Som det fremgår, beror en  

 afgørelse efter bestemmelsen på en skønsmæssig vurdering, dels af  

 nødvendigheden af anskaffelsen af det pågældende arbejdsredskab, dels af  

 ansøgerens økonomiske forhold.
 Efter de regler, der gælder  

 for min virksomhed, kan jeg ikke kritisere sådanne skønsmæssige afgørelser,  

 medmindre der foreligger særlige omstændigheder.
Både kommunen og ankenævnet  

 har i forbindelse med afgørelserne i Deres sag fortrinsvis lagt vægt på Deres  

 økonomiske forhold.
Nødvendighedsbetingelsen i § 42, stk. 7, har ikke været  

 udslagsgivende for myndighedernes afgørelser, og jeg skal derfor ikke komme  

 nærmere ind på indholdet af denne betingelse.
 Hvad vurderingen af Deres  

 økonomiske forhold angår, rejser sagen - således som De selv flere gange  

 under  

 sagsforløbet har været inde på - spørgsmål om, hvorvidt visse dele af  

 pensionen skal udeholdes fra beregningen.
 ...
Som det fremgår af  

 udtalelserne til mig, har myndighederne alene tillagt Deres indtægts- og  

 udgiftsforhold  

 betydning for vurderingen af Deres økonomiske forhold.
Det nævnte G-skema  

 indeholder - udover disse - oplysninger om Deres formueforhold.
Jeg må derfor  

 stille mig uforstående overfor, at kommunen i sin udtalelse anfører ikke at  

 have været i besiddelse af oplysninger om, at De havde formue ud over værdien  

 af Deres bolig.
 Hvad vurderingen af Deres  

 indtægts- og udgiftsforhold angår, rejser sagen - som nævnt - spørgsmål om,  

 hvorvidt visse dele af pensionen generelt skal holdes uden for beregningen.
 Forarbejderne til  

 bistandslovens § 42, stk. 7, (nu § 43, stk. 9), giver ikke svar på dette  

 spørgsmål.
 I Socialministeriets  

 bekendtgørelse nr. 517 af 2. juli 1990 om den faste bruttorevalideringsydelse  

 m.v. efter bistandslovens § 43 er i § 12, stk. 1 og 2, fastsat følgende:
"Hjælp til værktøj,  

 arbejdsredskaber og til selvstændig etablering efter bistandslovens § 43,  

 stk.  

 9 og 10 ydes som tilskud eller udlån.
Hvis det skønnes rimeligt under hensyn  

 til ansøgerens fremtidige erhvervsmuligheder ydes hjælpen som rentefrit lån.  

 Lånet sikres ved tinglyst underpant i den genstand, hvortil der er ydet lån.
Stk. 2.  

  

 Når hjælpen ydes som tilskud eller udlån, kan ansøgeren  

 under hensyn til sine økonomiske forhold pålægges en egenandel af  

 anskaffelsesprisen.
Den nedskrevne værdi af egenandelen godskrives den  

 pågældende, hvis effekterne tilbageleveres." Socialministeriets vejledning  

 af 26. juni 1987, der var gældende på tidspunktet for kommunens afgørelse,  

 indeholdt følgende punkt af betydning for spørgsmålet:
 "  

  

 76. Hjælp til anskaffelse af arbejdsredskaber er som regel  

 éngangsydelser,  

 der i nogle tilfælde gives som udlån.
 Ved bedømmelsen af ansøgerens  

 økonomiske forhold kan der derfor anlægges en betydelig lempeligere  

 vurdering,  

 end når der ydes en løbende økonomisk hjælp efter § 42, stk. 2, jf. § 37.
 Der bør således altid  

 anlægges en meget lempelig vurdering med hensyn til størrelsen af den formue,  

 der kan bevares.
Ved vurderingen af  

 indtægtsforholdene bør der lægges vægt på, om det vil være for belastende for  

 en i øvrigt rimelig økonomi, at den pågældende selv afholder  

 udgifterne." Den nugældende vejledning  

 (Socialministeriets vejledning af 6. august 1990) er på dette punkt  

 formuleret  

 således:
 "  

  

 73. Efter § 43, stk. 9, ydes hjælp til værktøj og arbejdsredskaber,  

 hvis hjælpen skønnes rimelig i forhold til den pågældendes økonomiske  

 situation.
 Der bør anlægges en lempelig  

 vurdering med hensyn til størrelsen af den formue, der kan bevares.
 Ved vurderingen af  

 indtægtsforholdene bør der lægges vægt på, om det vil være for belastende for  

 en i øvrigt rimelig økonomi, at den pågældende selv afholder udgifterne.
Den økonomiske situation må  

 altid ses og vurderes i relation til hjælpen i det konkrete tilfælde,  

 specielt  

 da der ofte kan være tale om større og kostbare arbejdsredskaber, hvor det er  

 mest hensigtsmæssigt at yde hjælpen som udlån." Der er ikke offentliggjort  

 SM-meddelelser, der kan belyse spørgsmålet.
I den SM-meddelelse, der er  

 omtalt i sagen (SM 0-73-89), refereres to afgørelser.
Den ene vedrører  

 betydningen af formue i form af bankindestående, den anden betydningen af  

 ansøgerens indtægts- og formueforhold.
Om de faktiske oplysninger vedrørende  

 denne sidste afgørelse er i meddelelsen bl.a. oplyst følgende:
 "(...) var blind og  

 modtog som følge heraf invaliditetsydelse og bistandstillæg.
 (...) var uddannet  

 socialrådgiver og fuldtidsansat i en privat forening, hvor hun havde både  

 foreningspolitiske og administrative opgaver, herunder en del rejseaktivitet.
Til dette arbejde søgte (...)  

 om hjælp efter bistandsloven til anskaffelse af et bærbart  

 tekstbehandlingsudstyr (Versa Braille II) til blinde.
Anskaffelsesprisen var  

 ca. 74.000 kr. excl. moms.
 Ansøgningen var bl.a.  

 begrundet med, at (...) herved ville få udvidet de arbejdsfunktioner, hun  

 kunne  

 klare selv, og tilpasse sig moderne teknologi.
Om de økonomiske forhold var  

 oplyst, at (...) ved udgangen af 1986 havde en formue på 260.000 kr., og at  

 den  

 samlede indtægt var 250.000 kr. årligt - heraf lønindtægt på ca. 219.000  

 kr." Det fremgår endvidere af  

 referatet, at Dansk Blindesamfund under ankestyrelsens behandling af sagen  

 fremsatte en udtalelse, hvori samfundet bl.a. gjorde gældende, at sagen burde  

 afgøres i henhold til bistandslovens § 58 uden hensyn til ansøgerens  

 indtægts-  

 og formueforhold.
Samfundet anførte i den forbindelse, at der efter  

 samfundets  

 opfattelse var tale om et rent kompenserende hjælpemiddel i lighed med de  

 hjælpemidler, der typisk bevilges i medfør af denne bestemmelse.
 Ankestyrelsens afgørelse er  

 refereret således:
 "Efter de foreliggende  

 oplysninger, bl.a. om (...) helt specielle arbejdssituation, var hun  

 berettiget  

 til støtte efter bistandslovens § 42, stk. 8, til det ansøgte  

 tekstbehandlingsudstyr.
Ankestyrelsen fandt derimod  

 ikke, at det ansøgte tekstbehandlingsudstyr kunne siges at være en  

 forudsætning  

 for, at (...) kunne arbejde overhovedet.
Der var ikke grundlag for at yde  

 hjælpen efter bistandslovens § 58.
 Under henvisning til det  

 oplyste om (...) indtægts- og formueforhold fandt Ankestyrelsen endvidere, at  

 (...) selv burde afholde halvdelen af udgiften til anskaffelse af udstyret.
 Endelig fandt Ankestyrelsen,  

 at udstyret herefter af kommunen skulle stilles til rådighed som udlån.
Ankestyrelsen ændrede således  

 social- og sundhedsforvaltningens afgørelse." Som det fremgår, kan man ikke  

 af referatet se, om ankestyrelsen ved sin vurdering af sagen har set bort fra  

 den pågældendes bistandstillæg og/eller invaliditetsydelse.
 I bemærkningerne til § 24 i  

 det forslag til lov om folkeforsikring, hvormed den særlige  

 invaliditetsydelse  

 blev indført (nu lov om social pension § 18) er bl.a. anført følgende  

 (Folketingstidende 1959-60, tillæg A, sp. 1690):
 " ...
Ved stk. 2 foreslås indført  

 en invaliditetsydelse til personer, som på grund af en alvorlig lægelig  

 invaliditet skønnes at ville være berettiget til invalidepension, såfremt de  

 ikke udøvede erhvervsmæssigt arbejde.
Såvel afgrænsningen af den personkreds,  

 der er berettiget til invaliditetsydelsen, som fastsættelsen af ydelsens  

 størrelse er i overensstemmelse med et forslag i  

 invalideforsikringskommissionens  

 betænkning side 44-47. Som det her nærmere er omtalt, må det forventes, at  

 invaliditetsydelsen vil komme såvel visse tidligere invalidepensionister som  

 en  

 del personer, der ikke tidligere har oppebåret invalidepension, til gode, og  

 at  

 ydelsen vil kunne give erhvervsarbejdende personer med en lægelig invaliditet  

 dækning for ekstraudgifter i anledning af invaliditeten (f.eks.  

 befordringsudgifter) eller udgøre et supplement til en arbejdsindtægt, der på  

 grund af vedkommendes invaliditet er lavere end den, som den pågældende - om  

 han ikke var invalideret - kunne have opnået." Bistandslovens § 38 indeholder  

 bl.a. følgende bestemmelser:
"I den beregnede,  

 samlede kontanthjælp, jf. § 37, fradrages pågældendes og ægtefællens  

 indtægter,  

 jf. dog stk. 5 og 7." ...
"Stk. 3.  

 Invaliditetsydelse og invaliditetsbeløb efter lov om social pension skal ikke  

 fradrages.
Det samme gælder erstatninger for varigt mén, indtægter, der  

 hidrører herfra, og godtgørelse for ikke-økonomisk skade.
..." I Socialministeriets  

 vejledning nr. 49 af 5. marts 1987 med senere ændringer  

 (kontanthjælpsvejledningen)  

 er bestemmelsen i stk. 3 uddybet, jf. pkt. 12:
"Invaliditetsydelse og  

 invaliditetsbeløb, som ydes efter loven om social pension, skal ikke  

 fratrækkes  

 i den beregnede hjælp, jf. § 38, stk. 3, 1. pkt.
Tilsvarende betragtninger  

 fører til, at heller ikke bistands- og plejetillæg, som ydes til  

 kontanthjælpmodtagers ægtefælle, fratrækkes i den beregnede hjælp." Bistandslovens § 42 (nu  

 ophævet) og § 43 - eller den dertil knyttede vejledning, som ankenævnet har  

 henvist til - indeholder ikke en tilsvarende bestemmelse eller et tilsvarende  

 punkt.
 I forbindelse med min  

 gennemgang af sagen har jeg overvejet, om et tilsvarende princip må antages  

 at  

 gælde i forbindelse med en vurdering efter § 43, stk. 9, d.v.s. om såvel  

 bistandstillæg som invaliditetsbeløb - i et tilfælde som Deres - skal  

 udeholdes  

 af beregningen efter denne bestemmelse.
Efter Socialstyrelsens  

 vejledning om social pension af 29. oktober 1990, punkt 80, skal et  

 bistandstillæg  

 dække udgifter, som er forbundet med den fornødne personlige bistand fra  

 andre  

 til at fungere i daglige situationer i og uden for hjemmet.
Under henvisning  

 til formålet med tillægget kunne det være nærliggende at holde dette ude fra  

 en beregning efter bistandslovens § 43, stk. 9, (tidligere § 42, stk. 7).
Invaliditetsbeløbet er et  

 integreret beløb i mellemste førtidspension.
Beløbet er skattefrit og  

 oppebæres  

 ubeskåret uanset arbejdsindtægt ved siden af pensionen.
Disse grunde kunne  

 tale for, at også dette beløb holdes uden for en beregning efter  

 bestemmelsen.
Imod en sådan analog  

 anvendelse af bistandslovens § 38, stk. 3, taler dog den omstændighed, at §  

 38, stk. 3, er en undtagelse fra bistandslovens almindelige princip,  

 hvorefter  

 der alene skal ydes hjælp efter en konkret vurdering af behovet.
Regler som §  

 38, stk. 3, er nærliggende på områder, hvor der træffes et betydeligt antal  

 afgørelser.
Hjælp til arbejdsredskaber efter § 43, stk. 9, er ikke et sådant  

 område.
 Sammenfattende er det min  

 opfattelse, at der ikke er holdepunkt for at antage, at bistands- og  

 plejetillæg ikke kan medtages i vurderingen af en ansøgers økonomiske forhold  

 i forbindelse med en afgørelse om hjælp til anskaffelse af arbejdsredskaber  

 (dagældende bistandslovs § 42, stk. 7, nu § 43, stk. 9).
Herefter har jeg ikke  

 grundlag for kritik af amtsankenævnets afgørelse.
At der hersker nogen  

 usikkerhed om, hvorvidt ankenævnet helt eller delvist har udeholdt de nævnte  

 tillæg fra sin beregning, får på baggrund af den nævnte retsopfattelse  

 ingen selvstændig betydning.
Jeg har imidlertid samtidig  

 hermed fundet at burde henlede Socialministeriets opmærksomhed på, at der  

 hersker en vis tvivl om, hvorvidt princippet i bistandslovens § 38, stk. 3,  

 bør anvendes i sager efter lovens § 43, stk. 9. Samtidig har jeg bedt  

 Socialministeriet meddele mig, om ministeriet på denne baggrund agter at  

 foretage noget.
Når jeg modtager svar herpå fra ministeriet, vil jeg  

 underrette  

 Dem herom.
..." Med skrivelse af 29. marts  

 1994 modtog jeg Socialministeriets svar på min henvendelse.
I skrivelsen  

 anførte ministeriet følgende:
 "...
Socialministeriet kan oplyse,  

 at der i Socialministeriets vejledning af 26. juni 1987, pkt. 76, anføres  

 følgende om betydningen af indtægt og formue ved hjælp til anskaffelse af  

 arbejdsredskaber "Ved bedømmelsen af ansøgerens økonomiske forhold kan  

 der  

 derfor anlægges en betydelig lempeligere vurdering, end når der ydes en  

 løbende  

 økonomisk hjælp efter § 42, stk. 2, jf. § 37." Revalideringshjælp efter den  

 dagældende § 42, stk. 2, var en behovsbestemt forsørgelsesydelse, der blev  

 beregnet efter de samme principper som kontanthjælp efter bistandslovens §  

 37ff., også med hensyn til hvilke ydelser, der ikke skulle fradrages i  

 hjælpen.
 Da bistands- og plejetillæg  

 på linie med invaliditetsydelse og invaliditetsbeløb, jf. bistandslovens §  

 38,  

 stk. 3, og Socialministeriets vejledning af 5. marts 1987, pkt. 12, ikke  

 skulle  

 fratrækkes i kontanthjælpen, og da der ved bedømmelse af ansøgerens  

 økonomiske  

 forhold ved ydelse af arbejdsredskaber som beskrevet kunne "anlægges en  

 betydelig lempeligere vurdering, end når der ydes en løbende økonomisk hjælp  

 efter § 42, stk. 2, jf. § 37", medfører det efter Socialministeriets  

 opfattelse, at bistands- og plejetillæg heller ikke burde indgå i vurderingen  

 af en ansøgers økonomiske forhold i forbindelse med ydelse af  

 arbejdsredskaber  

 efter dagældende bistandslovs § 42, stk. 7.
Socialministeriet kan  

 endvidere oplyse, at det fremgår af bemærkningerne til bistandslovens § 43,  

 stk. 9, at "Bestemmelsens første pkt. er omformuleret, men svarer  

 indholdsmæssigt til den hidtidige § 42, stk. 7. Hensigten med omformuleringen  

 er at fremhæve, at selv om modtagerens økonomiske forhold kan have en vis  

 betydning, så skal den økonomiske situation altid ses og vurderes i relation  

 til hjælpen i det konkrete tilfælde, specielt da der ofte kan være tale om  

 større og kostbare arbejdsredskaber, hvor det er mest hensigtsmæssigt at yde  

 hjælpen som udlån." I tilknytning til det  

 foreliggende spørgsmål kan Socialministeriet oplyse, at i Socialministeriets  

 vejledning af 6. august 1990 (§ 43-vejledningen) pkt. 48, sidste afsnit om  

 handicapbetingede udgifter, anføres følgende "Sådanne udgifter  

 forudsættes  

 ikke afholdt af en eventuel invaliditetsydelse." En tilsvarende  

 formulering  

 fandtes i Socialministeriets vejledning af 26. juni 1987, pkt. 35.
 Handicapbetingede udgifter  

 kan afholdes efter bistandslovens § 43, stk. 2, 6, 7 og 8. Og som det fremgår  

 af pkt. 48 i § 43-vejledningen kan handicapbetingede udgifter f.eks. være  

 ".....nødvendige arbejdsredskaber, hjælpemidler eller indretninger, som  

 ikke stilles til rådighed af uddannelsesstedet eller arbejdspladsen (f.eks.  

 stol, skrivemaskine, håndværktøj, indretninger og lignende).....". Disse  

 udgifter ydes under et revalideringsforløb, medens hjælp til arbejdsredskaber  

 efter § 43, stk. 9, ydes til personer med nedsat erhvervsevne, der er  

 beskæftiget på arbejdsmarkedet for at de pågældende derved kan opnå en  

 væsentlig og varig forbedring af deres erhvervsevne eller undgå, at  

 erhvervsevnen  

 nedsættes.
Når en person er godkendt som  

 revalidend, jf. § 43, stk. 1, ydes handicapbetingede udgifter efter § 43,  

 stk.  

 2, 6, 7 og 8 uafhængigt af ansøgerens økonomiske forhold.
Det er en  

 betingelse,  

 at udgifterne er rimelige og nødvendige for tilrettelæggelsen og  

 iværksættelsen  

 af revalideringen.
Det er Socialministeriets  

 opfattelse, at selv om handicapbetingede udgifter efter § 43, stk. 2, 6, 7 og  

 8  

 skal ydes uafhængigt af ansøgerens økonomiske forhold og afgørelsen om hjælp  

 til arbejdsredskaber efter § 43, stk. 9, beror på et skøn om, hvad der er  

 rimeligt i forhold til ansøgerens økonomiske situation, har det ikke været  

 tilsigtet, at bistands- og plejetillæg skal indgå i vurderingen af ansøgerens  

 økonomiske forhold i forbindelse med afgørelse om hjælp til anskaffelse af  

 arbejdsredskaber, hverken efter den hidtidige gældende § 42, stk. 7 eller §  

 43,  

 stk. 9 - jf. argumentationen tidligere.
Denne opfattelse støttes også af det  

 forhold, at både bistands- og plejetillæg efter bestemmelserne i lov om  

 social  

 pension skal dække forskellige udgifter til personlig bistand, pleje eller  

 tilsyn som personer med nedsat erhvervsevne har i forbindelse med deres  

 handicap.
Socialministeriet vil således  

 ved en snarlig revision af § 43-vejledningen tydeliggøre, at princippet i  

 bistandslovens § 38, stk. 2, nr. 1, bør anvendes i forbindelse med afgørelse  

 om  

 hjælp til anskaffelse af arbejdsredskaber efter bistandslovens § 43, stk.  

 9." I en skrivelse til  

 Socialministeriet udtalte jeg herefter følgende:
 "...
 Jeg har noteret mig at  

 ministeriet ved en snarlig revison af vejledningen til § 43 vil tydeliggøre  

 at  

 princippet i bistandslovens § 38, stk. 2, nr. 1, bør anvendes i forbindelse  

 med  

 afgørelser om hjælp til anskaffelse af arbejdsredskaber efter bistandslovens  

 §  

 43, stk. 9.
På baggrund af den  

 retsopfattelse, som jeg gav udtryk for i min udtalelse af 2. december 1993,  

 må  

 jeg imidlertid finde det rigtigst at Socialministeriets standpunkt kommer til  

 udtryk i en ændring af selve bistandsloven.
Jeg bemærker herved at det  

 fortsat  

 er min opfattelse, at der ikke på rent juridisk grundlag kan rejses kritik af  

 en administrativ myndighed, som under den gældende lov når til et andet  

 fortolkningsresultat, end det som Socialministeriet har givet udtryk for i  

 skrivelsen af 29. marts 1994. Jeg skal derfor under henvisning til  

 ombudsmandslovens § 11 henstille til Socialministeriets overvejelse at søge  

 bistandsloven ændret i overensstemmelse med det ovenfor anførte ved nærmest  

 givne lejlighed.
