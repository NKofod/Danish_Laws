 I medfør af §§ 17 og 29 i lov nr. 226 af 11. juni 1954 om almindelig  

 arbejderbeskyttelse, §§ 9 og 11 i lov nr. 227 af samme dato om  

 arbejderbeskyttelse indenfor handels- og kontorvirksomhed og §§ 9 og 21 i lov  

 nr. 228 af samme dato om arbejderbeskyttelse indenfor landbrug, skovbrug og  

 gartneri fastsætter socialminiateriet herved følgende ændringer i  

 bekendtgørelse nr. 338 af 11. december 1935 om indretningen og brugen af  

 transportable beholdere for sammentrykkede, fordråbede eller under tryk  

 opløste luftarter:
§ 1 § 1,  stk. 2, nr. 1, affattes således:
»Alle beholdere, for hvilke p2 x v er mindre end 2,5, hvor p er  

 trykket i ato og v beholderens volumen i liter.« § 2 § 6  affattes således:
 »§ 6.  På den øverste del af beholderne skal  

 tydeligt og holdbart - dog uden at de herved lider væsentlig svækkelse - være  

 angivet:
Beholderfabrikantens eller -leverandørens navn eller mærke, Beholderens fabrikationsnummer, den indeholdte luftarts betegnelse, månedstal og år for sidste afprøvning, prøvetrykket og pågældende  

 afprøvers mærke, beholderens rumindhold og - med undtagelse af beholdere til  

 acetylen-dissous - tomvægt (inklusive halsfodring, afspærringsventil o.lign.,  

 men uden beskyttelseshætte), endvidere ved sammentrykkede luftarter :højeste tilladelige fyldningstryk, ved fordråbede luftarter og under tryk opløst ammoniak : højeste  

 tilladelige fyldning i kg, og ved acetylen-dissous:  beholderens færdigvægt, d.v.s. vægten af  

 den tomme beholder (tomvægten, jfr. ovenfor) + vægten af fyldmasse og den  

 normale mængde opløsningsmiddel, samt største tilladelige fyldningstryk ved  

 15 grader C.
 Stk. 2.  Hvis pågældende beholderfabrikant eller  

 -leverandør samtidig er leverandør af sammentrykkede, fordråbede eller under  

 tryk opløste luftarter, skal til den i første stykke foreskrevne mærkning  

 anvendes et af direktoratet for arbejdstilsynet for fabrikanten eller  

 leverandøren fastsat kodemærke.
Stk. 3.  De i stk. 1 og 2 nævnte angivelser kan stemples  

 direkte i forstærkede dele af beholderen, f.eks. i skulderpartiet.
Ved  

 godstykkelse mindre end 3 mm skal angivelserne dog være anbragt på et  

 metalskilt, der er holdbart fastgjort til beholderen uden anvendelse af  

 tinlodning.
Angivelserne må ikke fjernes eller ændres, medmindredirektoratet  

 for arbejdstilsynet eller statsprøveanstalten har samtykket heri.
Stemplingen  

 skal i øvrigt for beholdere til luftarter til medicinsk brug være udført i  

 overensstemmelse med reglerne i DS 938, jfr.
DS 939, og for beholdere til  

 luftarter til teknisk brug i overensstemmelse med reglerne i DS 939.
 Stk. 4.  Hvis beholderen er forsynet med  

 beholderleverandørens (og ikke fabrikantens) navn eller mærke, skal  

 beholderleverandøren over for direktoratet for arbejdstilsynet oplyse  

 fabrikantens navn og adresse.
Stk. 5.  På beholdere, som cirkulerer mellem forskellige  

 forbrugere og luftartleveranbdøren, og som derved skifter ejer, skal der ved  

 pånaling eller en særlig mærkeplade være angivet luftartleverandørens navn og  

 mærke.
De forpligtelser, som i henhold til denne bekendtgørelse påhviler  

 beholderens ejer, overføres samtidig til luftartleverandøren.
Stk. 6.  Det er tilladt beholderens ejer ved påmaling  

 eller på en særlig nærkeplade at angive sit navn eller mærke samt løbenummer  

 på beholderen.
Med ejerens tilladelse kan beholderen i stedet for denne  

 angivelse forsynes med luftartleverandørens navn eller mærke samt løbenummer  

 under forudsætning af, at luftartleverandøren overtager de i stk. 5 nævnte  

 forpligtelser.
 Stk. 7.  Beholderens indhold skal være angivet på en  

 fastklæbet etiket i overensstemmelse med reglerne i DS 938 og DS 939 for  

 beholdere til luftarter til henholdsvis medicinsk og teknisk brug.
Stk. 8.  Beholdere til medicinsk brug skal være  

 overmalet med de i DS 938 angivne farver.
Beholdere til teknisk brug skal  

 være malet med neutral grå farve.
Dog er det tilladt at angive en beholders  

 indhold af de mere almindeligt anvendte luftarter ved en farvemærkning i  

 overensstemmelse med reglerne i DS 939.
Stk. 9.  Beholdere, hvis fyldningstryk er mindre end  

 angivet i vedføjede tabel for pågældende luftart, skal være forsynet med en  

 tydelig, fulmalet ring langs flaskens halskrave.« § 3 § 7,  stk. 7, affattes således:
»Stk. 7.  Beholdernes ventiler skal - med de  

 nedenfor angivne undtagelser - være indrettet med gevindtilslutning.
Gevindet  

 skal for alle brændbare luftarter - med undtagelse af acetylen-dissous - være  

 udvendigt venstreskåret.
For acetylen-dissous beholdere tillades dog  

 indvendigt højreskåret gevind eller bøjletilslutning i overensstemmelse med  

 DS 727.7. For alle øvrige luftarter - med undtagelse af atmosfærisk luft -  

 skal gevindet være udvendigt højreskåret.
For atmosfærisk luft skal gevindet  

 være indvendigt højreskåret i overensstemmelse med DS 727.8. Ved beholdere  

 til medicinske luftarter tillades anvendt ventiler med bøjletilslutning i  

 overensstemmelse med DS 728.« § 4.  Til § 19 føjes følgende:
§ 5 Denne bekendtgørelse træder i kraft den 1. juni 1959.
Stk. 2.  For beholdere, der er i brug ved nærværende  

 bekendtgørelses ikrafttræden, gennemføres de ændringer, der måtte være en  

 følge af bestemmelserne i § 6, stk. 1, 8 og 9, samt § 7, stk. 7, ved først  

 givne lejlighed, dog senest inden den 1. januar 1960. Dog kan angivelser med  

 hensyn til identifikationsmærkning forblive uændrede, medmindre beholderens  

 identitetsmærke samtidig angiver en leverandør af sammetrykkede, fordråbede  

 eller under tryk opløste luftarter, som ikke foretager fyldning af pågældende  

 beholder.
I så fald skal identitetsmærket erstattes af et kodemærke, jfr. §  

 6, stk. 2, der kan være det for luftartleverandøren fastsatte.
Sådan ændring  

 skal anmeldes til arbejdstilsynet.
Det nye mærke gælder herefter som  

 beholderleverandørmærke, jfr. § 6, stk. 1.
 Stk. 3.  Beholdere, som er i brug ved næræværende  

 æbekendtgørelses ikrafttræden, skal ikke kræves forsynet med  

 godkendelsestempel, jfr. § 19 e, før ved førstkommende gentagne trykprøvning.
 Stk. 4.  Bestemmelsen i § 6, stk. 3, vedrørende  

 stemplingens udførelse kræves ikke opfyldt for beholdere, der er i brug ved  

 bekendtgørelsens ikrafttræden.
 Socialministeriet, den 19. marts 1959.
Jul.
Bomholt.
/K.
Kampmann.
