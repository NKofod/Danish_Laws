Klage  

 over manglende konstatering af knoglebrud i ansigtet Nævnet fandt grundlag for at kritisere afdelingslæge A  

 for behandlingen af patienten på skadestuen.
Nævnet fandt ikke grundlag for  

 at  

 kritisere afdelingslæge B for behandlingen af patienten på skadestuen.
Nævnet lagde vægt på, at patienten tidligere havde lidt  

 af ledskred i venstre kæbe.
Den 28. januar 2003 faldt hun på sin cykel og  

 slog  

 venstre kæbe.
Hun havde efterfølgende samme fornemmelse som ved det tidligere  

 ledskred.
Hun henvendte sig derfor på skadestuen, hvor hun blev undersøgt af  

 afdelingslæge A, der konstaterede, at hun havde stærke smerter i venstre  

 kæbeled, og at hun alene kunne åbne munden ganske lidt, men at der var  

 normalt  

 sammenbid.
Desuden konstaterede han, at der var hævelse af venstre kind.
Han  

 vurderede, at en røntgenundersøgelse af venstre kæbeled viste normale  

 forhold.
Nævnet oplyste, at de foreliggende røntgenbilleder var  

 indblændede røntgenoptagelser af venstre kæbeled med højre til sammenligning.  

 Det var efter nævnets opfattelse vanskeligt at vurdere, hvorvidt der var brud  

 eller ledskred på baggrund af billederne, idet det var kompleks at lokalisere  

 anatomiske kendepunkter.
Det var nævnets opfattelse, at det i foreliggende  

 sag med  

 stærke smerter i venstre kæberegion og kun minimal evne til at lukke munden  

 op  

 (trismus) samt hævelse hen over samme kindregion efter kendt traume mod  

 kæbe-/kindregionen, var almindelig praksis at mistænke såvel ledskred i  

 kæbeleddet samt brud i regionen.
Det fremgik af afdelingslæge As udtalelse til sagen,  

 at han hverken ved den objektive undersøgelse eller ved røntgenundersøgelsen  

 fandt tegn på ledskred eller brud i venstre kæbeledsregion.
Det var nævnets  

 opfattelse, at afdelingslæge A burde have undersøgt, hvorvidt der var ømhed,  

 såvel direkte som indirekte, af kæbe-/kindregionen, ligesom han burde have  

 undersøgt, om der var påvirket følesans i regionen samt om der var  

 dobbeltsyn.
Det er endvidere nævnets opfattelse, at afdelingslæge As  

 vurdering af den foreliggende røntgenundersøgelse var i overensstemmelse med  

 normen for almindelig anerkendt faglig standard.
Det var imidlertid nævnets  

 opfattelse, at han, på baggrund af de journalførte kliniske oplysninger og  

 iagttagelser samt det manglende positive fund efter røntgenundersøgelse af  

 venstre kæbeled, umiddelbart burde have mistænkt, at det herefter kunne dreje  

 sig om brud i kæberegionen og derfor have ordineret fornyet  

 røntgenundersøgelse, inkluderende ansigtsskelettet med fokus på venstre  

 kæbe-/kindregion.
Ved røntgenkonferencen dagen efter blev det ifølge  

 skadesjournalen konstateret, at røntgenbilledet af venstre kæbeled ikke var  

 tilfredsstillende (inkonklusiv), hvorfor patienten samme dag blev indkaldt  

 til  

 ny røntgenundersøgelse af begge kæbeled.
Undersøgelsen, som blev beskrevet af  

 afdelingslæge B, viste ikke tegn til brud eller ledskred.
Det var nævnets opfattelse, at afdelingslæge Bs  

 faglige rolle i foreliggende sag udelukkende omfattede en vurdering af  

 røntgenbillederne.
Det er herefter nævnets opfattelse, at afdelingslæge  

 Bs vurdering  

 af, at røntgenundersøgelsen viste normale forhold, var i overensstemmelse med  

 normen for almindelig anerkendt faglig standard.
