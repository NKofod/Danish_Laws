Klage  

 over at have mistet stemmen efter bedøvelse Nævnet fandt ikke grundlag for kritik af lægen, idet  

 patienten forud for operationen var blevet undersøgt af en anæstesilæge, der  

 havde vurderet, at hun var svært overvægtig samt at hun havde spiserørsbrok.  

 Nævnet oplyste, at man ved en operation af den aktuelle type er det  

 principielt  

 muligt at sikre patientens luftvej på to forskellige måder.
Den ene er, at  

 anvende en specialkonstrueret maske med en oppustelig ring (larynxmaske), som  

 bliver anbragt i den nederste del af patientens svælg bag strubeindgangen,  

 hvorved der kan pustes luft ned i patientens luftrør og lunger.
Ved  

 anvendelse  

 af en larynxmaske bliver stemmebåndene således ikke berørt af masken.
Den  

 anden  

 måde at sikre luftvejen på er, at føre et plastikrør ned i luftrøret  

 (endotracheal intubation), en sådan intubation foregår under synets  

 vejledning,  

 idet anæstesilægen efter, at patienten er faldet i søvn fører et instrument  

 (laryngoskop) ned i patientens svælg, hvorved indgangen til struben kan  

 iagttages (laryngoskopi). Ved anvendelse af en endotracheal tube vil denne  

 uundgåeligt røre ved stemmebåndene.
 Det var nævnets vurdering, at der var forhold, som  

 talte imod brugen af larynxmasken ved anlæggelse af bedøvelse af kvinden,  

 herunder at hun var betydeligt overvægtig med et såkaldt BMI (Body Mass  

 Index)  

 over 40, dels at hun led af spiserørsbrok, hvilket indebar en risiko for, at  

 der under anæstesien kunne løbe maveindhold op i svælget og ned i lungerne  

 (aspiration).
 Nævnet oplyste videre, at en sådan såkaldt aspiration  

 kan blive forhindret ved anvendelse af en endotracheal tube, men kan ikke med  

 sikkerhed forhindres ved brug af larynxmasken.
