(Om indbetaling og indberetning af  

 bidrag m.v.) I medfør af § 17, stk. 2, og § 30, stk. 1, i lov om Arbejdsmarkedets  

 Tillægspension, jf. lovbekendtgørelse nr. 543 af 6. oktober 1982, som ændret  

 ved lov nr. 367 af 10. juni 1987 om differentierede satser m.v., fastsættes  

 følgende efter indstilling fra bestyrelsen for Arbejdsmarkedets  

 Tillægspension:
Opkrævning og indbetaling § 1.  ATP-bidrag opkræves ved hvert kvartals udløb af  

 Arbejdsmarkedets Tillægspension sammen med et samlet arbejdsmarkedsbidrag,  

 der omfatter bidrag til Lønmodtagernes Garantifond, Arbejdsgivernes  

 Elevrefusion, Arbejdsmarkedsuddannelsesfonden, førtidspension og  

 arbejdsløshedsforsikringen.
Stk. 2.  Bidraget forfalder til betaling den 1. i  

 måneden efter hvert kvartals udløb med sidste rettidige betalingsdag den 14.  

 i forfaldsmåneden.
For bidrag, der forfalder til betaling den 1. januar, er  

 sidste rettidige betalingsdag dog den 20. januar.
 Stk. 3.  Falder sidste rettidige betalingsdag, jf. stk.  

 2, på en helligdag eller en lørdag, forlænges fristen til den nærmest  

 følgende hverdag.
 Stk. 4.  Arbejdsmarkedets Tillægspension kan, når  

 særlige omstændigheder taler derfor, efter ansøgning tillade, at kvartalsvis  

 indbetaling sker til andre terminer.
 Stk. 5.  Arbejdsmarkedets Tillægspension kan i særlige  

 tilfælde efter ansøgning fastsætte en længere tidsfrist for indbetalingen.
 Stk. 6.  En virksomheds ophør eller ejerskifte skal  

 meddeles til Arbejdsmarkedets Tillægspension senest 10 dage efter ophøret  

 eller ejerskiftet, jf. § 2, stk. 1.
 Stk. 7.  En arbejdsgiver, der i et kvartal ikke har  

 beskæftiget lønmodtagere, der er omfattet af Arbejdsmarkedets Tillægspension,  

 skal give Arbejdsmarkedets Tillægspension meddelelse herom.
§ 2.  Indbetaling sker, medmindre andet aftales med  

 Arbejdsmarkedets Tillægspension, ved benyttelse af det særlige girokort, som  

 Arbejdsmarkedets Tillægspension sender til arbejdsgiveren, ved hvert kvartals  

 udløb.
Bidrag for lønmodtagere, der er omfattet af lovens § 4a, skal  

 indbetales særskilt.
Girokort hertil udsendes ligeledes af Arbejdsmarkedets  

 Tillægspension.
Hvis en virksomhed hører op eller skifter ejer, skal  

 girokortet dog sendes til arbejdsgiveren snarest muligt efter, at  

 Arbejdsmarkedets Tillægspension har fået meddelelse om ændringen, jf. § 1,  

 stk. 6. Bidraget for den forløbne del af kvartalet indbetales senest 14 dage  

 efter, at opkrævningen er modtaget.
Stk. 2.  Arbejdsgiveren har ansvaret for rettidig  

 betaling.
Hvis girokortet ikke er kommet frem, eller er det bortkommet, kan  

 arbejdsgiveren få et nyt hos Arbejdsmarkedets Tillægspension.
Stk. 3.  Postvæsenets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsmarkedets Tillægspension.
 § 3.  Sker indbetaling af bidrag ikke rettidigt, skal  

 arbejdsgiveren betale renter af bidraget med 11/2 pct. for hver påbegyndt  

 måned fra kvartalets udløb, jf. lovens § 17, stk. 3.
 § 4.  Arbejdsmarkedets Tillægspension kan, når særlige  

 omstændigheder taler derfor, give henstand med indbetaling samt eftergive  

 bidrag og renter.
 § 5.  Arbejdsmarkedets Tillægspension har  

 udpantningsret for bidrag og renter, jf. lovens § 17, stk. 4.
 § 6.  Krav på bidrag forældes efter reglerne i lov nr.  

 274 af 22. december 1908 om forældelse af visse fordringer, jf. lovens § 17,  

 stk. 5.
Indberetning § 7.  Arbejdsgivere, der den 1. januar 1988  

 beskæftiger lønmodtagere omfattet af lovens § 4 a, skal give Arbejdsmarkedets  

 Tillægspension særskilt meddelelse herom.
Meddelelsen skal gives til  

 Arbejdsmarkedets Tillægspension senest 8. januar 1988.
 Stk. 2.  Arbejdsgivere, der først efter 1. januar 1988  

 beskæftiger lønmodtagere efter lovens § 4 a, skal senest 8 dage efter første  

 lønudbetaling give Arbejdsmarkedets Tillægspension meddelelse herom.
 Stk. 3.  Arbejdsgivere, der i et kvartal ikke har  

 beskæftiget lønmodtagere omfattet af lovens § 4 a eller helt er ophørt med at  

 beskæftige sådanne lønmodtagere, skal give Arbejdsmarkedets Tillægspension  

 meddelelse herom.
 § 8.  Arbejdsgivere skal oplyse det samlede årlige  

 bidrag til Arbejdsmarkedets Tillægspension - dvs. såvel den i lønmodtagerens  

 løn tilbageholdte andel af det indbetalte bidrag som arbejdsgiverens andel -  

 for hver enkelt lønmodtager i forbindelse med den indberetning af  

 oplysningssedlen, som efter udløbet af hvert kalenderår skal foretages til  

 ligningsmyndighederne, jf. dog § 9.
 Stk. 2.  Pligten til at indberette bidrag på den i stk.  

 1 angivne måde påhviler enhver arbejdsgiver, som på oplysningsseddel skal  

 indberette udbetalt A-indkomst til lønmodtagere, der er omfattet af  

 Arbejdsmarkedets Tillægspension.
 Stk. 3.  De i stk. 2 omhandlede arbejdsgivere skal  

 påføre oplysningssedlen oplysning om det samlede bidrag til Arbejdsmarkedets  

 Tillægspension for den enkelte lønmodtager, oprundet til nærmeste hele  

 kronebeløb, samt oplysning om beskæftigelsesperioden.
Stk. 4.  Arbejdsgivere, der i løbet af et kalenderår har  

 beskæftiget lønmodtagere, omfattet af lovens § 4 a, skal i forbindelse med  

 indberetningen af oplysningssedlen tillige oplyse, at bidragene er opgjort  

 efter lovens § 4 a.
Er der for en lønmodtger i årets løb indbetalt bidrag  

 efter både lovens § 4 a og § 15, skal bidragene oplyses hver for sig.
 Stk. 5.  Når der i forbindelse med ophør af virksomhed  

 eller ejerskifte udfyldes og indsendes oplysningsseddel, anføres tillige  

 bidrag til Arbejdsmarkedets Tillægspension for tiden indtil ophøret eller  

 ejerskiftet efter reglerne i stk. 1-4.
 § 9.  I tilfælde, hvor det ikke påhviler en  

 arbejdsgiver at indsende oplysningsseddel, eller hvor bidraget til  

 Arbejdsmarkedets Tillægspension skal indbetales af andre end arbejdsgiveren,  

 sker indberetning af det samlede årlige bidrag på særlige indberetningslister  

 til Arbejdsmarkedets Tillægspension.
 Stk. 2.  Indberetningslisterne, der kan rekvireres hos  

 Arbejdsmarkedets Tillægspension, skal udfyldes med oplysning om:
a.
Navn og adresse, b.
Arbejdsgivernummer, c.
Indberetningsperiode.
 For hver enkelt lønmodtagers vedkommende:
a.
Navn, b.
Personnummer, c.
Beskæftigelsesperiode, d.
Det samlede bidrag, dvs. summen af lønmodtagerens og arbejdsgiverens  

 andele af bidraget, e.
Bidraget er opgjort i henhold til lovens § 4 a eller lovens § 15.
 Stk. 3.  Arbejdsmarkedets Tillægspension kan godkende,  

 at bidrag indberettes på anden måde, f.eks. på magnetbånd.
Stk. 4.  Indberetningslister indsendes i udfyldt stand  

 til Arbejdsmarkedets Tillægspension senest den 20. januar i det følgende  

 kalenderår.
Arbejdsmarkedets Tillægspension kan i særlige tilfælde fastsætte  

 en længere tidsfrist for indberetning.
I tilfælde af virksomhedens ophør  

 eller ejerskifte skal indberetningslister for tiden indtil ophøret eller  

 ejerskiftet indsendes til Arbejdsmarkedets Tillægspension senest 10 dage  

 derefter.
§ 10.  Arbejdsmarkedets Tillægspension kan i særlige  

 tilfælde pålægge en arbejdsgiver at indberette bidrag ved anvendelse af de i  

 § 9 omhandlede indberetningslister for et eller flere kalenderår eller dele  

 af et år.
De af § 8 omfattede arbejdsgivere fritages ikke herved for pligten  

 til at indberette bidrag på oplysningssedlen til ligningsmyndighederne.
Klageadgang § 11.  Afgørelser om medlemskab, bidragspligt og  

 bidrag, herunder beregning og opkrævning, kan inden for en frist af 4 uger  

 fra den dag, hvor afgørelsen er meddelt, indbringes for Ankenævnet for  

 Arbejdsmarkedets Tillægspension, jf. lovens § 28.
Afregning § 12.  Ved indbetalingen af ATP-bidraget og  

 arbejdsmarkedsbidraget foretager Arbejdsmarkedets Tillægspension forlods en  

 kontering af det opkrævede arbejdsmarkedsbidrag.
 Stk. 2.  Fordeling og overførsel af  

 arbejdsmarkedsbidraget til Lønmodtagernes Garantifond, Arbejdsgivernes  

 Elevrefusion, Arbejdsmarkedsuddannelsesfonden, førtidspension og  

 arbejdsløshedsforsikringen foretages af Arbejdsmarkedets Tillægspension  

 kvartalsvis på et beregnet renteneutralt tidspunkt med det forventede  

 bidragsprovenu for hele kvartalet.
 Stk. 3.  Eventuelle konstaterede tab ved den samlede  

 bidragsopkrævning, jf. § 1, stk. 1, fordeles efterfølgende mellem  

 Arbejdsmarkedets Tillægspension og de enkelte ordninger i forhold til de  

 udækkede fordringers størrelse.
Straffebestemmelser § 13.  Den arbejdsgiver, der undlader at foretage  

 indbetaling efter reglerne i §§ 1-2, eller som trods påkrav undlader at  

 foretage indberetning af bidrag til Arbejdsmarkedets Tillægspension efter  

 reglerne i §§ 8-10, straffes med bøde, jf. lovens §§ 33 og 34.
 Stk. 2.  Er overtrædelse i stk. 1 begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar, jf. lovens § 35.
Ikrafttræden § 14.  Bekendtgørelsen træder i kraft 1. januar 1988.
 Stk. 2.  De særlige regler i § 8, stk. 4, samt § 9, stk.  

 2, om indberetning af bidrag opgjort i henhold til lovens § 4 a eller § 15  

 anvendes første gang ved indberetning af bidrag for året 1988.
 Stk. 3.  Samtidig ophæves Arbejdsministeriets  

 bekendtgørelse nr. 447 af 2. august 1982.
