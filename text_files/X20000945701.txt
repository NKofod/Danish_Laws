Hjemme-pc-ordning Emne Bindende forhåndsbesked - lønmodtagere -  

 pc-ordning - lønnedgang - arbejdsgiverfinansiering -  

 uddannelsesudgifter Spørgsmål Er de hjemme-pc er, der stilles til rådighed for  

 selskabets ansatte, skattefrie i medfør af ligningslovens § 16, stk.  

 10? Svar Ja, se dog sagsfremstilling og begrundelse.
Sagsfremstilling og begrundelse Selskabet påtænker at tilbyde samtlige  

 medarbejdere en pc med tilbehør, der stilles til rådighed i  

 hjemmet.
Selskabet er en produktionsvirksomhed, der fremstiller  

 elektronik, herunder computere og computer-lignende udstyr.
Af virksomhedens  

 180 medarbejdere er 74 funktionærer og 106 timelønnede.
Formålet med pc-ordningen er at højne  

 medarbejdernes kendskab til den software, der anvendes på virksomheden,  

 og at give medarbejderne mulighed for at styrke deres pc-færdigheder og  

 fortrolighed med IT generelt.
Formålet er endvidere at give  

 medarbejderne mulighed for at udføre arbejdsopgaver fra hjemmet.
Samtlige medarbejdere skal i deres arbejdsfunktioner  

 være fortrolige med brugen og programmering af pc er og plc er i de  

 produkter, der fremstilles.
Medarbejderne har derfor alle behov for  

 edb-uddannelse.
 Tilbuddet om at deltage i ordningen er betinget af, at den  

 enkelte medarbejder i sin fritid uddanner sig i brugen af pc en og dens  

 programmer, og af at medarbejderen accepterer en lønnedgang.
 Medarbejderne vil kunne vælge mellem 2  

 pc-konfigurationer af forskellig størrelse, der begge anses at opfylde  

 de aktuelle krav til arbejdsstationer på virksomheden.
 Begge konfigurationer omfatter Microsoft Office  

 2000-pakken og undervisningsmateriale, der dækker undervisningen til  

 pc-kørekortet.
 Det er oplyst, at selskabet påtænker at  

 købe pc-pakkerne.
Udgiften til de to pc-pakker er henholdsvis 23.025 kr. og  

 19.975 kr.
Udgifterne vil blive fordelt mellem selskabet og de deltagende  

 medarbejdere.
Selskabet afholder udgiften til undervisningsmaterialet,  

 der efter punkt 5 i den til anmodningen vedlagte prisspecifikation  

 udgør 1.800 kr. pr. pc-pakke.
Selskabet betaler derudover et  

 beløb på 2.200 kr. pr. pakke, således at selskabet i alt  

 betaler 4.000 kr. pr. medarbejder uanset dennes valg af pc-pakke.
 Medarbejderen afholder gennem den aftalte  

 lønnedgang den resterende udgift til den valgte pc-pakke.
For funktionærerne vil lønnedgangen blive  

 gennemført ved en nedsættelse af den månedlige  

 bruttoløn før beregning af arbejdsmarkedsbidrag, A-skat m.v.  

 For de timelønnede medarbejdere vil lønnedgangen ske ved en  

 reduktion af timelønssatsen.
Lønnedgangen vil ikke fremgå  

 separat af medarbejdernes lønsedler.
For både  

 funktionærerne og de timelønnede medarbejdere vil  

 lønnedgangen få virkning for beregningen af  

 lønafhængige ydelser.
Dette gælder blandt andet  

 beregningen af pensionsbidrag, feriegodtgørelse, overtidsbetaling m.v.  

 Ordningen løber, indtil den totale medarbejderudgift til den valgte  

 pc-pakke er dækket via lønnedgangen.
Ved ordningens udløb  

 bortfalder lønnedgangen.
I forbindelse med ordningens udløb har  

 medarbejderen en ret til at købe udstyret til handelsværdien  

 på ophørstidspunktet. Ønsker medarbejderen ikke at  

 udnytte sin køberet, skal udstyret som udgangspunkt tilbageleveres til  

 virksomheden.
Kan virksomheden ikke finde anvendelse for udstyret, kan den  

 imidlertid kræve, at medarbejderen køber udstyret til den  

 anførte pris.
Medarbejderen er i dette tilfælde forpligtet til  

 at købe udstyret.
 Fratræder medarbejderen sin stilling inden  

 ordningens udløb, skal udstyret tilbageleveres til virksomheden.  

 Medarbejderen kan dog efter særlig aftale med virksomheden erhverve  

 udstyret til handelsværdien på fratrædelsestidspunktet.
 Den kommunale skatteforvaltning har udtalt, at den  

 forelagte pc-ordning ikke kan anses at være skattefri for medarbejderne  

 efter ligningslovens § 16, stk. 10. Skatteforvaltningen begrunder sin  

 udtalelse med, at virksomheden ikke bærer en tilstrækkelig  

 økonomisk risiko ved ordningen, idet den kan kræve, at de  

 deltagende medarbejdere køber udstyret på  

 ophørstidspunktet for ordningen.
Told- og Skattestyrelsens indstilling Skattefrihed efter ligningslovens § 16, stk. 10  

 forudsætter, at bestemmelsens betingelser er opfyldte.
Told- og Skattestyrelsen finder, at selskabet med  

 beskrivelsen af den påtænkte pc-ordning har påvist, at der  

 er en erhvervsmæssig begrundelse for at give medarbejderne tilbud om en  

 pc til brug i hjemmet.
Betingelsen om, at pc en med tilbehør skal  

 være stillet til rådighed til brug ved arbejdet, er dermed  

 opfyldt.
Det er endvidere en betingelse for skattefrihed efter §  

 16, stk. 10, at arbejdsgiveren kan anses at have stillet pc erne til  

 rådighed.
Betingelsen indebærer, at der i ordningen skal  

 indgå  elementer af arbejdsgiverfinansiering/arbejdsgiverrisiko.
 Styrelsen finder, at betingelsen ikke i  

 tilstrækkelig grad er opfyldt ved, at selskabet afholder de ovenfor  

 beskrevne udgifter, eller ved, at selskabet bærer risikoen for, at  

 medarbejderne leverer udstyret tilbage i forbindelse med fratræden af  

 deres stilling.
Styrelsen finder i den forbindelse, at selskabets udgifter  

 til uddannelse ikke bør medregnes som udgifter, der vedrører  

 pc-ordningen.
Sådanne udgifter skal efter styrelsens opfattelse ses i  

 sammenhæng med arbejdsgiverens øvrige udgifter til den  

 løbende uddannelse af medarbejderne fremfor som udgifter knyttet til  

 en hjemme-pc-ordning.
Styrelsen mener  derfor, at den forelagte pc-ordning kun  

 kan godkendes som skattefri efter ligningslovens § 16, stk. 10 under  

 forudsætning af, at medarbejderne gives mulighed for til enhver tid at  

 udtræde af ordningen og under forudsætning af, at selskabets  

 eventuelle udgift til afdækning af denne risiko ikke overvæltes  

 på medarbejderne.
Det er samtidig en forudsætning, at de  

 deltagende medarbejdere ikke kan blive  forpligtede til at købe  

 udstyret i forbindelse med ordningens ophør.
Da medarbejdernes lønnedgang angives at ville  

 få virkning i alle relationer, finder styrelsen, at lønnedgangen  

 er reel og ikke indebærer modregning af udgifter af privat karakter i  

 de ansattes bruttoløn.
Lønnedgangen er dermed i  

 overensstemmelse med kildeskattelovens § 46, stk. 3. Det forudsættes  

 dog, at der indgås nye lønaftaler om den reducerede løn,  

 ligesom det forudsættes, at de medarbejdere, der vælger at  

 købe udstyret i forbindelse med ordningens udløb eller  

 fratræden af stilling, erlægger betalingen herfor i beskattede  

 midler.
 Ligningsrådet kan tiltræde Told- og  

 Skattestyrelsens indstilling.
