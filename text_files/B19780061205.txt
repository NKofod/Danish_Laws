 I medfør af § 42, stk. 2 og § 65 a, stk. 1 og 2 i lov om naturfredning,  

 jvf. lovbekendtgørelse nr. 435 af 1. september 1978 og med tilslutning fra  

 ministeren for offentlige arbejder fastsættes:
 Almindelige bestemmelser.
§ 1.  Veje uden for byer og bymæssige bebyggelser skal  

 placeres og udformes således, at der i videst muligt omfang tages hensyn til  

 landskabet og de øvrige fredningsmæssige værdier.
Det samme gælder ændringer  

 eller udretninger af eksisterende veje.
Stk. 2.  Særlige hensyn skal tages i de områder, hvor  

 frednings interesserne, herunder de landskabeligeinteresser, er størst.
Disse  

 områder fremgår af det kortmateriale, jvf. lovens § 35, stk. 3, der til  

 enhver tid er godkendt af fredningsstyrelsen.
Den særlige forelæggelses- og  

 godkendelsesordning Hovedlandeveje.
 § 2.  Anlæg af hovedlandeveje, ændringer af  

 eksisterende hovedlandeveje, hvorved der fremkommer nye linieføringer, samt  

 andre ændringer, der kan få væsentlig indflydelse på landskabet, forelægges  

 fredningsstyrelsen på det tidligst mulige tidspunkt under planlægningen.
 Kan der ikke opnås enighed mellem vejdirektoratet og fredningsstyrelsen,  

 forelægges sagen for miljøministeren, som efter forhandling med ministeren  

 for offentlige arbejder træffer afgørelse i sagen.
 Stk. 2.  Projekter med tilhørende kortmateriale  

 indsendes i to eksemplarer til fredningsstyrelsen.
 Landeveje.
§ 3.  Anlæg af landeveje, ændringer af eksisterende  

 landeveje, hvorved der fremkommer nye linieføringer, samt andre ændringer,  

 der kan få væsentlig indflydelse på landskabet, forelægges uden for  

 hovedstadsområdet fredningsstyrelsen til godkendelse på det tidligst mulige  

 tidspunkt under planlægningen.
Kan der ikke opnås enighed mellem  

 fredningsstyrelsen og amtsrådet, forelægges sagen for miljøministeren, som  

 efter forhandling med ministeren for offentlige arbejder træffer afgørelse i  

 sagen.
Stk. 2.  I hovedstadsområdet forelægges sådanne vejanlæg  

 for hovedstadsrådet.
Kan der ikke opnås enighed mellem hovedstadsrådet og  

 vedkommende amtsråd, forelægges sagen for fredningsstyrelsen.
Kan der ikke  

 opnås enighed mellem fredningsstyrelsen og amtsrådet forelægges sagen for  

 miljøministeren, som efter forhandling med ministeren for offentlige arbejder  

 træffer afgørelse i sagen.
 Stk. 3.  Projekter med tilhørende kortmateriale  

 indsendes i to eksemplarer til fredningsstyrelsen, i hovedstadsområdet dog  

 hovedstadsrådet.
Stk. 4.  Fredningsstyrelsen kan bestemme, at reglerne i  

 stk. 1 og 2 ikke skal gælde for nærmere angivne områder.
Inden for  

 hovedstadsområdet træffer en sådan afgørelse dog af hovedstadsrådet med  

 fredningsstyrelsens godkendelse.
 Kommuneveje.
§ 4.  Anlæg af kommuneveje, ændringer af eksisterende  

 kommuneveje, hvorved der fremkommer nye linieføringer samt andre ændringer,  

 der kan få væsentlig indflydelse på landskabet, skal uden for  

 hovedstadsområdet forelægges amtsrådet på det tidligst mulige tidspunkt.
I  

 hovedstadsområdet forelægges sådanne vejanlæg for hovedstadsrådet.
Kan der  

 ikke opnås enighed mellem amtsrådet, i hovedstadsområdet dog hovedstadsrådet,  

 og kommunalbestyrelsen, forelægges sagen for fredningsstyrelsen.
Kan der ikke  

 opnås enighed mellem fredningsstyrelsen og kommunalbestyrelsen, forelægges  

 sagen for miljøministeren, som efter forhandling med ministeren for  

 offentlige arbejder træffer afgørelse i sagen.
 Stk. 2.  Projekter med tilhørende kortmateriale  

 indsendes i to eksemplarer til amtsrådet, i hovedstadsområdet dog  

 hovedstadsrådet.
 Stk. 3.  Amtsrådet, i hovedstadsområdet dog  

 hovedstadsrådet, kan med fredningsstyrelsens godkendelse bestemme, at reglen  

 i stk. 1 ikke gælder for nærmere angivne områder.
 Andre bestemmelser.
 § 5.  Fredningsstyrelsen forbereder miljøministerens  

 afgørelser efter §§ 2-4.
 § 6.  Miljøministeren kan efter forhandling med  

 ministeren for offentlige arbejder give nærmere forskrifter for  

 administrationen af §§ 2-4, herunder for samarbejdet mellem myndighederne.
 Stk. 2.  Miljøministeren kan give fredningsstyrelsen  

 instruktioner vedrørende udøvelsen af de beføjelser, der er henlagt til  

 styrelsen.
Stk. 3.  I særlige tilfælde kan fredningsstyrelsen  

 beslutte at træffe afgørelse i medfør af §§ 3-4 i en sag, der behandles af  

 amtsrådet eller hovedstadsrådet.
Miljøministeren kan beslutte at udøve de  

 beføjelser, som er tillagt fredningsstyrelsen i henhold til §§ 2-4.
 § 7.  En godkendelse, som er meddelt af et amtsråd,  

 hovedstadsrådet eller fredningsstyrelsen i henhold til §§ 2-4, er endelig.
 § 8.  Godkendelse i medfør af denne bekendtgørelse  

 fritager ikke anlægsmyndigheden for at søge eventuelle øvrige tilladelser,  

 som er nødvendige efter naturfredningsloven.
 § 9.  Bekendtgørelsen træder i kraft den 1. januar  

 1979. Samtidig ophæves miljøministeriets bekendtgørelse nr. 174 af 1. april  

 1976.
 § 10.  Verserende sager om godkendelse af offentlige  

 veje, der ikke er afgjort den 1. januar 1979, skal efter denne dato  

 færdigbehandles efter reglerne i §§ 2-8.
