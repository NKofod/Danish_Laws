 Klage  

 over afslag på ansøgning om udstykning af bygningsparcel på under 1,5 ha.
 Direktoratet  

 for FødevareErhvervs skrivelse af 3. marts 2006  

  

 , j. nr. 3101-035-05-2565.
»--- I brev af 19. juni 2005 har  

 De for K1 og K2 klaget over, at Jordbrugskommissionen for Storstrøms Amt den  

 23. maj 2005 har meddelt afslag på en ansøgning om dispensation til  

 udstykning  

 af en bygningsparcel på 1,0 ha fra landbrugsejendommen L matr.nr. - - -, - -  

 -.
 Direktoratets afgørelse:
 Afgørelsen af, om der i den  

 foreliggende sag kan meddeles tilladelse til udstykning af en bygningsparcel  

 på  

 1,0 ha fra landbrugsejendommen L matr.nr. - - -, - - -, beror på et skøn, der  

 udøves af jordbrugskommissionen.
 Efter § 16, stk. 1, i  

 bekendtgørelse nr. 863 af 19. august 2004 om regionale jordbrugskommissioner  

 kan Direktoratet for FødevareErhverv alene tage stilling til  

 jordbrugskommissionens afgørelser for så vidt angår retlige spørgsmål.  

 Jordbrugskommissionens afgørelser kan, for så vidt angår skønsmæssige  

 spørgsmål, ikke påklages.
 Direktoratet for  

 FødevareErhverv finder, at Jordbrugskommissionen for Storstrøms Amt har  

 udøvet  

 dette skøn inden for landbrugslovens rammer og må derfor afvise Deres klage,  

 jf.  

 nedenfor.
 Direktoratets afgørelse kan  

 efter bekendtgørelsens § 16, stk. 3, ikke påklages til anden administrativ  

 myndighed.
 Redegørelse for sagen:
 I enslydende breve af 17.  

 april 2005 har De for K1 og K2 søgt Jordbrugskommissionen for Storstrøms Amt  

 og  

 Storstrøms Amtskommune om dispensation til udstykning af en bygningsparcel på  

 1,0 ha fra landbrugsejendommen L matr.nr. - - -, - - -.
De oplyser, at De ved  

 udstykning af bygningsparcellen løber ind i et dilemma mellem landbrugslovens  

 regler om en mindste grundstørrelse på 1,5 ha og naturbeskyttelseslovens  

 bestemmelse om strandbeskyttelseslinie.
De anmoder derfor om, at man ved  

 udstykning af et areal på 1,0 ha kan nå et kompromis mellem landbrugslovens  

 regler og naturbeskyttelseslovens regler.
 Jordbrugskommissionen har den  

 23. maj 2005 meddelt afslag til udstykning af bygningsparcellen med ca. 1,0  

 ha,  

 jf. landbrugslovens § 7, stk. 2.
Kommissionen har ved  

 afgørelsen lagt vægt på, at bygningsparcellen i forvejen ikke udgør en  

 selvstændig  

 lod på mindre end 1,5 ha og ikke er afgrænset naturligt.
Kommissionen finder  

 ikke, at det forhold, at ejendommen ligger inden for  

 strandbeskyttelseslinien,  

 kan begrunde en fravigelse af lovens 1,5 ha grænse.
 Ved brev af 24. maj 2005  

 søgte De herefter Storstrøms Amt om tilladelse til at fraskille  

 bygningsparcellen  

 med 1,5 ha.
Storstrøms Amts Natur- og  

 Plankontor har ved brev af 23. juni 2005 meddelt Dem afslag på fastsættelse  

 af  

 skel for et jordtilliggende på 1,5 ha.
Afgørelsen blev truffet efter  

 naturbeskyttelseslovens § 65 (lovbekendtgørelse nr. 884 af 18. august 2004  

 med  

 senere ændringer).
 Det fremgår af afgørelsen,  

 at:
 - Der er lagt vægt på, at L  

 ligger i et højt prioriteret naturbeskyttelsesområde, hvortil der knytter sig  

 såvel landskabelige som naturmæssige interesser.
 - Området ved L er udpeget  

 som såvel internationalt som særligt regionalt naturbeskyttelsesområde.
 - Kystlandskabet her er åbent  

 og sårbart overfor ændringer herunder ændringer i ejendomsstrukturen.
 - Fastlæggelse af nye skel  

 vil - hvis de ikke følger naturlige afgrænsninger i landskabet såsom  

 bygninger,  

 veje, eksisterende beplantninger o.lign. - medføre markante ændringer af det  

 åbne kystlandskab.
 I brev af 19. juni 2005  

 klager De over jordbrugskommissionens afgørelse og i næsten enslydende brev  

 af  

 29. juni 2005, klager De til Naturklagenævnet over amtets afgørelse.
 I klagen anmoder De om, at  

 der må ske en afklaring af den uoverensstemmelse, som hersker mellem  

 naturbeskyttelseslovens bestemmelser om strandbeskyttelse og landbrugslovens  

 bestemmelse  

 om en mindste grundstørrelse på 1,5 ha.
 Redegørelse for Direktoratets afgørelse:
 I henhold til § 7, stk. 2, i  

 lov om landbrugsejendomme (lov nr. 435 af 9. juni 2004) kan  

 jordbrugskommissionen  

 meddele tilladelse til, at landbrugspligten ophæves, når særlige forhold  

 taler  

 for det.
 Det følger af § 16 i  

 landbrugslovscirkulæret (cirkulære nr. 36 af 3. juni 2005), at der kan  

 dispenseres  

 fra arealgrænsen på 1,5 ha i lovens § 6, stk. 3, når forholdene taler for  

 det,  

 f.eks. hvis bygningslodden er naturligt afgrænset med et areal, som i  

 forvejen  

 er mindre end 1,5 ha.
 Afgørelsen af, om forholdene  

 taler for en dispensation, beror på et skøn, som udøves af  

 jordbrugskommissionen.
 Direktoratet for  

 FødevareErhverv finder, at jordbrugskommissionen har udøvet sit skøn inden  

 for  

 landbrugslovens rammer og må derfor afvise Deres klage.
 Det tilføjes, at direktoratet  

 efterfølgende har fået oplyst, at restejendommen med ejendommens  

 beboelsesbygning  

 er blevet udstykket med et areal på 1,5782 ha bestående af en naturligt  

 afgrænset bygningsparcel på 0,7523 ha og to fraliggende lodder på henholdsvis  

 0,2617 ha og 0,5642 ha.
 Udstykningen er i relation  

 til landbrugsloven gennemført via en landinspektørerklæring, og Storstrøms  

 Amt  

 har den 21. november 2005 meddelt dispensation til udstykningen i medfør af §  

 65 i naturbeskyttelsesloven.
 Amtet har ved afgørelsen lagt  

 vægt på, at de nye skel, der fastlægges, følger de eksisterende grænser  

 omkring  

 bygningslodden, og at skelfastlæggelsen derfor ikke ændrer kystlandskabet  

 væsentligt.
 Under henvisning hertil og  

 til Deres anmodning om, at der må ske en afklaring af den uoverensstemmelse,  

 som hersker mellem naturbeskyttelseslovens bestemmelser om strandbeskyttelse  

 og  

 landbrugslovens bestemmelse om en mindste grundstørrelse på 1,5 ha, skal  

 direktoratet anføre følgende:
 Direktoratet for  

 FødevareErhverv finder, at der normalt bør dispenseres fra arealgrænsen på  

 1,5  

 ha i § 6, stk. 3, i lov om landbrugsejendomme i tilfælde, hvor en  

 landbrugsejendom, der ligger inden for strandbeskyttelseslinien, ønskes  

 nedlagt  

 som landbrugsejendom ved udstykning eller på anden måde, såfremt  

 bygningsparcellen er naturligt afgrænset.
 Baggrunden herfor er, at der  

 i henhold til naturbeskyttelseslovens § 15 som udgangspunkt ikke må foretages  

 ændring i tilstanden af arealer, der ligger inden for  

 strandbeskyttelseslinien,  

 herunder foretages udstykning, hvorved der fastlægges nye skel.
Det bemærkes i den  

 forbindelse, at bygningsparcellen på 1,0 ha i nærværende sag ikke var  

 naturligt  

 afgrænset.
Der var derfor ikke umiddelbart grundlag for at dispensere fra 1,5  

 ha grænsen.
