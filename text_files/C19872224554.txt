(Til de højere  

 uddannelsesinstitutioner, forskningssekretariatet og statens uddannelsesstøtte) Undervisningsministeriet bemyndiger herved de højere  

 uddannelsesinstitutioner, Forskningssekretariatet og Statens  

 Uddannelsesstøtte til i fremtiden selv at træffe afgørelse i sager om 1. merarbejdsvederlag inden for et maksimum på p.t.  

 50.000 kr., bortset fra merarbejdsvederlag til institutions- og  

 administrationschefer og til personale beskæftiget med undervisning og/eller  

 forskning, hvor spørgsmålet om merarbejdsvederlag i givet fald må forelægges  

 for ministeriet.
 2. tildeling af boligtjenestetelefon.
 3. kørselsbemyndigelse, herunder fravigelse af kravet  

 om et kørselsbehov på normalt mindst 5.000 km. årlig.
4. meddelelse af tjenestefrihed uden løn i indtil 3  

 år, jfr. tjenestemandslovens § 58, stk. 1. og 2. ansøgninger om medregning af  

 tjenestefrihedsperioden i tjenestemandens pensionsanciennitet forelægges  

 snarest muligt efter tjenestens genoptagelse.
Endvidere vil ansøgninger om  

 tjenestefrihed i institutions- og administrationschefstillinger fortsat være  

 at forelægge for ministeriet.
Uanset det ovenfor anførte vil tjenestefrihed i  

 henhold til Finansministeriets bekendtgørelse nr. 851 af 28. november 1986 om  

 ret for tjenestemænd til tjenestefrihed uden løn til nærmere afgrænsede  

 formål kunne bevilges af institutionen i indtil 5 år.
 5. tillæggelse af understøttelse til  

 ikke-pensionssikret personale i statens tjeneste i medfør af Økonomi- og  

 Budgetministeriets cirkulære af 26. januar 1972, herunder forhandling direkte  

 med Finansministeriet, Lønnings- og Pensionsdepartementet om, hvorvidt  

 eventuelle helbredsmæssige betingelser måtte være opfyldt Rigsrevisionens  

 forudgående godkendelse af den enkelte sag forudsættes.
 Undervisningsministeriets skrivelse af 21. august 1968 angående den  

 hidtidige bemyndigelse til selvstændigt at træffe afgørelse i en række  

 nærmere angivne sager tilbagekaldes samtidig hermed.
 P.m.v.
 e.b.
Karen Jepsen fm.
