Nr LSF 80 Forslag til Lov om ændring af lov om omkostningsdækning af udgifter til  

 sagkyndig bistand i skattesager og lov om bindende forhåndsbesked om  

 skattespørgsmål m.v. (Omkostningsdækning i klagesager.
Syn og skøn i  

 ligningsrådssager om bindende forhåndsbesked) Fremsat af skatteministeren (Fogh Rasmussen) den 28. oktober 1992 Vedtaget ved tredjebehandling den 20. april 1993 Lov nr. 215 af 28/04/1993 § 1 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 459 af 11. juni 1992, foretages  

 følgende ændringer:
 1. § 1 og § 2 affattes således:
» § 1. Der ydes tilskud til dækning af udgifter, der er betalt  

 for sagkyndig bistand m.v. ved domstolsbehandling af et spørgsmål, der efter  

 sin art kan indbringes for Landsskatteretten, bortset fra afgørelser om  

 vurdering af fast ejendom.
Tilsvarende gælder ved Landsskatterettens prøvelse  

 af de i 1. pkt. nævnte spørgsmål.
 Stk. 2 . Bistanden skal være ydet af en advokat, en  

 statsautoriseret eller registreret revisor, en konsulent i driftsøkonomi, jf.  

 § 5, stk. 1, nr. 6, i lov om tilskud til jordbrugets konsulentvirksomhed, et  

 medlem af Foreningen Danske Revisorer eller en person, der kan sidestilles  

 hermed.
§ 2. Udgifter til bistand i skattesager kan ikke fradrages ved  

 indkomstopgørelsen.« 2. I § 3, stk. 1 , indsættes efter »retsafgift,»:  

 »dog ikke gebyr i landsskatteretssager, jf. skattestyrelseslovens § 25,  

 stk. 4,».
 3. I § 3 indsættes efter stk. 3 som nyt stykke:
» Stk. 4. Landsskatteretten kan bestemme, at omkostninger, der  

 er afholdt til syn og skøn i en sag i Landsskatteretten, skal dækkes fuldt  

 ud.« Stk. 4-7 bliver herefter stk. 5-8.
§ 2 I lov om bindende forhåndsbesked om skattespørgsmål m.v., jf.  

 lovbekendtgørelse nr. 270 af 22. april 1992, foretages følgende ændringer:
 1. Efter § 2 indsættes:
»§ 2 A.
Reglen i retsplejelovens § 343 om adgang til at kræve  

 syn og skøn udmeldt ved de almindelige domstoles foranstaltning finder  

 tilsvarende anvendelse i sager, hvor Ligningsrådet er anmodet om bindende  

 forhåndsbesked.
Dette gælder dog ikke sager vedrørende vurdering af fast  

 ejendom.
 Stk. 2. Begæres syn og skøn udmeldt, repræsenterer den centrale  

 told- og skatteforvaltning skattemyndighederne som part i sagen.
 Stk. 3. Den centrale told- og skatteforvaltning kan fastsætte en  

 frist, inden for hvilken spørgeren skal tage stilling til, om der begæres syn  

 og skøn i sagen.
Stk. 4. Begæres syn og skøn udmeldt, udsættes sagens behandling  

 indtil skønsforretningen er gennemført.« 2. I § 5 ændres »stk. 4« til: »stk. 3«.
§ 3 Stk. 1. Loven træder i kraft dagen efter lovens bekendtgørelse i  

 Lovtidende.
 Stk. 2. Lovens § 1, nr. 1, har virkning for udgifter, der er  

 betalt efter lovens ikrafttræden.
Oprindeligt fremsat forslag § 1 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 459 af 11. juni 1992, foretages  

 følgende ændringer:
 1. § 1 og § 2 affattes således:
 » § 1. Der ydes tilskud til dækning af udgifter, der er betalt  

 for sagkyndig bistand m.v. ved klage til skatteankenævn eller  

 Landsskatteretten over afgørelser, der efter deres art kan indbringes for  

 Landsskatteretten, bortset fra afgørelser om vurdering af fast ejendom.  

 Resulterer klagen i, at den myndighed, der behandler klagen, pålægger en  

 anden myndighed at genoptage den påklagede afgørelse, dækkes betalte udgifter  

 til bistand i genoptagelsessagen. 1. og 2. pkt. finder tilsvarende anvendelse  

 ved domstolsprøvelse af de nævnte afgørelser.
 Stk. 2 . Bistanden skal være ydet af advokat, statsautoriseret  

 eller registreret revisor, en konsulent i driftsøkonomi, jf. § 5, stk. 1, nr.  

 6, i lov om tilskud til jordbrugets konsulentvirksomhed, et medlem af Dansk  

 Revisor Union eller af en person, der kan sidestilles hermed.
 § 2. Udgifter til bistand i skattesager kan ikke fradrages ved  

 indkomstopgørelsen.«.
 2. I § 3, stk. 1 , indsættes efter »retsafgift,»:  

 »dog ikke gebyr i landsskatteretssager, jf. skattestyrelseslovens § 25,  

 stk. 4,».
 3. I § 3 indsættes efter stk. 3 som nyt stykke:
 » Stk. 4. Landsskatteretten kan bestemme, at omkostninger, der  

 er afholdt til syn og skøn i en sag i Landsskatteretten, skal dækkes fuldt  

 ud.«.
 Stk. 4-7 bliver herefter stk. 5-8.
§ 2 I lov om bindende forhåndsbesked om skattespørgsmål m.v., jf.  

 lovbekendtgørelse nr. 270 af 22. april 1992, foretages følgende ændringer:
 1. Efter § 2 indsættes:
»§ 2 A.
Reglen i retsplejelovens § 343 om adgang til at kræve  

 syn og skøn udmeldt ved de almindelige domstoles foranstaltning finder  

 tilsvarende anvendelse i sager, hvor Ligningsrådet er anmodet om bindende  

 forhåndsbesked.
Dette gælder dog ikke sager vedrørende vurdering af fast  

 ejendom.
 Stk. 2. Begæres syn og skøn udmeldt, repræsenterer den centrale  

 told- og skatteforvaltning skattemyndighederne som part i sagen.
 Stk. 3. Den centrale told- og skatteforvaltning kan fastsætte en  

 frist, inden for hvilken spørgeren skal tage stilling til, om der begæres syn  

 og skøn i sagen.
 Stk. 4. Begæres syn og skøn udmeldt, udsættes sagens behandling  

 indtil skønsforretningen er gennemført.«.
 2. I § 5 ændres »stk. 4« til: »stk. 3«.
§ 3 Stk. 1. Loven træder i kraft dagen efter lovens bekendtgørelse i  

 Lovtidende.
 Stk. 2. Lovens § 1, nr. 1, har virkning for udgifter, der er  

 betalt efter lovens ikrafttræden.
Bemærkninger til lovforslaget I.
Lovforslagets overordnede formål er at styrke borgernes retssikkerhed i  

 skattesager.
 Under § 1 stilles der forslag om, at adgangen til omkostningsdækning af  

 udgifter til sagkyndig bistand i skattesager for domstolene udvides til også  

 at omfatte klager til et skatteankenævn eller til Landsskatteretten, og  

 hermed forbundne genoptagelsessager.
 Der stilles endvidere forslag om, at Landsskatteretten i den enkelte  

 landsskatteretssag skal kunne bestemme, at der skal ydes fuld dækning af  

 udgifter ved afholdelse af syn og skøn.
Under § 2 stilles der forslag om adgang til i ligningsrådssager om  

 bindende forhåndsbesked at indhente syn og skøn efter reglerne i  

 retsplejeloven.
Forslaget svarer til reglerne om adgang til syn og skøn i  

 landsskatteretssager.
II.
Omkostningsdækning i klagesager 1. Baggrunden for forslaget under § 1 er, at beskatning er en  

 byrde, som det offentlige ensidigt pålægger borgerne.
Det offentlige har  

 derfor en naturlig pligt til at behandle de mange tvivlsspørgsmål, som  

 beskatningen kan medføre, uden væsentlige udgifter for den enkelte.
2. Ved indførelse af en adgang til omkostningsdækning i klagesager  

 på skatteområdet skæres toppen af omkostningerne ved at klage, og borgernes  

 reelle klagemulighed styrkes.
Derved skabes der en bedre ligevægt mellem den  

 enkelte borger og det offentlige, og borgernes tillid til skattesystemet  

 forøges.
En adgang til omkostningsdækning i klagesager på skatteområdet kan i nogle  

 tilfælde give borgerne en bedre retsstilling i skattesager end ved andre  

 uoverensstemmelser med det offentlige.
Dette er imidlertid fundet  

 forsvarligt, når henses til beskatningens dominerende betydning for den  

 enkelte borger og til det forhold, at det udtrykkeligt ved loven er  

 udelukket, at omkostninger til bistand i skattesager kan fradrages ved  

 indkomstopgørelsen.
 3. Målet er, at den enkelte borger hverken skal betale for meget  

 eller for lidt i skat.
 Den formelle klageadgang yder et værn mod at borgerne kommer til at betale  

 for meget i skat.
 Klageadgangen kan imidlertid være hindret af en række forhold, som  

 bevirker, at den reelle adgang til at få efterprøvet en afgørelse ikke eller  

 kun delvis eksisterer.
F.eks. forudsætter en klagebehandling som regel et skriftligt grundlag om  

 sagens faktiske forhold og om de momenter, hvorpå klagen beror.
Er der tale  

 om et vanskeligt regelkompleks eller et i øvrigt indviklet sagsforhold, vil  

 alene dette kunne afholde nogle fra at iværksætte en klage.
 Klage over en afgørelse betyder endvidere en forlængelse af  

 sagsbehandlingstiden og dermed en forlængelse af den periode, hvor der  

 hersker usikkerhed om den endelige afgørelses udfald.
 Når dertil kommer det økonomiske engagement, som beslutningen om at klage  

 indebærer, herunder at der kan være behov for sagkyndig bistand, må det  

 antages, at et ikke ubetydeligt antal borgere afholder sig fra at klage, selv  

 om de mener sig urigtigt behandlet.
 Ved at indføre tilskud til dækning af udgifter til sagkyndig bistand i  

 skatteklagesager, kan man modvirke dette forhold.
 4. Skattemyndighederne er som andre offentlige myndigheder  

 underkastet det almindelige official- og undersøgelsesprincip, der indebærer,  

 at en myndighed har ansvaret for - før den træffer afgørelse i en konkret sag  

 - at sagen er så vel oplyst, at myndigheden kan træffe en lovlig og rigtig  

 afgørelse i sagen.
Uanset dette princip er der imidlertid modhensyn, der sætter grænser for,  

 hvor omfattende undersøgelser en myndighed skal iværksætte for at få en sag  

 oplyst.
Den enkelte borger har således som udgangspunkt ansvaret for at  

 fremkomme med de oplysninger om sagens faktiske forhold, som borgeren er i  

 besiddelse af.
Afgrænsningen af relevante faktiske oplysninger er imidlertid en  

 integreret del af retsanvendelsen og beror i høj grad på kendskab til de  

 retsregler, herunder den administrative praksis, som styrer området.
På et så  

 kompliceret og indgribende område som skatteområdet kan borgerne derfor ofte  

 have et stærkt behov for sagkyndig bistand.
 5. Efter retsplejeloven pålægges den, der taber en sag for  

 domstolene, som udgangspunkt at erstatte modparten de udgifter, som retssagen  

 har påført den pågældende.
 En tilsvarende ordning gælder ikke i administrative klagesager.
 Med lovforslagets gennemførelse bliver der i nogen grad rettet op på dette  

 forhold, idet de, der føler sig uretfærdigt behandlet og klager til  

 skatteankenævn eller til Landsskatteretten, få en kompensation fra det  

 offentlige for de udgifter, der har været forbundet med at få behandlet deres  

 klage.
 6. Forslaget om omkostningsdækning i skatteklagesager indebærer,  

 at klagere får et tilskud, der omtrentligt svarer til skatteværdien af en  

 fradragsret for afholdte udgifter til sagkyndig bistand.
 Der stilles endvidere forslag om, at Landsskatteretten på grundlag af en  

 konkret bedømmelse i den enkelte landsskatteretssag skal kunne bestemme, at  

 afholdte omkostninger til syn og skøn skal dækkes fuldt ud og ikke kun med en  

 procentdel af de afholdte omkostninger.
 Baggrunden herfor er ønsket om yderligere at mindske antallet af  

 landsskatteretskendelser, der indbringes for domstolene.
Afholdelse af syn og skøn kan være forbundet med betydelige omkostninger.  

 Afventes domstolsbehandling, før syn og skøn begæres afholdt, vil det  

 offentlige blive tilpligtet at betale herfor, såfremt sagen får et for  

 skatteyderen gunstigt udfald.
I modsat fald vil udgiften give adgang til  

 omkostningsdækning.
 Dette misforhold mellem syn og skøn i domstolssager og i  

 landsskatteretssager kan imødegås ved at tillægge Landsskatteretten  

 kompetence til at yde fuld omkostningsdækning for denne udgift i den enkelte  

 sag.
III.
Syn og skøn i ligningsrådssager om bindende forhåndsbesked 1. Det er et vigtigt led i retssikkerheden på skatteområdet, at  

 skatteydere har mulighed for gennem en bindende forhåndsbesked at få et  

 sikkert kendskab til de skattemæssige konsekvenser af de dispositioner, som  

 skatteyderne påtænker at gennemføre.
Adgangen til at indhente syn og skøn til  

 brug for ligningsrådets behandling af en sag om bindende forhåndsbesked vil  

 supplere og forbedre det gældende regelsæt.
 Adgangen til at indhente syn og skøn vil således styrke ligningsrådets  

 beslutningsgrundlag i disse sager og dermed spørgerens retsstilling.
2. En del anmodninger om bindende forhåndsbesked vedrører  

 værdiansættelsen af aktiver som pante- og gældsbreve, unoterede aktier og  

 good-will.
Anmodningerne fremkommer ofte i forbindelse med en påtænkt  

 overdragelse af aktiverne.
Værdiansættelsen af sådanne aktiver beror til dels på et skøn fra  

 myndighedernes side.
Borgeren kan derfor i visse tilfælde have en interesse  

 i, at denne skønsudøvelse baseres på eksterne sagkyndiges udsagn.
 3. Efter retsplejelovens § 343 kan de almindelige domstole  

 tillade, at der udmeldes syn og skøn om en sagsgenstand, selv om der ikke er  

 anlagt retssag.
 Retsplejelovens regler om syn og skøn indebærer, at det er retten, der  

 udmelder den eller dem, der skal foretage syn og skøn, og at reglerne om  

 værneting og om afhjemling i retten under vidneansvar finder anvendelse.
 Anvendelsen af disse regler giver resultatet af skønsforretningen den  

 optimale bevismæssige værdi.
IV.
Provenumæssige og administrative konsekvenser Lovforslaget skønnes ikke at medføre provenumæssige konsekvenser.
 Ad lovforslagets § 1:
1. Lovforslaget skønnes at medføre øgede udgifter til  

 omkostningsdækning på ca. 25 mill. kr. årligt.
Dette skøn er dog behæftet med  

 betydelig usikkerhed, da enkeltsager kan være meget omkostningskrævende.  

 Udgiften påregnes dækket ved reducerede udgifter på skatteområdet i øvrigt  

 som følge af en begrænset udskydelse af reguleringstidspunkt efter  

 personskattelovens § 20.
 2. Administrationen af omkostningsdækningsloven ændres ikke af  

 lovforslaget.
Loven administreres af de statslige told- og skattemyndigheder.
Den som  

 følge af loven øgede mængde af anmodninger om omkostningsdækning skønnes at  

 medføre en mindre administrativ merbelastning for disse myndigheder.
 3. Lovforslaget skønnes at medføre en administrativ merbelastning  

 for skatteankenævn, herunder deres sekretariater, på grund af et øget antal  

 klagesager.
 4. Lovforslaget skønnes som helhed ikke at medføre nævneværdige  

 administrative virkninger for Landsskatteretten.
 Lovforslaget kan på den ene side medføre, at flere klager end i dag  

 afgøres endeligt i skatteankenævn, fordi flere klagere vil inddrage sagkyndig  

 bistand i disse sager.
 Lovforslaget kan på den anden side medføre, at flere end i dag indbringer  

 sager for Landsskatteretten, fordi den økonomiske risiko herved mindskes.
 5. Lovforslaget skønnes at skabe grundlag for, at færre  

 skattesager indbringes for domstolene af borgerne, fordi sagerne allerede i  

 skatteankenævn eller i Landsskatteretten er blevet fuldt belyst.
 Ad lovforslagets § 2:
Det må forventes, at adgangen til at indhente syn og skøn kun vil blive  

 anvendt i et begrænset antal sager.
Derfor skønnes forslaget ikke at medføre  

 nævneværdige administrative konsekvenser.
 En begæring om syn og skøn vil medføre en forlængelse af  

 sagsbehandlingstiden i Ligningsrådet, men også medføre en reduktion af  

 antallet af sager, der rejses i Landsskatteretten eller indbringes for  

 domstolene.
Bemærkninger til lovforslagets enkelte bestemmelser Til § 1 Til nr. 1 Efter bestemmelsen overføres de gældende bestemmelser om  

 omkostningsdækning af udgifter til sagkyndig bistand ved domstolsbehandling  

 af skattesager til også at gælde klager til skatteankenævn eller  

 Landsskatteretten.
De sagstyper, hvori der kan gives omkostningsdækning, er de samme som i  

 dag, d.v.s. sager vedrørende de i skattestyrelseslovens § 4, stk. 5, og § 23,  

 stk. 1, nr. 1-2 og 4-6, nævnte afgørelser.
Som i dag ydes der ikke  

 omkostningsdækning i sager om vurdering af fast ejendom.
Omkostningsdækningen omfatter ikke kun egentlige klagesager i  

 skatteankenævn og i Landsskatteretten, men tillige genoptagelsessager i de  

 nævnte myndigheder samt i den kommunale skattemyndighed, når  

 genoptagelsessagen er foranlediget af en højere instans.
Disse sager opstår  

 ved, at den myndighed, hvortil der er klaget, eller den domstol, for hvilken  

 sagen er indbragt, træffer afgørelse om genoptagelse ved en anden myndighed.
 Den sagkyndige bistand skal ydes af den samme personkreds som i dag.
 Endvidere ydes der omkostningsdækning til samme udgiftstyper som i dag.  

 Omkostningsdækningen omfatter således bl.a. udgifter til syn og skøn i  

 landsskatteretssager.
Omkostningsdækningen ydes med samme procentsatser som i dag, d.v.s. at  

 omkostningsdækningen omtrentligt svarer til den skattemæssige værdi af en  

 fradragsret for udgifterne.
Tilskuddet er skattefrit.
 Som i dag kan udgifter til bistand i skattesager ikke fradrages ved  

 indkomstopgørelsen.
Til nr. 2 Efter bestemmelsen ydes der ikke tilskud til dækning af udgifter til det i  

 skattestyrelseslovens § 25, stk. 4, nævnte gebyr ved klage til  

 Landsskatteretten.
 Baggrunden herfor er, at gebyret tilbagebetales, hvis klageren får helt  

 eller delvis medhold i klagen.
Til nr. 3 Efter bestemmelsen kan Landsskatteretten på grundlag af en konkret  

 bedømmelse i den enkelte sag bestemme, at afholdte udgifter til syn og skøn  

 efter skattestyrelseslovens § 30 skal dækkes fuldt ud og ikke kun med den  

 procentsats (50/44,7/34), der ellers er gældende.
 Bestemmelsen skal tilskynde klagere til optimalt at søge en sag belyst ved  

 Landsskatteretten, således at antallet af landsskatteretssager, der  

 indbringes for domstolene, nedbringes.
 Bestemmelsen vil kunne anvendes i tilfælde, hvor afholdelse af syn og skøn  

 har tilført sagen væsentlige nye oplysninger, der ikke mere hensigtsmæssigt  

 har kunnet indhentes på anden måde.
Til § 2 Til nr. 1 Efter forslaget skal den, der anmoder Ligningsrådet om bindende  

 forhåndsbesked, kunne kræve syn og skøn foretaget efter reglerne i  

 retsplejelovens § 343, før Ligningsrådet træffer afgørelse i sagen.
 I retsplejelovens § 343 findes hjemmel til at anmode de almindelige  

 domstole om at udmelde syn og skøn om sagsgenstanden, uanset at der endnu  

 ikke er anlagt retssag.
 Det er imidlertid forudsat i skattestyrelsesloven, jf. lov nr. 824 af 19.  

 december 1989, at lovens § 31, stk. 1, 1. pkt., afskærer henvendelser til de  

 almindelige domstole om udmeldelse af syn og skøn i sager, der efter deres  

 art kan indbringes for Landsskatteretten (herunder meddelelser om bindende  

 forhåndsbesked fra Ligningsrådet), før Landsskatteretten har taget stilling  

 til sagen, eller fristen på 6 måneder i § 31, stk. 1, 2. pkt., er udløbet.
 Denne forudsætning er kommet til udtryk i skattestyrelseslovens § 30,  

 hvorefter der gives adgang til udmeldelse af syn og skøn efter  

 retsplejelovens § 343 i landsskatteretssager.
 På denne baggrund er en særskilt lovbestemmelse om adgang til syn og skøn  

 i ligningsrådssager om bindende forhåndsbesked fundet nødvendig.
 Som i landsskatteretssager, jf. skattestyrelseslovens § 30, er der efter  

 lovforslaget ikke adgang til at begære syn og skøn vedrørende vurdering af  

 fast ejendom.
Fremsættes et krav om syn og skøn, skal Ligningsrådet stille sagen i bero,  

 indtil der er foretaget syn og skøn, Den centrale told- og skatteforvaltning repræsenterer skattemyndighederne  

 som part i sagen.
Skattestyrelseslovens § 16 om den centrale told- og  

 skatteforvaltnings kompetence til at udlægge opgaver til told- og  

 skatteregioner finder tilsvarende anvendelse på dette forhold.
 Som sekretariat for Ligningsrådet kan den centrale told- og  

 skatteforvaltning fastsætte en frist, inden for hvilken spørgeren skal tage  

 stilling til, om der begæres syn og skøn foretaget i sagen.
 De med afholdelsen af syn og skøn forbundne udgifter afholdes efter  

 reglerne herom i retsplejelovens § 343.
 Efter § 3 i lov om bindende forhåndsbesked kan Ligningsrådet afvise at  

 besvare en anmodning om bindende forhåndsbesked, når det rejste spørgsmål er  

 af en sådan beskaffenhed, at det ikke kan besvares med fornøden sikkerhed,  

 eller at andre hensyn taler afgørende mod at fremkomme med en besvarelse.
 Det forudsættes, at Ligningsrådet ved anvendelsen af denne kompetence  

 giver spørgeren meddelelse om afvisning på det tidligst mulige tidspunkt,  

 således at situationer, hvor afvisning først meddeles efter at syn og skøn er  

 foretaget, undgås.
Til nr. 2 Forslaget er redaktionelt.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 459 af 11. juni 1992, foretages  

 følgende ændringer:
 1. § 1 og § 2 affattes således:
 » § 1. Der ydes tilskud til dækning af udgifter, der er betalt  

 for sagkyndig bistand m.v. ved klage til skatteankenævn eller  

 Landsskatteretten over afgørelser, der efter deres art kan indbringes for  

 Landsskatteretten, bortset fra afgørelser om vurdering af fast ejendom.  

 Resulterer klagen i, at den myndighed, der behandler klagen, pålægger en  

 anden myndighed at genoptage den påklagede afgørelse, dækkes betalte udgifter  

 til bistand i genoptagelsessagen. 1. og 2. pkt. finder tilsvarende anvendelse  

 ved domstolsprøvelse af de nævnte afgørelser.
 Stk. 2. Bistanden skal være ydet af advokat, statsautoriseret  

 eller registreret revisor, en konsulent i driftsøkonomi, jf. § 5, stk. 1, nr.  

 6, i lov om tilskud til jordbrugets konsulentvirksomhed, et medlem af Dansk  

 Revisor Union eller af en person, der kan sidestilles hermed.
 § 2. Udgifter til bistand i skattesager kan ikke fradrages ved  

 indkomstopgørelsen.«.
§ 1. Udgifter betalt til bistand i skattesager dækkes efter  

 reglerne i denne lov.
Bistanden skal være ydet af advokat, statsautoriseret  

 eller registreret revisor, en konsulent i driftsøkonomi, jf. § 4, stk. 1, nr.  

 6, i lov om tilskud til den landøkonomiske konsulentvirksomhed, et medlem af  

 Dansk Revisor Union eller af personer, der kan sidestilles hermed.
 Stk. 2. Udgifter til bistand i skattesager kan ikke fradrages ved  

 indkomstopgørelsen.
 § 2. Udgifter efter § 1 dækkes, når de vedrører domstolsbehandling  

 af et spørgsmål, der efter sin art kan indbringes for Landsskatteretten.  

 Dette gælder dog ikke for klagesager om vurdering af fast ejendom.
 2. I § 3, stk. 1 , indsættes efter »retsafgift,»:  

 »dog ikke gebyr i landsskatteretssager, jf. skattestyrelseslovens § 25,  

 stk. 4,».
 § 3. Ved opgørelsen af de dækningsberettigede udgifter kan  

 medregnes retsafgifter, udgifter til syn og skøn samt udgifter til sagkyndige  

 erklæringer og andet bevismateriale.
 3. I § 3 indsættes efter stk. 3 som nyt stykke:
 » Stk. 4. Landsskatteretten kan bestemme, at omkostninger, der  

 er afholdt til syn og skøn i en sag i Landsskatteretten, skal dækkes fuldt  

 ud.«.
 Stk. 4-7 bliver herefter stk. 5-8.
§ 2 I lov om bindende forhåndsbesked om skattespørgsmål m.v., jf.  

 lovbekendtgørelse nr. 270 af 22. april 1992, foretages følgende ændringer:
 1. Efter § 2 indsættes:
»§ 2 A.
Reglen i retsplejelovens § 343 om adgang til at kræve  

 syn og skøn udmeldt ved de almindelige domstoles foranstaltning finder  

 tilsvarende anvendelse i sager, hvor Ligningsrådet er anmodet om bindende  

 forhåndsbesked.
Dette gælder dog ikke sager vedrørende vurdering af fast  

 ejendom.
 Stk. 2 . Begæres syn og skøn udmeldt, repræsenterer den centrale  

 told- og skatteforvaltning skattemyndighederne som part i sagen.
 Stk. 3 . Den centrale told- og skatteforvaltning kan fastsætte en  

 frist, inden for hvilken spørgeren skal tage stilling til, om der begæres syn  

 og skøn i sagen.
 Stk. 4 . Begæres syn og skøn udmeldt, udsættes sagens behandling  

 indtil skønsforretningen er gennemført.«.
 2. I § 5 ændres »stk. 4« til: »stk. 3«.
 Stk. 3. (Ophæves).
 Stk. 4. Afgørelser, der går ud på afvisning, kan ikke indbringes  

 for Landsskatteretten eller domstolene.
Efter 2. behandling den 1. april 1993 § 1 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 459 af 11. juni 1992, foretages  

 følgende ændringer:
 1. § 1 og § 2 affattes således:
» § 1. Der ydes tilskud til dækning af udgifter, der er betalt  

 for sagkyndig bistand m.v. ved domstolsbehandling af et spørgsmål, der efter  

 sin art kan indbringes for Landsskatteretten, bortset fra afgørelser om  

 vurdering af fast ejendom.
Tilsvarende gælder ved Landsskatterettens prøvelse  

 af de i 1. pkt. nævnte spørgsmål.
 Stk. 2 . Bistanden skal være ydet af en advokat, en  

 statsautoriseret eller registreret revisor, en konsulent i driftsøkonomi, jf.  

 § 5, stk. 1, nr. 6, i lov om tilskud til jordbrugets konsulentvirksomhed, et  

 medlem af Foreningen Danske Revisorer eller en person, der kan sidestilles  

 hermed.
§ 2. Udgifter til bistand i skattesager kan ikke fradrages ved  

 indkomstopgørelsen.« 2. I § 3, stk. 1 , indsættes efter »retsafgift,»:  

 »dog ikke gebyr i landsskatteretssager, jf. skattestyrelseslovens § 25,  

 stk. 4,».
 3. I § 3 indsættes efter stk. 3 som nyt stykke:
» Stk. 4. Landsskatteretten kan bestemme, at omkostninger, der  

 er afholdt til syn og skøn i en sag i Landsskatteretten, skal dækkes fuldt  

 ud.« Stk. 4-7 bliver herefter stk. 5-8.
§ 2 I lov om bindende forhåndsbesked om skattespørgsmål m.v., jf.  

 lovbekendtgørelse nr. 270 af 22. april 1992, foretages følgende ændringer:
 1. Efter § 2 indsættes:
»§ 2 A.
Reglen i retsplejelovens § 343 om adgang til at kræve  

 syn og skøn udmeldt ved de almindelige domstoles foranstaltning finder  

 tilsvarende anvendelse i sager, hvor Ligningsrådet er anmodet om bindende  

 forhåndsbesked.
Dette gælder dog ikke sager vedrørende vurdering af fast  

 ejendom.
 Stk. 2. Begæres syn og skøn udmeldt, repræsenterer den centrale  

 told- og skatteforvaltning skattemyndighederne som part i sagen.
 Stk. 3. Den centrale told- og skatteforvaltning kan fastsætte en  

 frist, inden for hvilken spørgeren skal tage stilling til, om der begæres syn  

 og skøn i sagen.
Stk. 4. Begæres syn og skøn udmeldt, udsættes sagens behandling  

 indtil skønsforretningen er gennemført.« 2. I § 5 ændres »stk. 4« til: »stk. 3«.
§ 3 Stk. 1. Loven træder i kraft dagen efter lovens bekendtgørelse i  

 Lovtidende.
 Stk. 2. Lovens § 1, nr. 1, har virkning for udgifter, der er  

 betalt efter lovens ikrafttræden.
