Bekendtgørelse om indhold og  

 tilrettelæggelse af  

 daghøjskoletilbud, skolemiljø, statstilskud m.v. til  

 daghøjskoler og refusion af tilskud vedrørende aktiverede  

 deltagere I medfør af § 1, stk. 4 og 5, § 2, stk. 3,  

 § 2 a, stk. 2, § 2 b, stk. 2, § 6, stk. 7,  

 § 9, stk. 2, § 13, stk. 6 og 7, § 14, stk. 2,  

 § 17, § 17 a, stk. 2, § 18, § 18 a, stk. 2, i  

 lov om daghøjskoler m.v., jf. lovbekendtgørelse nr. 813 af 21.  

 august 2000, og i medfør af § 2, stk. 6, § 4, og  

 § 8, stk. 5, efter aftale med arbejdsministeren samt i  

 medfør af § 5, stk. 2, og § 6, i lov nr. 1125 af 29.  

 december 1999 om refusion af udgifter til uddannelse i forbindelse med  

 aktivering m.m., samt i medfør af § 10, stk. 2, i lov om  

 Danmarks Evalueringsinstitut, jf. lovbekendtgørelse nr. 905 af 12.  

 september 2000, fastsættes:
Kapitel 1 Formål § 1. Daghøjskolerne giver tilbud til  

 personer over 18 år inden for et eller flere af følgende  

 tilbud:
1)	Tilbud om undervisning, hvis hovedsigte er folkeoplysning (almen  

 daghøjskoleundervisning). Det enkelte tilbud skal styrke deltagernes  

 personlige udvikling og forbedre deres muligheder i uddannelsessystemet og  

 på det almindelige arbejdsmarked, herunder til beskæftigelse i  

 fleksjob, i skånejob el. lign.
Tilbudet skal endvidere bidrage til at  

 udvikle deltagernes interesse for og evne til aktiv medvirken i et  

 demokratisk samfund.
 2)	Tilbud om FVU, jf. lov om forberedende voksenundervisning  

 (FVU-loven). Formålet med tilbudene er at give voksne mulighed for at  

 forbedre og supplere deres grundlæggende færdigheder i  

 læsning, stavning og skriftlig fremstilling samt talforståelse,  

 regning og basale matematiske begreber med henblik på videre uddannelse  

 samt at styrke voksnes forudsætninger for aktiv medvirken i alle sider  

 af samfundslivet.
 3)	Tilbud, der kombinerer de i nr. 1 og 2 nævnte tilbud  

 (kombinationstilbud).
 Stk. 2. Indtil 1/3 af undervisningstiden på det enkelte  

 tilbud efter stk. 1, nr. 1 og 3, kan anvendes til undervisning,  

 uddannelse og kurser, som er oprettet ved eller i medfør af en anden  

 uddannelseslov.
Kapitel 2 Heltidsundervisning § 2. Tilbudene tilrettelægges som en  

 sammenhængende heltidsundervisning.
Stk. 2. Ved heltidsundervisning forstås mindst 30 timers  

 undervisning pr. kalenderuge.
FVU-timer vægtes 1,455. Øvrige  

 timer vægtes 1.
Stk. 3. Hvis der på grund af danske helligdage,  

 kursusstart og kursusafslutning og undervisningsfri 1. maj, fredag efter  

 Kristi himmelfartsdag og grundlovsdag undervises i færre end 5 dage pr.  

 kalenderuge, nedsættes det ugentlige timetal med 1/5 for hver dag, der  

 ikke undervises.
Undervisningen gennemføres inden for almindelig  

 arbejdstid på alle ugens dage bortset fra lørdage,  

 søndage og danske helligdage, jf. dog stk. 4.
 Stk. 4. Undervisningen kan placeres efter kl. 16 og på  

 lørdage, søndage og danske helligdage i et omfang svarende til  

 10 pct. af undervisningstiden på det enkelte kursus. 1. maj, fredag  

 efter Kristi himmelfartsdag og grundlovsdag kan holdes undervisningsfri.
 Stk. 5. Kurser af mindst 8, 12 eller 16 ugers varighed kan  

 efter 4 ugers forløb afbrydes af indtil henholdsvis 1, 2 eller 3 ugers  

 ferie.
Stk. 6. Bestyrelsen for en daghøjskole kan beslutte, at  

 heltidsundervisning for almene daghøjskoletilbud og kombinationstilbud  

 udgør et lavere timetal end 30 pr. uge, hvis et kursus er tilrettelagt  

 for handicappede eller for personer med særlige sociale vanskeligheder,  

 for hvem et lavere timetal end 30 af pædagogiske grunde svarer til fuld  

 tid.
Det ugentlige timetal kan dog ikke fastsættes lavere end 20, hvor  

 timer i FVU vægter som den øvrige undervisning.
Målgruppen  

 for et kursus med et lavere ugentligt timetal end 30 skal fremgå af  

 kursusplanen, jf. § 4. Timetallet for tilbud om FVU, jf. § 1,  

 stk. 1, nr. 2, kan ikke nedsættes.
Kapitel 3 Indhold og tilrettelæggelse Fælles for alle tilbud § 3. Undervisningen tilrettelægges for  

 deltagere, der har sproglige forudsætninger for at kunne følge  

 undervisningen på dansk.
 § 4. For det enkelte daghøjskolekursus  

 udarbejdes en kursusplan.
 Stk. 2. Af kursusplanen skal fremgå  

 følgende:
 1)	Formålet med kurset, herunder omfanget af eventuel FVU.
 2)	Det ugentlige timetal og målgruppe, hvis timetallet er lavere  

 end 30, jf. § 2, stk. 6.
 3)	Tidspunktet for kursets afholdelse, herunder evt. ferieperiode.
 4)	Undervisningens, herunder vejledningens tilrettelæggelse.
 5)	Beskrivelse af tilbudet om undervisning i grundlæggende  

 færdigheder og psykologiske fag, herunder i hvilket omfang og i givet  

 fald på hvilken måde denne undervisning er integreret i den emne-  

 og projektorienterede undervisning.
 6)	Indhold og omfang af samt formål med de særlige  

 tilrettelæggelsesformer, jf. § 8.
 7)	Indhold og omfang af eventuel undervisning, uddannelse og kursus,  

 som er oprettet ved eller i medfør af en anden uddannelseslov, jf.  

 § 1, stk. 2.
Almene daghøjskoletilbud § 5. Almene daghøjskoletilbud, jf.  

 § 1, stk. 1, nr. 1, er eksamens- og prøvefri, jf. dog  

 § 1, stk. 2. Undervisningen må ikke tilrettelægges med  

 henblik på at forberede til eksamen og prøver, der  

 gennemføres i deltagernes fritid.
I forbindelse med  

 svømmeundervisning kan en daghøjskole dog gennemføre  

 livredderprøven.
 § 6. En daghøjskole skal tilbyde deltagere  

 med behov herfor undervisning i mindst 6 timer ugentligt i  

 grundlæggende færdigheder inden for fagområderne  

 læsning og skriftlig og mundtlig fremstilling på dansk,  

 regning/matematik og informations- og kommunikationsteknologi (IKT).
 Stk. 2. På kurser af mindst 16 ugers varighed skal der  

 tilbydes undervisning i alle de i stk. 1 nævnte fagområder.  

 På kurser af kortere varighed skal der tilbydes undervisning i mindst  

 ét fagområde.
§ 7. En daghøjskole skal give tilbud om  

 undervisning i psykologiske fag i mindst 4 timer ugentligt.
Tilbudet omfatter  

 belysning og afprøvning af personligheds- og socialpsykologiske  

 teorier og metoder med henblik på at udvikle og fastholde deltagernes  

 personlige kompetencer.
 § 8. På det enkelte daghøjskolekursus  

 kan undervisningen tilrettelægges som foredragsvirksomhed,  

 ekskursioner, aktiviteter i forbindelse med undervisningen og som praktik af  

 kortere varighed i privat eller offentlig virksomhed.
 Stk. 2. En ekskursion kan højst indgå med 10  

 timer pr. døgn.
 Stk. 3. Ved en aktivitet i forbindelse med undervisningen  

 forstås en selvstændig aktivitet for deltagerne, hvor en  

 lærer kan tilkaldes.
 Stk. 4. Praktik gennemføres uden for skolen.
 § 9. På det enkelte daghøjskolekursus  

 kan der anvendes indtil 40 pct. af undervisningstiden til de særlige  

 tilrettelæggelsesformer, jf. § 8.
 Stk. 2. Den enkelte tilrettelæggelsesform, jf. § 8,  

 kan udgøre indtil 20 pct. af undervisningstiden.
 Stk. 3. Aktiviteter i forbindelse med undervisningen og  

 praktik, jf. § 8, kan dog samlet højst udgøre 30 pct. af  

 undervisningstiden.
 Stk. 4. Praktik kan ikke indgå i den sidste uge af et  

 kursus.
 § 10. Vejledning tilbydes enten integreret i den  

 almindelige undervisning eller som individuel vejledning.
 Stk. 2. Individuel vejledning skal tilbydes i forbindelse med  

 kursets start og afslutning og i forbindelse med forberedelse,  

 gennemførelse og efterbehandling af praktikken.
Kombinationstilbud § 11. For kombinationstilbud, hvor FVU  

 udgør mindst 1/3 af undervisningstiden, jf. § 2, stk. 2,  

 gælder følgende for den almene  

 daghøjskoleundervisning:
 1)	Undervisningen i ét emne kan udgøre mere end 60 pct.  

 af undervisningstiden.
 2)	Daghøjskolen skal ikke tilbyde undervisning i  

 grundlæggende færdigheder og andre valgfag.
 3)	Tilbudet om undervisning i psykologiske fag skal være på  

 mindst 2 timer ugentligt.
Kapitel 4 Lærer- og vejlederkvalifikationer § 12. Lærere, der underviser inden for FVU,  

 skal opfylde kvalifikationskravene, der er fastsat i  

 FVU-bekendtgørelsen.
 § 13. Uddannelses- og erhvervsvejledere ved FVU  

 skal opfylde kvalifikationskravene, der er fastsat i  

 FVU-bekendtgørelsen.
Kapitel 5 Godkendelsesbetingelser og tilbagekaldelse af  

 godkendelse af vedtægter § 14. Godkendelsesbetingelserne i § 2 b,  

 stk. 1, nr. 1-4, i lov om daghøjskoler m.v.  

 (daghøjskoleloven), skal opfyldes for undervisning, der opfylder  

 betingelserne for at være tilskudsberettigende, uanset om der ydes  

 statstilskud til undervisningen, jf. § 20, stk. 1 og 2, eller  

 finansieringen sker på anden måde, jf. § 28,  

 stk. 2.
Stk. 2. Konstateringen af, om godkendelsesbetingelserne i  

 daghøjskolelovens § 2 b, stk. 1, nr. 2-4, er opfyldt, sker  

 for perioden 1. oktober til 30. september det følgende år.
Ved  

 opgørelsen af kalenderuger, jf. daghøjskolelovens § 2 b,  

 stk. 1, nr. 2, indgår uger, hvor der er undervist alle ugens 5  

 første hverdage, med mindre der på grund af danske helligdage er  

 undervist i færre end 5 dage.
 Stk. 3. Konstateringen af, om godkendelsesbetingelsen i  

 daghøjskolelovens § 2 b, stk. 1, nr. 1, er opfyldt, sker for  

 perioden 1. juli til 30. juni det følgende år.
 Stk. 4. Senest den 10. i måneden efter  

 opgørelsesperiodens udløb, jf. stk. 2 og 3, indsender  

 skolen revisorattesterede erklæringer med følgende  

 oplysninger:
 1)	Hvorvidt skolen har gennemført mindst et ordinært  

 kursus af mindst 16 ugers varighed.
 2)	Hvorvidt skolen har gennemført daghøjskoleundervisning  

 i mindst 30 kalenderuger.
3) Hvor mange undervisningstimer der er varetaget af henholdsvis  

 fastansatte lærere og øvrige lærere.
Ved fastansatte  

 lærere forstås lærere, der er fastansatte i henhold til  

 organisationsaftalen for lærere og ledere ved daghøjskoler.  

 Vikartimer for en fastansat lærer opgøres som varetaget af den  

 fastansatte.
 Stk. 5. På grundlag af de kvartalsvise  

 aktivitetsopgørelser, jf. § 24,  

 stk. 1, konstaterer Undervisningsministeriet, om godkendelsesbetingelsen  

 i daghøjskolelovens § 2 b, stk. 1, nr. 3, er opfyldt.
Kapitel 6 Offentligt og åbent udbud § 15. Daghøjskolekurser skal udbydes  

 åbent for alle.
Følgende oplysninger om det enkelte kursus skal  

 som minimum indlægges i informationssystemet for voksenuddannelser  

 på internettet (VIDAR) og optages i andet tilbudsmateriale, der  

 udleveres til alle, som henvender sig om optagelse:
 1)	Kursets titel og kursusnummer.
 2)	Om kurset er almen daghøjskoleundervisning, FVU eller  

 kombinationskursus.
 3)	For almene daghøjskolekurser oplyses om kursets  

 folkeoplysende hovedsigte og specielle sigte.
 4)	For FVU-kurser oplyses om formålet og muligheden for at  

 aflægge prøve.
 5)	For kombinationsforløb oplyses om kursets folkeoplysende  

 sigte og FVU-formål, herunder om muligheden for at aflægge  

 prøve.
 6)	Eventuelt nedsat timetal og målgruppe, jf. § 2,  

 stk. 6.
 7)	Kursusindhold.
 8)	Start- og sluttidspunkt samt eventuel ferie.
 9)	Hvor og hvordan deltagerne tilmelder sig samt evt.  

 tilmeldingsfrist.
 10)	Eventuelle ekskursioner med overnatning.
 11)	Omfang af eventuel praktik i virksomhed.
 12)	Arten og omfanget af eventuel undervisning, som er oprettet ved  

 eller i medfør af anden uddannelseslov.
 13)	Deltagerbetalingens størrelse og erlæggelse.
 Stk. 2. Det skal tillige fremgå, om  

 daghøjskolekurset gennemføres som ordinært kursus i  

 medfør af lov om daghøjskoler m.v., at vejledning i forbindelse  

 med uddannelses- og beskæftigelsesmuligheder indgår i  

 undervisningen, at deltagelse i undervisningen ikke er betinget af bestemte  

 kundskaber, og at undervisningen skal kunne følges på dansk.
Stk. 3. Ved annoncering skal hovedemner og hovedaktiviteter  

 for kurset beskrives.
Beskrivelsen af de enkelte emner og aktiviteter skal  

 afspejle den vægt, hvormed de indgår i kurset.
Kapitel 7 Tilmelding og ophør af aktiverede personer  

 m.v.
§ 16. Ved optagelse af personer, der er aktiveret  

 efter § 1 i lov om refusion af udgifter til uddannelse i forbindelse med  

 aktivering m.m., anvendes en tilmeldingsblanket, der udfyldes og attesteres  

 af den aktiverende AF-region eller kommune og daghøjskolen.
Blanketten  

 skal som minimum indeholde de oplysninger, der fremgår af den som bilag  

 til denne bekendtgørelse optrykte standardblanket.
 Stk. 2. Senest ugedagen efter den aktiveredes ophør  

 på daghøjskolen sender skolen kopi af tilmeldingsblanketten til  

 AF-regionen eller kommunen med påtegning om forløbet.
 Stk. 3. Senest den 10. i måneden efter et kvartals  

 afslutning fremsender skolen en oversigt til den aktiverende AF-region  

 og kommune med oplysning om, hvilke personer fra den pågældende  

 AF-region eller kommune der har gået på daghøjskolen i  

 kvartalet, og med hvilken vægt de indgår i refusionsberegningen,  

 jf. § 27.
Kapitel 8 Grundtilskud og supplerende kommunalt tilskud § 17. Det fulde grundtilskud for  

 tilskudsåret skal være modtaget af skolen senest i forbindelse  

 med indsendelsen af skolens første aktivitetsopgørelse for det  

 pågældende år, jf. § 24, stk. 2. Grundtilskuddet  

 er det samme, uanset om daghøjskolen kun har været aktiv en del  

 af året.
 Stk. 2. Ansøgning om nedsættelse af andel af  

 grundtilskud til under 1/3, jf. daghøjskolelovens § 11,  

 stk. 2, 3. pkt., indsendes til Undervisningsministeriet senest den 1.  

 november forud for tilskudsåret.
 Stk. 3. Opsiger en kommunalbestyrelse eller et amtsråd  

 sit tilsagn til en daghøjskole om fuldt eller delvist grundtilskud,  

 jf. daghøjskolelovens § 11, stk. 4, eller tilbagekalder en  

 kommunalbestyrelse i øvrigt godkendelsen af en daghøjskoles  

 vedtægter, skal der uden unødigt ophold gives meddelelse herom  

 til Undervisningsministeriet og til eventuelle andre kommunalbestyrelser og  

 amtsråd, der yder grundtilskud til den pågældende  

 daghøjskole.
 § 18. Kommunalbestyrelser og amtsråd, der  

 yder tilskud ud over grundtilskuddet, jf. daghøjskolelovens § 11,  

 stk. 6, træffer afgørelse om, hvornår sådant  

 tilskud udbetales.
Kapitel 9 Statsligt tilskud Statstilskuddets anvendelse og beregning § 19. Statstilskuddet omfatter tilskud til  

 undervisningsudgifter, fællesudgifter og bygningsudgifter.
Tilskuddet  

 ydes som et samlet tilskud til anvendelse inden for lovens rammer.
§ 20. Inden for den tilsagte aktivitetskvote, jf.  

 daghøjskolelovens § 13, stk. 1, ydes statstilskud som et  

 fast beløb pr. årselev med en sats, hvis størrelse  

 fastsættes på finansloven.
Tilskud ydes for personer, der ikke  

 deltager i aktivering, jf. lov om en aktiv arbejdsmarkedspolitik med en  

 handlingsplan eller lov om aktiv socialpolitik.
Stk. 2. Tilskud udbetales tillige for personer, der deltager i  

 aktivering, jf. lov om en aktiv arbejdsmarkedspolitik med en handlingsplan  

 eller lov om aktiv socialpolitik.
Tilskud udbetales med den i stk. 1  

 nævnte sats.
Stk. 3. En årselev beregnes som en deltager i 40 uger.  

 Er det ugentlige timetal lavere end 30, vægtes det lavere timetal i  

 forhold til 30 timer.
Et højere timetal end 30 påvirker ikke  

 beregningen af elevuger.
Ved opgørelsen af det ugentlige timetal  

 vægtes timer i FVU 1,455. Timer i henholdsvis FVU og den almene  

 daghøjskoleundervisning opgøres særskilt.
 Stk. 4. I beregningen af årselever indgår  

 skemalagt undervisning og aktiviteter i maksimalt 10 timer pr. døgn,  

 jf. daghøjskolelovens § 2, stk. 1.
 Stk. 5. Undervisningstimer i medfør af § 1,  

 stk. 2, indgår kun i årselevberegningen, hvis  

 daghøjskolen fuldt ud afholder udgiften ved undervisningen.  

 Undervisning i medfør af lov om undervisning i dansk som andetsprog  

 for voksne udlændinge m.fl. og sprogcentre kan dog ikke indgå i  

 årselevberegningen.
§ 21. Ved beregningen af årselever i tilbud  

 efter § 1, stk. 1, nr. 1 og 3, indgår deltagere, hvis  

 de 1)	ved kursets start er fyldt 18 år og ikke er fyldt 61  

 år, 2)	er danske statsborgere eller er udlændinge bosat i og tilmeldt  

 folkeregisteret i en dansk kommune eller tilhører det danske mindretal  

 i Sydslesvig eller deltagere, der er udgået fra en dansk skole i  

 Sydslesvig, 3)	har indbetalt minimumsdeltagerbetalingen i overensstemmelse med  

 reglerne i § 28, stk. 1, og 4, 1. pkt., eller der er givet tilsagn  

 til skolen om betaling af deltagerbetaling, jf. § 28, stk. 5 og
6, 4)	har deltaget i undervisningen som heltidsundervisning og 5)	har deltaget i mindst 10 undervisningsdage med faktisk  

 tilstedeværelse.
Stk. 2. Ved beregningen af årselever i tilbud efter  

 § 1, stk. 1, nr. 2, indgår deltagere, hvis de 1)	ved kursets start er fyldt 18 år, 2)	er danske statsborgere eller er udlændinge bosat i og tilmeldt  

 folkeregisteret i en dansk kommune eller tilhører det danske mindretal  

 i Sydslesvig eller deltagere, der er udgået fra en dansk skole i  

 Sydslesvig, 3)	har indbetalt minimumsdeltagerbetalingen i overensstemmelse med  

 § 28, stk. 1 og 4, 1. pkt., eller der er givet tilsagn til skolen  

 om betaling af deltagerbetaling, jf. § 28, stk. 5 og 6, 4)	har deltaget i undervisningen som heltidsundervisning og 5)	har deltaget i undervisningen i mindst 8 dage med faktisk  

 tilstedeværelse.
 Stk. 3. Deltagere, der overskrider et fravær på 25  

 pct. af et kursus samlede timetal, indgår herefter kun i  

 årselevberegningen med deres faktiske tilstedeværelse.
§ 22. For at indgå i  

 årselevberegningen på et kursus efter § 1, stk. 1, nr.  

 1 og 3, skal kurset 1)	være af mindst 4 og højst 24 ugers varighed, 2)	være gennemført i overensstemmelse med planen  

 herfor, 3)	være påbegyndt med mindst 8 deltagere, hvoraf mindst  

 halvdelen er kortuddannede og 4)	opfylde betingelserne i daghøjskolelovens §§ 1, 2, og 2  

 a.
 Stk. 2. Ved et kursus forstås et sammenhængende  

 forløb med fælles start og slutdato, og hvor mindst 1/4 af  

 undervisningen er fælles for deltagerne.
Stk. 3. Ved kortuddannede forstås personer, der har  

 indtil 1)	7-8 års skolegang suppleret med en erhvervsrettet uddannelse  

 eller uddannelse svarende hertil, eller 2)	9-10 års skolegang suppleret med 2 års erhvervsrettet  

 uddannelse eller en forældet erhvervsrettet uddannelse.
Ved  

 forældet erhvervsrettet uddannelse forstås erhvervsrettet  

 uddannelse, som deltageren ikke har anvendt de sidste 5 år eller ikke  

 anvender og kan sandsynliggøre, at der ikke er mulighed for at anvende  

 igen, fordi den ikke svarer til den nuværende uddannelse.
 Stk. 4. Såfremt antallet af de samme deltagere på  

 et kursus falder til under 8, indgår kurset herefter ikke længere  

 i årselevberegningen.
 Stk. 5. Opgørelsen af deltagere, jf. stk. 1, nr.  

 3, foretages for kurser af mindst 8 ugers varighed den 10. undervisningsdag  

 og for kurser af kortere varighed den 5. undervisningsdag.
§ 23. For at indgå i  

 årselevberegningen på et kursus efter § 1, stk. 1, nr.  

 2, skal kurset 1)	være af mindst 50 timers og højst 24 ugers  

 varighed, 2)	være gennemført i overensstemmelse med planen herfor  

 og 3)	opfylde betingelserne i daghøjskolelovens §§ 1, og 2  

 a.
Udbetaling af statstilskud § 24. Statstilskud udbetales kvartalsvis bagud  

 på grundlag af en af skolen indsendt og af skolens revisor attesteret  

 aktivitetsopgørelse for det pågældende kvartal.
FVU og  

 almen daghøjskoleundervisning, herunder undervisning efter § 1,  

 stk. 2, opgøres særskilt.
Opgørelsen indsendes  

 på et af Undervisningsministeriet udarbejdet skema, så den er  

 ministeriet i hænde senest den 10. i måneden efter kvartalets  

 udløb. Ændringer i aktivitetsopgørelser skal attesteres  

 af skolens revisor og skal være Undervisningsministeriet i hænde  

 senest den 1. maj i året efter aktivitetens afholdelse.
 Stk. 2. Udbetaling af tilskud er betinget af, at  

 grundtilskuddet er modtaget af skolen, jf. § 17, stk. 1. Skolen  

 afgiver revisorattesteret meddelelse til Undervisningsministeriet herom  

 samtidig med indsendelsen af skolens første aktivitetsopgørelse  

 for det pågældende tilskudsår.
 Forskudsudbetaling, regulering og tilbageholdelse  

 m.v.
 § 25. Staten udbetaler forskud til skolens konto i  

 pengeinstitut i lige store månedlige rater til skoler, som har indsendt  

 erklæring til Undervisningsministeriet om tilsagn om kommunalt  

 grundtilskud.
 Stk. 2. Forskudsraten udgør normalt 1/12 af den  

 forventede aktivitet, herunder for aktiverede, multipliceret med den på  

 finansloven fastsatte tilskudssats for det pågældende  

 tilskudsår.
 Stk. 3. Hvis der efter Undervisningsministeriets skøn  

 kan være tvivl om, hvorvidt en skole kan gennemføre  

 undervisningen, kan ministeriet, efter at den pågældende skole  

 har haft mulighed for at udtale sig, stille forskudsudbetalingerne helt eller  

 delvist i bero eller kræve, at der stilles bankgaranti for  

 forskudsudbetalingerne.
 Stk. 4. Er der indgivet begæring om konkurs eller  

 betalingsstandsning, eller er der i øvrigt fare for, at  

 skolevirksomheden må indstilles, skal bestyrelsen straks underrette  

 Undervisningsministeriet.
§ 26. I det kvartalsvise tilskud, jf. § 24,  

 fradrages de i kvartalet udbetalte forskudsbeløb.
Differencer mellem  

 forskudsudbetalingerne og statstilskuddet reguleres i 2. forskudsrate i det  

 følgende kvartal.
Fortsatte differencer i statens favør  

 modregnes i efterfølgende forskudsudbetalinger eller kan kræves  

 tilbagebetalt straks.
 Stk. 2. Forskudsudbetalinger kan stilles i bero, hvis  

 aktivitetsopgørelserne ikke er indsendt til tiden eller ikke er  

 fyldestgørende, eller hvis skolen i øvrigt ikke har indsendt  

 fyldestgørende og rettidige oplysninger til Undervisningsministeriet  

 efter dets anvisninger.
 Stk. 3. Undervisningsministeriet kan kræve for meget  

 udbetalt tilskud tilbagebetalt.
 Stk. 4. Udebliver indberetninger, kan Undervisningsministeriet  

 kræve forskudsudbetalte beløb tilbagebetalt.
Refusion af udbetalt tilskud vedrørende  

 aktiverede personer § 27. Inden udgangen af måneden efter et  

 kvartals afslutning opkræver Undervisningsministeriet refusion af  

 udbetalte tilskud i kvartalet vedrørende aktiverede personer, jf.  

 § 16, stk. 1, hos de aktiverende AF-regioner og kommuner.  

 AF-regionernes og kommunernes indbetaling skal være  

 Undervisningsministeriet i hænde senest en måned efter  

 modtagelsen af opkrævningen.
Kapitel 10 Deltagerbetaling § 28. Daghøjskolerne opkræver af hver  

 enkelt deltager en deltagerbetaling på mindst 30 kr. pr.  

 undervisningsuge, dog mindst 200 kr. for et kursus.
For personer, der  

 deltager som led i et aktiverende tilbud i henhold til lov om aktiv  

 socialpolitik eller lov om en aktiv arbejdsmarkedspolitik, opkræves  

 deltagerbetalingen hos henholdsvis kommunalbestyrelsen eller  

 Arbejdsformidlingen.
Stk. 2. For deltagelse i ordinær  

 daghøjskoleundervisning, hvortil der ikke ydes tilskud i henhold til  

 § 20, stk. 1 og 2, opkræves en deltagerbetaling, der mindst  

 svarer til summen af den i stk. 1 nævnte minimumsdeltagerbetaling  

 og den i § 20, stk. 1, nævnte sats.
Dog kan en  

 daghøjskole opkræve deltagerbetaling efter stk. 1, hvis  

 optagelsen er begrundet i hensynet til fuld udnyttelse af  

 daghøjskolens aktivitetskvote, jf. § 20, stk. 1.
Stk. 3. Deltagerbetalingen betales forud for en periode  

 på mindst en uge.
Deltagerbetalingen skal være erlagt senest den  

 første undervisningsdag i hver enkelt undervisningsuge.
Stk. 4. Ved deltagerens første undervisningsdag skal  

 der være erlagt mindst 200 kr.
For aktiverede personer kan  

 deltagerbetalingen indbetales efter kursets afslutning, jf. stk. 5 og  

 6.
 Stk. 5. For personer, der deltager som led i  

 aktiveringsforløb i henhold til lov om aktiv socialpolitik eller lov  

 om en aktiv arbejdsmarkedspolitik, skal tilsagn til skolen om  

 deltagerbetaling fra kommunalbestyrelsen eller Arbejdsformidlingen foreligge  

 forud for deltagelsen.
 Stk. 6. Indbetales deltagerbetalingen ikke  

 efterfølgende for personer, der deltager som led i et  

 aktiveringsforløb, og hvor der er givet tilsagn om deltagerbetaling,  

 jf. stk. 5, udgår sådanne deltagere i  

 årselevberegningen, og for meget udbetalt statstilskud  

 tilbageføres.
Kapitel 11 Indtægtsdækket virksomhed § 29. Daghøjskoler kan gennemføre  

 undervisning som indtægtsdækket virksomhed.
Den  

 pågældende undervisning, der skal opfylde de i Finansministeriets  

 Budgetvejledning fastsatte regler for indtægtsdækket virksomhed,  

 skal være en naturlig udløber af daghøjskolens  

 ordinære virksomhed.
Som indtægtsdækket undervisning anses  

 bl.a. vejledningskurser, kurser med et specifikt erhvervsmæssigt  

 indhold og almene daghøjskolekurser, der ikke er tilrettelagt for  

 kortuddannede eller ikke er udbudt åbent.
 Stk. 2. Den indtægtsdækkede undervisning må  

 ikke være konkurrenceforvridende over for private og offentlige  

 kursusudbydere.
 Stk. 3. Indtægterne ved den indtægtsdækkede  

 undervisning skal inden for en periode på to år dække de  

 gennemsnitlige omkostninger ved den pågældende undervisning.
Stk. 4. Til omkostningerne medregnes 1)	direkte omkostninger, der umiddelbart kan henføres til den  

 pågældende undervisning og 2)	indirekte omkostninger, der ikke umiddelbart kan henføres til  

 den pågældende undervisning, men som kan beregnes på  

 grundlag af udgifter, som fremgår af skolens budget for det  

 pågældende eller et andet år, herunder udgifter  

 vedrørende lokaleleje, administration, ledelse, revision, afskrivning  

 og forrentning.
Kapitel 12 Anden undervisning end  

 daghøjskoleundervisning § 30. Efter overenskomst med et amtsråd kan  

 en daghøjskole gennemføre undervisning efter lov om  

 forberedende voksenundervisning (FVU-loven) og lov om specialundervisning for  

 voksne.
Kapitel 13 Ikrafttræden, overgangsregel m.v.
 § 31. Bekendtgørelsen træder i kraft  

 den 27. januar 2001 og har virkning fra 1. januar 2001. Samtidig  

 ophæves bekendtgørelse nr. 427 af 7. juni 1999 om indhold og  

 tilrettelæggelse af daghøjskoletilbud, skolemiljø og  

 statstilskud m.v. til daghøjskoler.
 Stk. 2. I de i § 27 nævnte refusionsbeløb  

 vedrørende personer, der er aktiverede i medfør af lov om aktiv  

 socialpolitik, modregnes i perioden 2000 til 2004 i kommunens  

 trækningsret, jf. § 8, stk. 4, i lov om refusion af udgifter  

 til uddannelse i forbindelse med aktivering.
Undervisningsministeriet, den 15. januar  

 2001 Margrethe Vestager /Per Bitz Johansen Bilag 1 BLANKET TIL BRUG VED TILMELDING AF AKTIVEREDE TIL DAGHØJSKOLER  

 OG OPHØR Felt 1 - 6 udfyldes af den henvisende myndighed. Øvrige felter  

 udfyldes af skolen Oplysninger om deltageren:
 1. Navn:
 2. Adresse:
 3.  Cpr-nr:
 Oplysninger om den henvisende AF-region/kommune:
 4. Navn og adresse:
 5. AF-regionens/kommunens nr.
 6.
Sagsbehandler                                                    Dato  

           Underskrift Oplysninger om skole og uddannelse:
 7. Kursusnr:
 8. Kursusafslutning:
 9. Kursusvarighed i uger:
 10. Ugentligt timetal, hvis lavere end 30:
 11. Takstbeløb pr. årselev:
 12. Forventet udgift i alt:
 13. Vejledningstilskud (FUU):
 14. Deltagerbetaling i alt.:
 15. Skolens navn og adresse:
 16. Skolens skolekodenr:
 17.
Sagsbehandler                                           Dato  

  Underskrift Kopi af den udfyldte blanket indsendes til den  

 henvisende myndighed 18. Ophør Dato for ophør:
 Uddannelsesforløbets gennemførelse:
