 I de senere år har der kunnet konstateres en stigning i antallet af  

 korrossionsskader i forbindelse med brande, navnlig som følge af den forøgede  

 anvendelse af plastikstoffer i byggeriet.
 Sådanne sekundærskader kan antage et betydeligt omfang såvel med hensyn  

 til bygninger som løsøre og endog andrage beløb, der overstiger  

 primærskaderne betydeligt.
Spørgsmålet har været behandlet i justitsministeriets brandråd, der har  

 udtalt, at forsvarligt rednings- og slukningsarbejde, jfr. brandlovens § 1,  

 ikke blot omfatter bekæmpelse af branden, men også begrænsning af  

 sekundærskader til det mindst mulige.
Justitsministeriet kan tilreæde  

 brandrådets udtalelse.
 Den, der i henhold til brandlovens § 22 har kommandoen under sluknings-og  

 redningsarbejdet, bør derfor ved valget og anvendelsen af slukningsmiddel  

 tage hensyn til muligheden for korrosionsskader.
 Endvidere bør den kommanderende på brandstedet være opmærksom på, om der  

 under branden og dens bekæmpelse er opstået risiko for korrossionsskader og  

 om nødvendigt træffe foranstaltninger for at hindre eller begrænse sådanne  

 skader.
 Råder det slukningspligtige brandvæsen ikke over det udstyr m.v., der skal  

 anvendes for at imødegå en begyndende eller truende korrossion vil bistand  

 ifølge oplysning fra Assurandør-societetet kunne rekvireres hos en ad De  

 Danske Redningskorps' stationer i følgende byer:
 Glostrup, Slagelse, Frederikshavn, Thisted, Herning, Aabenraa, Århus,  

 Vejle, Odense, Aalborg, Nykøbing F., Birkerød, Frederiksværk, Esbjerg,  

 Randers, Holstebro, Svendborg, Rønne, Hellerup og Frederiksberg:
K.
Axel Nielsen /Kornerup (Til brandmyndighederne).
