Landsskatteretskendelse vedr.
Fond  fradrag for legater Klagen vedrører  

 Ligningsrådets bindende forhåndsbesked af 18. marts  

 2003, ved hvilken Ligningsrådet bl.a. har besvaret følgende spørgsmål:
Er legatet fradragsberettiget  

 for fonden med det fulde beløb på tidspunktet for uddelingen af legatet fra  

 fonden? Skal fradraget for fonden  

 alternativt reduceres med den forventede fremtidige donation fra  

 legatmodtageren  

 evt. tilbagediskonteret med en normal rente? Såfremt fradraget skal  

 reduceres,  

 bedes Ligningsrådet tillige tage stilling til, hvorvidt donationen helt eller  

 delvist er skattepligtig for fonden på tidspunktet for donationen fra  

 legatmodtageren til fonden.
Er donationen fra  

 legatmodtageren skattepligtig for fonden på det tidspunkt, hvor  

 legatmodtageren  

 efterfølgende donerer penge til fonden? Således:
Nej.
Se sagsfremstilling og  

 begrundelse.
 Bortfalder, jf. svaret på  

 spørgsmål 1.
Ja.
Se sagsfremstilling og  

 begrundelse.
Landsskatterettens afgørelse Landsskatteretten ændrer  

 besvarelsen således:
 Ja.
 Bortfalder.
 Ja.
 Retten har ikke ved  

 afgørelsen taget stilling til, om uddelingen er vedtægtsmæssig eller  

 almennyttig.
Sagens oplysninger As Fond, herefter benævnt  

 fonden, ejede indtil 2002 aktiekapitalen i A-Invest A/S og A Kompagniet A/S,  

 og  

 fonden har i forbindelse med afviklingen af disse selskabers erhvervsmæssige  

 aktiviteter skiftet status fra erhvervsdrivende til almenvelgørende fond.  

 Datterselskaberne er imidlertid likvideret og slettet fra registrene i  

 Erhvervs- og Selskabsstyrelsen.
Fonden har herefter ingen erhvervsmæssige  

 aktiviteter eller kapitalandele i erhvervsdrivende selskaber.
 Fonden har lavet et udkast  

 til en ændret fundats, som p.t. er under overvejelse i Erhvervs- og  

 Selskabsstyrelsen.  

 Af fundatsen fremgår bl.a., at fondens grundkapital på 10 mio. kr. består af  

 de  

 værdier, der er udlagt den i boet efter direktør A, at fondens hovedformål er  

 at yde hjælp og støtte til personer, der har været ansat som funktionærer af  

 direktør A i de af ham drevne virksomheder i Danmark eller udlandet, og at  

 fondens  

 midler, i det omfang man ikke rimeligt kan opfylde hovedformålet, kan  

 anvendes  

 til støtte for udviklingsfremmende initiativer i dansk erhvervsliv, der efter  

 bestyrelsens skøn ikke kan opnå fornøden støtte på anden vis.
Fonden ønsker bl.a. at  

 foretage uddelinger af studie- og rejselegater til studerende og unge  

 erhvervsfolk,  

 som indstilles af det Internationale Kontor på Handelshøjskolen i København.  

 Det forventes, at de enkelte legater skal være i størrelsesordenen 50.000  

   

 60.000 kr., og bestyrelsen overvejer at fastsætte betingelser for uddelingen  

 af  

 studie- og rejselegaterne således, at modtageren skal forpligte sig til at  

 donere ca. 1,5 % af sin indkomst i en 5 års-periode efter afslutningen af  

 studiet til fonden.
Donationen fra legatmodtageren skal tillægges den  

 disponible kapital, som gøres til genstand for uddelinger af nye legater.
Det  

 forudsættes, at modtageren er skattepligtig efter kildeskattelovens § 1.
 Det er forklaret, at  

 baggrunden for det foreslåede dels er at muliggøre, at fondens midler  

 yderligere strækkes, og at antallet af legater forøges, men først og fremmest  

 er at gennemføre princippet noget for noget, således at det  

 understreges over  

 for modtagerne, at de selv har forpligtelser for, at efterfølgende  

 generationer  

 kan få tilsvarende legater.
 Fonden har anmodet  

 Ligningsrådet om at besvare følgende spørgsmål under forudsætning af, at den  

 ændrede fundats godkendes af myndighederne:
Er legatet fradragsberettiget  

 for fonden med det fulde beløb på tidspunktet for uddelingen af legatet fra  

 fonden? Skal fradraget for fonden  

 alternativt reduceres med den forventede fremtidige donation fra  

 legatmodtageren  

 evt. tilbagediskonteret med en normal rente? Såfremt fradraget skal  

 reduceres,  

 bedes Ligningsrådet tillige tage stilling til, hvorvidt donationen helt eller  

 delvist er skattepligtig for fonden på tidspunktet for donationen fra  

 legatmodtageren til fonden.
Er donationen fra  

 legatmodtageren skattepligtig for fonden på det tidspunkt, hvor  

 legatmodtageren  

 efterfølgende donerer penge til fonden? Ligningsrådets afgørelse Ligningsrådet har besvaret  

 spørgsmålene således:
Nej.
Se sagsfremstilling og  

 begrundelse.
 Bortfalder, jf. svaret på  

 spørgsmål 1.
Ja.
Se sagsfremstilling og  

 begrundelse.
 Ligningsrådets besvarelse er  

 begrundet således:
Uddelinger af legater til  

 studerende vil ikke kunne fradrages i fondens skattepligtige indkomst   

 opgjort  

 efter fondsbeskatningslovens § 3  alene af den grund, at det vil blive  

 en  

 betingelse for uddelingen af studie- eller rejselegatet, at modtageren  

 forpligter  

 sig til efterfølgende at donere en vis procentdel af sin indkomst i en 5 års  

 periode efter afslutningen af studiet til fonden.
Det må være en forudsætning  

 for fradrag efter fondsbeskatningslovens § 4, at eksterne uddelinger er  

 fondes  

 vedtægtsbestemte anvendelse af nettoindkomsten, der sker uden forventning om  

 modydelse.
 Det er præciseret, at  

 Ligningsrådet ikke herved har taget stilling til om uddelinger af studie- og  

 rejselegaterne  

 er almennyttige eller vedtægtsmæssige.
 Spørgsmål 2 er bortfaldet på  

 grund af besvarelsen af spørgsmål 1.
 Det er ved besvarelsen af  

 spørgsmål 3 bemærket, at såfremt fonden  uanset den manglende  

 skattemæssige  

 fradragsret  uddeler legaterne og modtagerne efterfølgende donerer en  

 vis  

 procentdel af deres fremtidige indkomst til fonden, vil disse donationer, som  

 gøres til genstand for senere uddelinger af nye legater være skattepligtige  

 for  

 fonden, jf. fondsbeskatningslovens § 3, stk. 3.
Fondens påstand og argumenter Repræsentanten har nedlagt  

 påstand om, at besvarelsen af spørgsmål 1 ændres til Ja.
Han har til støtte herfor  

 bl.a. anført, at der ikke er hjemmel til at stille krav om, at uddelinger  

 skal  

 ske uden forventning om modydelse hverken i den materielle fondslovgivning  

 eller i fondsbeskatningsloven.
Det nærmeste, man kan komme til det opstillede  

 krav, er formuleringen i lovforslaget til den oprindelige fondsbeskatningslov  

 (lovforslag L 108 af 2.12.1985, vedtaget som lov nr. 145 af 19.3.1986), hvor  

 det i bemærkningerne til lovforslagets § 4, der hjemler fradragsretten for  

 uddelinger, anføres: En uddeling kan derimod ikke bestå i et udlån,  

 kaution  

 eller anden sikkerhedsstillelse. Det kan ikke kræves, at der  

 ikke i forbindelse med en uddeling kan stilles krav om en vis  

 tilbagebetaling.  

 Det er selvfølgelig ikke en uddeling, hvis det samlede legat kræves  

 tilbagebetalt, men et legat kan efter fondens opfattelse udmærket opdeles i  

 et  

 definitivt legat og et modkrav.
Dette kendes fra gaveafgiftsområdet, hvor  

 f.eks. overdragelse af en ejendom berigtiges delvist, og hvor gavens  

 størrelse  

 i så fald fastsættes til residualværdien.
Det samme princip bør gælde ved  

 uddeling af legater med den særlige tilbagebetalingsforpligtelse.
Imidlertid er  

 tilbagebetalingsdelen ikke fastsat nøjagtigt, og den falder derfor ind under  

 de  

 særlige regler i ligningslovens § 12 B, hvorefter der er tale om en løbende  

 ydelse, idet der hersker usikkerhed om enten ydelsens varighed eller  

 ydelsens  

 årlige størrelse, når ydelsen løber ud over aftaleåret.
Ved uddeling af  

 legater med den anførte klausul skal der derfor opgøres en kapitaliseret  

 værdi  

 af de anførte ydelser, jf. reglen i ligningslovens § 12 B, stk. 2. Den  

 faktiske  

 værdi af det ydede legat bliver herefter den nominelle legatportion minus den  

 af parterne fastsatte kapitaliserede værdi af returdonationen =  

 differencebeløbet.
Det herefter fastsatte beløb er herefter størrelsen af det  

 ydede legat og dermed det fradragsberettigede beløb i fonden.
Bliver det  

 efterfølgende tilbagebetalingsbeløb større eller mindre, forholder parterne  

 sig  

 efter reglerne i ligningslovens § 12 B.
Dette beskatningssystem vil i  

 øvrigt optræde neutralt i skattemæssig henseende.
Differencebeløbet udgør det  

 fradragsberettigede beløb hos fonden og det skattepligtige beløb hos  

 modtageren.
Afviger den efterfølgende faktiske tilbagebetaling og den  

 kapitaliserede værdi, vil der blive udløst et fradrag hos legatmodtageren og  

 tilsvarende skattepligtigt beløb hos fonden, hvis tilbagebetalingen  

 overstiger  

 det kapitaliserede beløb, og hvis det faktiske tilbagebetalte beløb bliver  

 mindre end den beregnede kapitaliserede værdi, vil der blive en skattepligtig  

 indtægt hos legatmodtageren og et tilsvarende fradrag hos legatet.
Der vil  

 givet herske stor usikkerhed vedrørende opgørelse af den kapitaliserede værdi  

 af moddonationen, men denne skal fastsættes af parterne i fællesskab, og de  

 har  

 modstående interesser, og som det fremgår, er der neutralitet, selv om den  

 fastsættes for højt eller for lavt.
Told- og Skattestyrelsens indstilling Told- og Skattestyrelsen har  

 indstillet afgørelsen stadfæstet.
Styrelsen har i den forbindelse bl.a.  

 bemærket, at der ikke kan være tale om en gensidigt bebyrdende aftale, hvor  

 reglerne i Ligningslovens § 12 B finder anvendelse.
Landsskatterettens bemærkninger og begrundelse Fondes skattepligtige  

 indkomst opgøres i henhold til fondsbeskatningslovens § 3, stk. 1, efter  

 skattelovgivningens  

 almindelige regler med de undtagelser, der følger af stk. 2 og 3 samt §§ 4  

  6.  

 Efter § 4 gives der fradrag for uddelinger til almenvelgørende eller på anden  

 måde almennyttige formål samt uddelinger til vedtægtsmæssige formål.
 Fonden påtænker at uddele  

 rejselegater, der er betinget af, at modtageren forpligter sig til at  

 udbetale  

 en vis procentdel  ca. 1,5% - af sin indkomst til fonden de første 5 år  

 efter,  

 at modtageren har afsluttet sin uddannelse.
Det lægges ved sagens  

 afgørelse uden prøvelse til grund, at disse påtænkte legater kan anses for  

 udbetalt til vedtægtsmæssige formål.
Det lægges også til grund, at de  

 stipulerede donationer, som legatmodtagerne forpligter sig til at donere til  

 fonden efter endt uddannelse, vil være væsentligt mindre end de  

 legatportionerne.
Der er herefter ikke grundlag for at nægte fradrag for  

 legaterne efter fondsbeskatningslovens § 4, stk. 2, alene fordi en del af  

 legatportionerne efterfølgende forventes tilbagebetalt.
Det bemærkes herved,  

 at  

 fonden på udbetalingstidspunktet må anses for retligt forpligtet til at  

 udbetale hele legatet til modtageren.
 Fonden kan således i  

 udbetalingsåret fradrage hele udbetalingen til legatmodtageren, hvis  

 betingelserne  

 om skattepligt i fondsbeskatningslovens § 4, stk. 2, i øvrigt er opfyldt.
 Spørgsmål 2 bortfalder  

 derved.
 Spørgsmål 3 stadfæstes, idet  

 konsekvensen af fradraget ved udbetalingen, jf. det ovenfor anførte, vil  

 være,  

 at de efterfølgende donationer kvalificeres som skattepligtige.
 Den påklagede besvarelse af  

 spørgsmål 1  3 ændres således til:
 Ja.
 Bortfalder.
