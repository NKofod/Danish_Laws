Cirkulære om regulering af  

 befordringsgodtgørelse (kilometertaksten) i henhold til § 222 i  

 Arbejdsmarkedsstyrelsens bekendtgørelse nr. 1338 af 18. december 2000  

 om en aktiv arbejdsmarkedsindsats (aktivbekendtgørelsen) AF-kontorerne A-kasserne I henhold til ovennævnte paragraf reguleres  

 befordringsgodtgørelsen (kilometertaksten) hvert år med virkning  

 fra den første mandag i juli måned.
Kilometertaksten fastsættes på grundlag af  

 prisudviklingen i DSB s personalebefordring.
Det samlede tilskud afrundes til  

 nærmeste hele kronebeløb.
Fra og med mandag den 2. juli 2001 fastsættes  

 kilometertaksten a) for ledige medlemmer af en arbejdsløshedskasse,  

 der ansættes i jobtræning hos offentlige arbejdsgivere i  

 aktivperioden eller individuel jobtræning og for ledige medlemmer af en  

 arbejdsløshedskasse, der har fået tilbud om uddannelse eller  

 deltager i kortvarigt jobsøgningskursus som led i den intensive  

 jobsøgning til 0,79 kr. pr. kilometer, jf.  

 aktivbekendtgørelsens § 222, stk. 4. For ledige ansat i puljejob  

 udgør kilometertaksten ligeledes 0,79 kr. pr. kilometer.
Der henvises  

 i den forbindelse til § 239, hvoraf det fremgår, at ledige, der inden  

 den 1. januar 2000 er påbegyndt eller har fået et konkret tilbud  

 om puljejob, kan gennemføre tilbuddet efter de hidtil gældende  

 regler, og b) for ledige medlemmer af en arbejdsløshedskasse,  

 der har fået et tilbud om særlig formidlingsindsats og  

 arbejdspraktik, til 1,45 kr. pr. kilometer, jf. aktivbekendtgørelsens  

 § 222, stk. 5.
 Ved benyttelse af Storebæltsbroen ydes tilskud for  

 kilometerafstanden over broen.
 AF/AK-cirkulære nr. 4/3/00 ophæves hermed.
