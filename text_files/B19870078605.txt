 I henhold til Industriministeriets forretningsorden af 24. november 1982  

 for Statens Tekniske Prøvenævn § 3, stk. 2 og stk. 3, jfr. § 8, stk. 3 i lov  

 om Statens Tekniske Prøvenævn, jfr. lovbekendtgørelse nr. 40 af 4. februar  

 1986, fastsættes:
Formål og antal § 1.  I forbindelse med ansøgning om autorisation,  

 herunder ansøgning om fornyelse, udpeger Statens Tekniske Prøvenævn normalt  

 mindst 2 personer til at bistå autorisationsudvalgene med faglig ekspertise  

 ved evalueringen af laboratorier, herunder afgive indstilling til Nævnet  

 vedrørende meddelelse af autorisation samt medvirke ved kontrollen med det  

 autoriserede laboratoriums virksomhed i autorisationsperioden (særlig  

 sagkyndige).
 Stk. 2.  Ved første ansøgning om autorisation kan  

 laboratoriet dog kræve udpeget mindst 3 særlige sagkyndige, af hvilke  

 laboratoriet vælger de to.
 Stk. 3.  Ved ansøgning om fornyele af autorisation kan  

 laboratoriet kræve udskydelsesret som nævnt i stk. 2, såfremt der anvendes  

 nye sagkyndige.
Almindelige habilitetskrav § 2.  Den særlig sagkyndige skal besidde specifik  

 prøvningsteknisk og i øvrigt teknisk-faglig indsigt og erfaring inden for det  

 prøvningsområde, hvortil autorisation søges.
 § 3.  Som særlig sagkyndig kan ikke udpeges personer,  

 der i medfør af ansættelsesforhold, herunder varetagelse af hverv i  

 bestyrelser m.v., har ledelsesmæssig kompetence til at træffe afgørelser  

 vedrørende konkret forretningsmæsig virksomhed på områder, der er helt eller  

 delvist sammenfaldende med det område, autorisationen vedrører.
Specielle inhabilitetsbestemmelser § 4.  Ingen må virke som særlig sagkyndig i en sag,  

 der umiddelbart berører laboratorier m.v., i hvilke han er interesseret,  

 eller til hvilke han er knyttet.
 Stk. 2.  Bestemmelsen i stk. 1 gælder dog ikke, hvis der  

 ikke kan antages at være fare for, at den pågældende i sin funktion som  

 særlig sagkyndig vil kunne blive påvirket af uvedkommende hensyn.
 Stk. 3.  Stk. 1 finder heller ikke anvendelse, hvis det  

 ville være umuligt eller forbundet med væsentlige vanskeligheder eller  

 betænkeligheder at lade en anden træde i den pågældendes sted under sagens  

 behanding.
 § 5.  Det påhviler den særlig sagkyndige at underrette  

 nævnet, hvis han er bekendt med at der for hans vedkommende foreligger  

 forhold som nævnt i § 4, stk. 1, medmindre det er åbenbart, at forholdet er  

 uden betydning.
Ophør § 6.  Hvervet som særlig sagkyndig ophører, hvis der  

 indtræder en sådan ændring i den udpegedes hovedbeskæftigelse eller faglige  

 virksomhed i øvrigt, at der kan antages at være risiko for forringelse af den  

 faglige ekspertise, der er forudsat ved udpegelsen, eller når  

 forudsætningerne for udpegelsen i øvrigt ikke længere er opfyldt.
 Stk. 2.  Det påhviler den særlig sagkyndige at underette  

 Nævnet om enhver sådan ændring som nævnt i stk. 1.
 § 7.  Hvervet som særlig sagkyndig ophører senest med  

 udgangen af den måned, hvori den pågældende fylder 70 år.
Ikrafttræden § 8.  Denne bekendtgørelse træder i kraft den 1.  

 januar 1988.
