Fremsat den 27. oktober 1999 af  

 socialministeren (Karen Jespersen) Forslag til Lov om ændring af lov om dagpenge ved  

 sygdom eller fødsel (Ændring af forsikringsordningen for private  

 arbejdsgivere og forsikringsordningen for selvstændige, ændring  

 af beskæftigelseskravet overfor arbejdsgivere samt udvidelse af den  

 fleksible barselorlov) § 1 I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret senest  

 ved lov nr. 393 af 2. juni 1999, foretages følgende  

 ændringer:
 1. I § 3, stk. 1, nr. 1, og i stk. 2,  

 ændres »13 uger«  

 til: »8 uger«.
 2. I § 3, stk. 1, nr. 2, og i stk. 2,
ændres »120 timer« til: »74 timer«.
 3. § 16 a, stk. 1 og 2, ophæves, og i stedet  

 indsættes:
» Stk. 3-5 bliver herefter stk. 2-4.
 4. § 16 a, stk. 4, der bliver stk. 3, affattes  

 således:
» 5. I § 16 a, stk. 5, der bliver stk. 4, ændres  

»stk. 2-4« til: »stk. 1-3«.
6. I § 27, stk. 1, 2. pkt., ændres »50 pct.« til: »70 pct.« 7. I § 29, stk. 1, ændres »40 pct.« til: »55 pct.« og »66,6 pct.«  til: »85 pct.« § 2 Loven træder i kraft den 1. januar 2000. Bestemmelserne i § 1,  

 nr. 1 og nr. 2 har virkning for sygdomstilfælde, der indtræffer  

 1. januar 2000 eller senere.
Bemærkninger til lovforslaget Almindelige bemærkninger Lovforslaget er et led i de politiske forhandlinger om finansloven for  

 år 2000.
Forslaget indebærer en forhøjelse af  

 dækningsprocenterne henholdsvis i forsikringsordningen for mindre  

 private arbejdsgivere og i forsikringsordningen for selvstændige,  

 d.v.s. det statslige tilskud til ordningerne reduceres.
Der vil dog fortsat  

 være statslige tilskud til forsikringsordningerne.
Forhøjelsen  

 gælder også for allerede forsikrede.
 Forslaget medfører endvidere, at beskæftigelseskravet i  

 forhold til aktuel arbejdsgiver nedsættes.
Endelig foreslås det at gøre reglerne om barseldagpenge mere  

 fleksible således, at det vil være muligt at genoptage arbejdet i  

 mindre omfang også i de første 14 uger af barselperioden uden at  

 retten til dagpenge bortfalder.
Som følge af, at moderen efter lov om  

 ligebehandling af mænd og kvinder med hensyn til beskæftigelse og  

 barselorlov m.v. har en pligt til fravær i to uger efter  

 fødslen, vil moderen først efter de to første uger efter  

 fødslen kunne genoptage arbejdet i mindre omfang uden at retten til  

 dagpenge bortfalder.
Faderen kan derimod godt genoptage arbejdet i de to uger  

 i 14-ugersperioden uden at retten til dagpenge bortfalder.
Der vil samtidig med forhøjelsen af dækningsprocenten i  

 forsikringsordningen for mindre private arbejdsgivere blive ændret i  

 bekendtgørelsen om dagpenge ved sygdom eller fødsel,  

 således at en arbejdsgiver kan få udeladt lønudgiften for  

 ansatte for hvem, der er indgået en § 28-aftale.
Dette har  

 betydning såvel for muligheden for at tilmelde sig ordningen som for  

 beregningen af præmien.
Denne ændring vil isoleret set betyde en  

 lempelse for arbejdsgivere, der beskæftiger kronisk syge.
Efter den  

 gældende lovgivning udelades arbejdsgivernes lønudgifter til  

 personer i jobtræning og fleksjob.
Forhøjelsen af  

 dækningsprocenten vil derfor ikke påvirke arbejdsgivernes  

 tilskyndelse til at beskæftige svage grupper og tage ledige i  

 jobtræning.
Administrative konsekvenser for det offentlige Nedsættelsen af beskæftigelseskravet hos den  

 aktuelle arbejdsgiver skønnes at medføre en administrativ  

 lettelse for kommunerne forårsaget af et mindre fald i antallet af  

 sygedagpengesager, der skal behandles.
Økonomiske konsekvenser for det offentlige Nedsættelsen af beskæftigelseskravet hos den  

 aktuelle arbejdsgiver skønnes at medføre en statslig  

 mindreudgift på 108,4 mill. kr. i år 2000 og 109,3 mill. kr.  

 årligt (pl-2000) fra år 2001 og fremefter.
Mindreudgiften  

 omfatter effekten af, at beskæftigelseskravet nedsættes for  

 både private og offentlige arbejdsgivere.
Lempelsen af reglerne om  

 genoptagelse af arbejdet under barselsorlov skønnes at medføre  

 en statslig mindreudgift på 10,0 mill. kr. årligt (pl-2000).  

 Ændringen af forsikringsordningen for private arbejdsgivere  

 skønnes at medføre en statslig mindreudgift på 104,0  

 mill. kr. årligt (pl-2000) og ændringen i forsikringsordningen  

 for selvstændige skønnes at medføre en statslig  

 mindreudgift på 40,4 mill. kr. årligt (pl-2000). Samlet  

 skønnes lovforslaget at medføre en statslig mindreudgift  

 på 262,8 mill. kr. i år 2000 (pl-2000) og 263,7 mill. kr.  

 årligt (pl-2000) fra år 2001 og fremefter.
Hertil kommer  

 merudgifter i Den Sociale Ankestyrelse på 600.000 kr. i 1999 til  

 information og på 150.000 kr. i 2000 til omberegning.
 De økonomiske og administrative konsekvenser skal  

 forhandles med de kommunale parter.
Økonomiske og administrative konsekvenser for erhvervslivet Nedsættelsen af beskæftigelseskravet hos den  

 aktuelle arbejdsgiver vedrører sygefraværet i de to  

 første uger (arbejdsgiverperioden). Ændringen er ikke  

 begrænset til en bestemt gruppe af arbejdsgivere, men vil påvirke  

 de arbejdsgivere, hvor de sygemeldte ansatte har været  

 beskæftiget hos den pågældende arbejdsgiver i over 8 uger  

 og 74 timer men under 13 uger og 120 timer.
Nedsættelsen af beskæftigelseskravet hos den  

 aktuelle arbejdsgiver skønnes at medføre en merudgift for  

 erhvervslivet svarende til den statslige mindreudgift på 108,4 mill.  

 kr. i år 2000 og 109,3 mill. kr. årligt (pl-2000) fra år  

 2001 og fremefter.
Merudgiften omfatter den del af lønudbetalingen i  

 de to første sygdomsuger, svarende til dagpengebeløbet, som  

 arbejdsgiveren ikke som hidtil kan få refunderet af kommunen.
De administrative konsekvenser for erhvervslivet  

 afhænger af, hvilken praksis arbejdsgiverne hidtil har haft ved  

 udbetaling af løn eller dagpenge under sygdom.
Hvis arbejdsgiveren  

 hidtil har betalt løn under sygdom med refusion af  

 dagpengebeløbet fra kommunen, skal arbejdsgiverne med ændringen  

 ikke anmode om refusion fra kommunen, hvilket skønnes at  

 medføre ubetydelige administrative lettelser.
Hvis det hidtil har  

 været kommunen, der udbetalte dagpenge direkte til den ansatte, skal  

 arbejdsgiveren med ændringen udbetale dagpenge til den ansatte frem for  

 at stoppe lønudbetalingen, hvilket ikke skønnes at  

 medføre administrative byrder eller lettelser. Ændringen  

 skønnes på baggrund heraf ikke at have nævneværdige  

 administrative konsekvenser for erhvervslivet.
Ændringen af forsikringsordningen for private mindre  

 arbejdsgivere og ændringen af forsikringsordningen for  

 selvstændige skønnes at medføre en merudgift for de  

 forsikrede mindre arbejdsgivere og de forsikrede selvstændige svarende  

 til den statslige mindreudgift på henholdsvis 104,0 mill. kr. og 40,4  

 mill. kr. årligt (pl-2000). Ændringen vil påvirke samtlige  

 forsikringstagere i de to forsikringsordninger, der pr. 1. januar 1999  

 omfattede ca. 40.000 private mindre arbejdsgivere og ca. 100.000  

 selvstændige.
Merudgiften omfatter en forhøjelse af  

 dækningsprocenten i begge forsikringsordninger og dermed en  

 forhøjelse af præmieindbetalingen fra forsikringstagerne.  

 Ændringen skønnes ikke at medføre administrative  

 konsekvenser for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget indeholder ikke EU-retlige aspekter.
Lovforslagets konsekvenser i  

 hovedtræk Positive konsekvenser/  

 Mindreudgifter Negative konsekvenser/  

 Merudgifter Økonomiske konsekvenser for, stat, kommuner og  

 amtskommuner Statslig mindreudgift på 252,8 mill.  

 kr. i år 2000 og 253,7 mill. kr. årligt fra år 2001 og  

 fremefter f.s.a. sygedagpenge og 10 mill kr. årligt f.s.a.  

 barseldagpenge.
Statslige merudgifter på 600.000 kr. i 1999 til  

 information og på 150.000 kr. i 2000 til omberegning.
- Administrative konsekvenser for stat, kommuner og  

 amtskommuner - - Økonomiske konsekvenser for erhvervslivet - Merudgift for erhvervslivet på 252, 8  

 mill. kr. i år 2000 og 253,7 mill. kr. årligt derefter Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte  

 bestemmelser Til § 1 Til nr. 1 og 2 Efter forslaget skal lønmodtagere, som ikke får udbetalt fuld  

 løn under sygdom, have ret til dagpenge fra deres arbejdsgiver,  

 når de har været ansat i de sidste 8 uger før  

 fraværet hos den pågældende arbejdsgiver og i denne periode  

 har været beskæftiget hos denne i 74 timer mod i dag i  

 henholdsvis 13 uger og 120 timer.
Forslaget vil således medvirke til,  

 at arbejdsgivernes forpligtelse til at udbetale sygedagpenge indtræder  

 på et tidligere tidspunkt i ansættelsen end efter gældende  

 regler.
Til nr. 3 til 5 Efter de gældende regler indebærer enhver genoptagelse af  

 arbejdet inden for de første 14 uger efter fødslen, at  

 udbetalingen af barseldagpenge bortfalder i den resterende del af 14-ugers  

 perioden efter fødslen.
Baggrunden for denne regel skyldes et  

 ønske om især at beskytte moderen fra et pres fra arbejdsgiverne  

 om at genoptage arbejdet.
På baggrund fra henvendelser fra nybagte  

 forældre vurderes det imidlertid, at der er et ønske om  

 større fleksibilitet med hensyn til genoptagelse af arbejdet i  

 barselorloven.
Dette skal bl.a. ses i lyset af de udvidede muligheder for  

 hjemmearbejdspladser.
Det foreslås derfor at ændre reglerne, således at  

 genoptagelse af arbejdet i mindre omfang i 14 ugers-perioden ikke  

 medfører, at retten til barseldagpenge bortfalder i den resterende del  

 perioden.
En sådan regel svarer til den gældende regel i perioden  

 efter 14 uger efter fødslen.
Som følge af, at moderen efter lov  

 om ligebehandling af mænd og kvinder med hensyn til beskæftigelse  

 og barselorlov m.v. har en pligt til fravær i to uger efter  

 fødslen, vil moderen først efter de to første uger efter  

 fødslen kunne genoptage arbejdet i mindre omfang uden at retten til  

 dagpenge bortfalder.
Faderen kan derimod godt genoptage arbejdet i de to uger  

 i 14-ugersperioden uden at retten til dagpenge bortfalder.
Efter forslaget  

 skal dagpengene alene bortfalde for de dage, hvor arbejdet er genoptaget.
Der  

 ydes nedsatte dagpenge de dage, hvor arbejdet genoptages delvis.
Til nr. 6 Efter gældende regler har mindre private arbejdsgivere  

 (arbejdsgivere med lønsum, der p.t. er op til 4,8 mill. kr.) mulighed  

 for at tegne en forsikring i Den Sociale Ankestyrelse, som giver  

 arbejdsgiveren ret til at få refunderet de sygedagpenge, som  

 arbejdsgiveren har udbetalt til de ansatte i de 2 første uger af den  

 ansattes sygefravær.
Kommunen kan dog ikke udbetale et højere  

 beløb i refusion end det beløb, som kommunen selv kunne have  

 udbetalt til den sygemeldte lønmodtager.
De samlede præmier til  

 forsikringen fastsættes efter de gældende regler således,  

 at de dækker 50 pct. af udgifterne til ordningen.
Staten afholder de  

 øvrige 50 pct. af udgifterne.
 Arbejdsgiverens dækningsprocent foreslås forhøjet til  

 70 pct., således at staten for fremtiden skal afholde 30 pct. af  

 udgifterne til forsikringsordningen.
Der vil samtidig blive ændret i § 62 i bekendtgørelse om  

 dagpenge ved sygdom eller fødsel, således at en arbejdsgiver,  

 ved beregningen af lønsummen efter § 27, kan udelade den del af  

 lønsummen, der vedrører ansatte, for hvem, der er indgået  

 en § 28-aftale.
Efter den gældende lovgivning har mindre  

 arbejdsgivere, der beskæftiger personer ansat i fleksjob samt personer  

 ansat i jobtræning med løntilskud, denne mulighed.
Til nr. 7 Efter de gældende regler kan personer, der har indtægt ved  

 selvstændig erhvervsvirksomhed, sikre sig sygedagpenge fra kommunen i  

 de første 2 uger af sygeperioden ved at tilmelde sig  

 forsikringsordningen for selvstændige erhvervsdrivende i Den Sociale  

 Ankestyrelse.
De samlede præmier fastsættes således, at de  

 skønnes at dække 40 pct. af udgifterne, hvis der er sikret  

 dagpenge fra 3. fraværsdag og 66,6 pct. af udgifterne, hvis der er  

 sikret dagpenge fra 1. fraværsdag.
I denne forsikringsordning er  

 statens tilskud således henholdsvis 60 pct. og 33,4 pct.
 De selvstændiges dækningsprocenter foreslås  

 forhøjet til henholdsvis 55 pct. og 85 pct., således at staten  

 herefter skal afholde h.h.v. 45 pct. og 15 pct. af udgifterne.
Til § 2 Det foreslås, at lovforslaget træder i kraft den 1. januar  

 2000. Dog foreslås en overgangsregel, hvorefter bestemmelserne i  

 § 1, nr. 1 og nr. 2 har virkning for sygdomstilfælde, der  

 indtræffer denne dato eller senere.
Det betyder, at den sygemeldte  

 fortsat har ret til sygedagpenge fra kommunen efter 1. januar 2000 i de  

 tilfælde, hvor 1. hele fraværsdag ligger før 1. januar  

 2000 og sygemeldte på dette tidspunkt alene opfyldte betingelserne i  

 dagpengelovens § 4. Kommunen fortsætter således i disse  

 tilfælde dagpengeudbetalingen, selvom den sygemeldte opfylder  

 betingelsen i § 3 den 1. januar 2000.
Bilag Lovforslaget sammenholdt med gældende lov Gældende formulering Lovforslaget § 3. Lønmodtagere, som ikke får  

 udbetalt fuld løn under sygdom, har ret til dagpenge fra  

 arbejdsgiveren, hvis de 1)	har været ansat i de sidste 13 uger før  

 fraværet hos den pågældende arbejdsgiver og 2)	i denne periode har været beskæftiget  

 hos arbejdsgiveren i mindst 120 timer.
 Stk. 2. Har lønmodtageren tidligere  

 været beskæftiget hos den nuværende arbejdsgiver, og  

 udgør den samlede beskæftigelse hos denne mindst 120 timer inden  

 for de sidste 13 uger, gælder betingelsen i stk. 1, nr. 1, dog  

 ikke.
 1. I § 3, stk. 1, nr. 1, og i stk.  

 2, ændres »13 uger« til: »8 uger«.
 2. I § 3, stk. 1, nr. 2, og i stk.  

 2, ændres »120 timer« til: »74 timer«.
§ 16 a.
Genoptagelse af arbejdet i de  

 første 14 uger efter fødslen medfører, at moderens ret  

 til dagpenge bortfalder for resten af 14-ugers- perioden.
Hvis faderen i  

 samme periode genoptager arbejdet, bortfalder hans ret til dagpenge for  

 resten af 2-ugers-perioden.
Stk. 2. Genoptagelse af arbejdet i mindre omfang  

 efter de første 14 uger efter fødslen medfører, at  

 retten til dagpenge bortfalder for de dage, hvor arbejdet er genoptaget.
Der  

 ydes nedsatte dagpenge for dage, hvor arbejdet er genoptaget delvis.
Stk. 3. Ved deltagelse af begrænset varighed  

 i fagpolitisk arbejde eller i undervisning og lignende med  

 erhvervsmæssigt formål i de første 14 uger af  

 barselperioden bortfalder retten til dagpenge kun for de dage, der anvendes  

 dertil.
Ved deltagelse af under 1 dags varighed ydes nedsatte dagpenge.
 3. § 16 a, stk. 1 og 2, ophæves,  

 og i stedet indsættes:
» Stk. 3-5 bliver herefter stk. 2-4.
Stk. 4. For adoptionssøgende, der er  

 berettiget til dagpenge efter § 14, medfører genoptagelse af  

 arbejdet i hele 26-ugersperioden efter modtagelsen af barnet, at retten til  

 dagpenge bortfalder for de dage, hvor arbejdet er genoptaget.
Det samme  

 gælder ved deltagelse i fagpolitisk arbejde eller undervisning og  

 lignende med erhvervsmæssigt formål.
Stk. 2, 2. pkt. finder  

 tilsvarende anvendelse.
 4. § 16 a, stk. 4, der bliver stk. 3,  

 affattes således:
» Stk. 5. Socialministeren fastsætter  

 nærmere regler om ret til dagpenge efter stk. 2-4.
 5. I § 16 a, stk. 5, der bliver stk. 4,  

 ændres »stk. 2-4«  

 til: »stk. 1-3«.
 § 27. Socialministeren fastsætter regler  

 om, at private arbejdsgivere, hvis samlede årlige lønsum ikke  

 overstiger et nærmere fastsat beløb, kan tegne en forsikring,  

 som giver arbejdsgiveren ret til at få refunderet et beløb fra  

 kommunen, som svarer til de dagpenge, som lønmodtageren har ret til  

 fra arbejdsgiveren dog højst med det beløb,  

 lønmodtageren har ret til fra kommunen, jf. § 9, stk. 5. De  

 samlede præmier til forsikringen fastsættes således, at de  

 dækker 50 pct. af udgifterne til ordningen.
Stk. 2. - - - 6. I § 27, stk. 1, 2. pkt.,  

ændres »50 pct.« til: »70 pct.« § 29. Socialministeren fastsætter  

 præmien til den frivillige sikring efter § 20 i forhold til  

 størrelsen af de sikrede dagpenge og den periode, de dækker.
De  

 samlede præmier skal fastsættes således, at de  

 skønnes at dække 40 pct. af udgifterne, hvis der er sikret  

 dagpenge fra 3. fraværsdag, og 66,6 pct., hvis der er sikret dagpenge  

 fra 1. fraværsdag.
