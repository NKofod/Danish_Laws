Bekendtgørelse om  

 administration af jordfordelingslovens bestemmelser om statens forkøbsret I medfør af § 13, stk. 4, § 14, stk. 2, § 20, § 25, stk. 1  

 og 2, og § 27, stk. 3, i lov nr. 535 af 24. juni 2005 om jordfordeling og  

 offentligt køb og salg af fast ejendom til jordbrugsmæssige formål m.m.  

 (jordfordelingsloven)  

 som ændret ved lov nr. 536 af 24. juni 2005, fastsættes:
§ 1.  

  

 Ved overdragelse af fast ejendom,  

 hvorpå der er tinglyst forkøbsret for staten i medfør af lovens § 12, skal  

 det  

 originale erhvervelsesdokument eller kopi heraf forelægges Direktoratet for  

 FødevareErhverv  

 til afgørelse af, om forkøbsretten skal gøres gældende.
Henvendelse rettes  

 til  

 Direktoratet for FødevareErhverv, Allégade 24, 6270 Tønder, tlf. 74 72 13 80,  

 telefax 74 72 19 80 eller e-mail: jordfordeling@dffe.dk.
 Stk. 2.  

  

 Fristen på 4 uger for meddelelse af, om statens  

 forkøbsret gøres gældende, jf. lovens § 13, stk. 2, sidste pkt., regnes fra  

 direktoratets modtagelse af erhvervelsesdokumentet.
 § 2.  

  

 Erhvervelsesdokumentet skal indeholde oplysninger  

 om:
1)   ejendommens størrelse og matrikulære betegnelse, 2)   købesummens størrelse og berigtigelse, 3)   overtagelsesdagen, 4)   skæringsdagen for ejendommens indtægter og udgifter,  

 herunder skatter, afgifter og pantegæld, 5)   ejendommens tilstand ved overdragelsen, herunder om  

 der medfølger løsøre, afgrøder eller andre formuegoder, 6)   de på ejendommen tinglyste brugsrettigheder,  

 servitutter og pantehæftelser, 7)   utinglyste gældsposter og forpligtelser, der  

 overtages uden for købesummen samt 8)  

 	  

 oplysning om  

 sammenlægning med bestående landbrugsejendom eller oprettelse af en  

 selvstændig  

 landbrugsejendom uden beboelsesbygning, jf. § 5, stk. 2.
 Stk. 2.  

  

 Hvis erhvervelsesdokumentet ikke indeholder de  

 oplysninger, der er nævnt i stk. 1, skal oplysningerne afgives ved  

 indsendelse  

 af et af køber og sælger underskrevet tillæg til erhvervelsesdokumentet eller  

 kopi heraf.
 Stk. 3.  

  

 Er handelen betinget af andet end købesummens  

 rettidige betaling, skal vilkårene for at meddele endelig adkomst oplyses ved  

 indsendelse af et af køber og sælger underskrevet tillæg til  

 erhvervelsesdokumentet eller kopi heraf.
 § 3.  

  

 Er ejendommen helt eller delvist  

 udlejet, skal kopi af leje- eller forpagtningskontrakter indsendes sammen med  

 erhvervelsesdokumentet.
 Stk. 2.  

  

 Foreligger der ikke en skriftlig kontrakt, skal der  

 indsendes en af sælger og lejer underskrevet erklæring om vilkårene for  

 lejemålet.
Stk. 3.  

  

 Fremgår det ikke af erhvervelsesdokumentet, hvordan  

 lejeindtægten fordeles mellem køber og sælger, skal der indsendes en af  

 parterne underskrevet aftale om den endelige fordeling.
Aftalen kan indsendes  

 i  

 kopi.
§ 4.  

  

 Ved overdragelse af fast ejendom,  

 hvorpå der er tinglyst forkøbsret for staten i medfør af lovens § 12, men  

 hvor  

 forkøbsretten ikke kommer til anvendelse, jf. lovens § 12, stk. 3, nr. 1,  

 skal  

 der ved overdragelsesdokumentets indlevering til tinglysning vedlægges en  

 erklæring fra vedkommende kommune om, at 50 pct. eller derover af ejendommens  

 areal er beliggende i byzone eller sommerhusområde.
Kommunens erklæring skal  

 endvidere gives til direktoratet, som herefter vil begære forkøbsretten  

 aflyst.
Stk. 2.  

  

 I tilfælde hvor  

 forkøbsretten ikke kommer til anvendelse, jf. lovens § 12, stk. 3, nr. 5,  

 skal  

 det af erhvervelsesdokumentet fremgå, at arealet i forbindelse med handelen  

 skal sammenlægges med en af erhverver ejet landbrugsejendom, eller at arealet  

 skal pålægges landbrugspligt og drives af erhverver som en selvstændig  

 ejendom  

 uden beboelsesbygning.
Såfremt en sådan bestemmelse ikke findes i  

 erhvervelsesdokumentet,  

 vil forkøbsretten blive gjort gældende.
Stk. 3.  

  

 Erhververen skal  

 dokumentere opfyldelsen af de i stk. 2 nævnte forudsætninger senest 12  

 måneder  

 efter overtagelsesdagen.
I modsat fald er erhververen forpligtet til at  

 videreoverdrage arealet til staten på de vilkår, hvorpå erhververen selv har  

 overtaget arealet.
 § 5.  

  

 Forkøbsretten gøres som hovedregel ikke gældende for landbrugsarealer under  

 10 ha  

 eller med en uhensigtsmæssig  

 beliggenhed i forhold til en landbrugsmæssig udnyttelse.
 Stk. 2.  

  

 Arealgrænsen i stk. 1 kan fraviges i særlige  

 tilfælde, f. eks. i marskområderne ved Tønder og Ribe, således at  

 forkøbsretten  

 fortsat kan udnyttes for vedvarende græsarealer uanset arealets størrelse.
 Stk. 3.  

  

 Arealgrænsen i stk. 1 finder ikke anvendelse for  

 arealer, der skal anvendes til opfyldelse af de i lovens § 1, nr. 6, nævnte  

 formål.
Stk. 4.  

  

 Forkøbsretten gøres som hovedregel ikke gældende,  

 når mere end halvdelen af arealet udgøres af naturarealer.
Halvkulturarealer  

 som eng, marsk og overdrev betragtes i denne forbindelse ikke som  

 naturarealer.
 § 6.  

  

 Forkøbsretten kan gøres gældende for naturarealer, når disse har eller kan få  

 betydning for gennemførelse af planlagte natur- og miljøforbedrende  

 projekter.
 Stk. 2.  

  

 Forkøbsretten  

 kan dog frafaldes, såfremt køber afgiver erklæring om at lade arealet indgå i  

 projektet på vilkår, som normalt gælder for tilsvarende projekter.
 § 7.  

  

 Mangler en eller flere af de i §§ 3 og 4 anførte oplysninger eller  

 erklæringer,  

 kan direktoratet ved skriftlig meddelelse herom til indsenderen af  

 erhvervelsesdokumentet, jf. § 3, stk. 1, suspendere 4 ugers fristen for  

 meddelelse af, om forkøbsretten gøres gældende, jf. lovens § 13, stk. 2,  

 sidste  

 pkt., indtil de manglende oplysninger eller erklæringer er modtaget i  

 direktoratet.
Klage § 8.  

  

 Klager over afgørelser truffet efter  

 denne bekendtgørelse indgives efter reglerne i bekendtgørelse om Direktoratet  

 for FødevareErhvervs opgaver og beføjelser.
Ikrafttræden § 9.  

  

 Bekendtgørelsen træder i kraft den 1.  

 januar 2007.
 Stk. 2.  

  

 Samtidig ophæves bekendtgørelse nr. 349 af 14. maj  

 2003 om administration af jordkøbslovens bestemmelser om statens forkøbsret  

 m.m.
