1 INDLEDNING 1.1 I dette cirkulære fastsættes regler for kontrollen med overholdelse af  

 miljøministeriets bekendtgørelse nr. 142 af 2. april 1984 om forbud mod salg  

 af levnedsmidler med indhold af jordnødder eller jordnøddeprodukter, hvori  

 aflatoksin forekommer (* 1). Bekendtgørelsen er gengivet i bilag 1.
 Statens levnedsmiddelinstitut fastsætter disse regler for kontrollen med  

 overholdelsen af bekendtgørelsen efter bekendtgørelsens § 5.
 Reglerne er bindende.
 1.2  Cirkulæret afløser statens levnedsmiddelinstituts  

 cirkulæreskrivelse af juli 1977 om fremgangsmåden ved import af jordnødder og  

 jordnøddeprodukter.
 Baggrunden for at ændre denne cirkulæreskrivelse er EF-domstolens dom af  

 9. november 1983. I dommen statueres, at Danmark ved at opkræve en afgift for  

 sundhedskontrol ved indførsel af jordnødder og jordnøddeprodukter har  

 tilsidesat de forpligtelser, der påhviler det i henhold til Rom-traktatens  

 artikel 9 og 13.
Efter de nye regler skal importøren ikke afholde udgifter forbundet med  

 prøveudtagning og analyse.
Analyse for aflatoksin, herunder prøveudtagning,  

 foretages vederlagsfrit af det offentlige.
Importøren kan dog i stedet - for  

 egen regning - vælge at få udtaget og analyseret prøver af jordnødder og  

 jordnøddeprodukter af private laboratorier, der er autoriseret hertil af  

 statens tekniske prøvenævn.
 Statens levnedsmiddelinstitut har med de nye regler også ønsket at  

 tilpasse kontrollen til det almindelige kontrolsystem for levnedsmidler,  

 hvorfor prøveudtagning i udlandet ikke længere er mulig.
 Principperne for prøveudtagning, prøveforberedelse og analysemetode er i  

 øvrigt uændrede.
2. KONTROLLEN MED BEKENDTGØRELSENS OVERHOLDELSE 2.1 Varer omfattet af bekendtgørelsen De følgende regler for kontrol med forbud mod salg af levnedsmidler med  

 indhold af jordnødder og jordnøddeprodukter, hvori aflatoksin forekommer,  

 gælder for varer med følgende brugstarifposition (* 2).
2.2 Ansvar for kontrol med overholdelse af bekendtgørelsen Ifølge levnedsmiddellovens § 44 er det de kommunale myndigheder, der  

 påser, at lovgivningen overholdes.
Den kommunalbestyrelse, i hvis område importøren oplagrer varen, skal  

 påse, at bekendtgørelsen overholdes.
Kommunalbestyrelsen kan bemyndige  

 vedkommende levnedsmiddelkontrolenhed hertil.
2.3 Prøveudtagning og laboratorieundersøgelse Importøren kan vælge mod betaling at lade prøveudtagning og analyse udføre  

 af private laboratorier, der er autoriseret af statens tekniske prøvenævn(*  

 4).
 Prøveudtagning til analyse for indhold af aflatoksin skal i øvrige  

 tilfælde udføres af den levnedsmiddelkontrolenhed, i hvis område varen er  

 oplagret.
Den kemiske analyse af aflatoksin hører ifølge laboratorieplanen under  

 A-laboratoriernes arbejdsområde.
A-laboratoriet kan vælge at få analysen  

 udført efter regning enten af et privat autoriseret laboratorium(* 4) eller  

 et andet A-laboratorium.
3. IMPORT AF JORDNØDDER OG JORDNØDDEPRODUKTER Ved importøren af en vare forstås den varemodtager, der er registreret hos  

 toldvæsenet som importør af varen (lov nr. 519 af 13. december 1972 om told  

 med senere ændringer).
Importøren rekvirerer en passerseddel hos den kommunale myndighed, i hvis  

 område varen skal oplagres indtil eventuel frigivelse.
En ikke udfyldt  

 passerseddel er gengivet i bilag 2.
 Den kommunale myndighed sender derpå en passerseddel (in blanco) i tre  

 eksemplarer, der alle bærer samme nummer, til importøren.
 Når importøren har udfyldt de tre eksemplarer, sendes passersedlen tilbage  

 til den kommunale myndighed.
Denne påtegner de tre eksemplarer, angiver til hvilken dato passersedlen  

 er gyldig (f.eks. en måned) og sender den til importøren.
Ved forevisning af  

 passersedlen til toldvæsenet påtegner dette alle tre eksemplarer.
Importøren  

 beholder selv et eksemplar.
Herefter kan importøren indføre partiet til  

 oplagring.
Den enkelte forsendelse skal oplagres samlet og må ikke fjernes  

 fra oplagringsstedet eller undergives behandling, før den kommunale myndighed  

 har truffet beslutning vedrørende varepartiets frigivelse.
 Vælger importøren at få foretaget prøveudtagning og analyse for egen  

 regning af et privat laboratorium autoriseret af statens tekniske prøvenævn,  

 sendes senest 3 dage efter toldvæsenets påtegning et eksemplar af  

 passersedlen til laboratoriet og et eksemplar til den kommunale myndighed.
 Hvis importøren vælger at få foretaget analyse, herunder prøveudtagning  

 hos det offentlige, sendes to eksemplarer af passersedlen til den kommunale  

 myndighed.
 Det private autoriserede laboratorium eller den kommunale myndighed  

 foretager prøveudtagning og analyse efter reglerne i afsnit 4, henholdsvis  

 afsnit 5.
 Når resultatet af analysen foreligger, udsteder laboratoriet en  

 analyseattest, hvoraf det fremgår, om partiet overholder kravet i  

 bekendtgørelsens § 1. Analyseattesten påføres oplysning om udstedende  

 kommunale myndighed og nummer for passersedlen.
 Partiet eller delpartiet (jf. side 8) anses at opfylde kravet i  

 bekendtgørelsens § 1, hvis analysen viser, at der ikke er påvist aflatoksin.  

 Med den i afsnit 5 beskrevne analysemetode er dette tilfældet, hvis  

 analyseresultatet for summen af aflatoksinerne B1, B2, G1, og G2 er 10 myg/kg  

 (10 mikrogram/kg) eller derunder.
Opfylder partiet kravet i bekendtgørelsens § 1, sender laboratoriet  

 analyseattesten direkte til importøren, som herefter kan disponere over  

 partiet.
Samtidig sendes kopi af analyseattesten til den lokale myndighed.
 Opfylder partiet ikke kravet i bekendtgørelsens § 1, nedlægger den  

 kommunale myndighed forbud mod partiets anvendelse som levnedsmiddel. (Er  

 analysen udført af et privat autoriseret laboratorium, sender dette  

 analyseattesten til den kommunale myndighed). Samtidig sender den kommunale  

 myndighed en kopi af analyseattesten til statens levnedsmiddelinstitut med  

 henblik på orientering af andre myndigheder i EF Hot Food Line) og Norden.
Partier, hvori aflatoksin forekommer i påviselig mængde, skal beslaglægges  

 og tilintetgøres.
Frigivelse kan dog altid ske til fremstilling af raffineret  

 jordnødolie.
Partiet kan frigives til salg i udlandet, hvis det i  

 handelsdokument m.v. angives, at partiet er afvist til brug som levnedsmiddel  

 i Danmark på grund af indhold af aflatoksin.
 Importøren skal dokumentere over for den kommunale myndighed, at partiet  

 enten destrueres her i landet, anvendes til fremstilling af raffineret  

 jordnødolie, eller genudføres med tilkendegivelse som nævnt ovenfor.
Der vil kunne rekvireres flere sæt passersedler af gangen.
Da  

 passersedlerne er nummererede, er det imidlertid nødvendigt, at alle  

 passersedler på et tidspunkt sendes tilbage til den kommunale myndighed, selv  

 om passersedlen ikke ønskes anvendt, eller den er blevet ubrugelig på grund  

 af fejlskrivning eller lignende.
4. PRØVEUDTAGNING Prøveudtagningen iværksættes af den levnedsmiddelkontrolenhed, i hvis  

 område varen er oplagret eller af et privat laboratorium autoriseret af  

 statens tekniske prøvenævn, hvis importøren har valgt denne fremgangsmåde.
 Importøren skal, i henhold til § 46 i levnedsmiddelloven, afgive prøverne  

 uden vederlag.
4.1 Detailpakkede varer Ved detailpakkede varer forstås jordnødder og jordnøddeprodukter, som er  

 indesluttet i detailemballage, der er bestemt til først at brydes af den  

 endelige forbruger.
 For detailpakkede varer udtages stikprøver, hvis størrelse er afhængig af  

 partistørrelsen (jf. tabel 1, side 9).
Af hvert parti udtages et antal stikprøver som angivet i tabel 1. Hvis  

 partiet består af mere end en kvalitet, opdeles partiet i et antal  

 delpartier, svarende til antal kvaliteter.
Prøverne udtages separat af de  

 enkelte delpartier, som angivet i tabel 1.
 Ved et parti forstås her varerne på en fortoldningsbegæring.
 Ved forskel i kvalitet forstås forskel i vareart (jordnødder i skal, uden  

 skal, i flager (splitter), saltede eller ristede, jordnøddesmør og  

 jordnødolie), forskel i sortering (størrelse eller udseende) og forskel i  

 leverandør eller i oprindelsesland.
 Stikprøverne udtages forskellige steder i partiet eller delpartierne for  

 at opnå en så repræsentativ prøve som muligt.
Størrelsen på den enkelte stikprøve skal svare til mindst 100 stk. (ca. 50  

 g) hele nødder.
Ved detailpakker under 50 g udtages derfor to eller flere  

 pakker pr. stikprøve, ialt min. 50 g pr. stikprøve.
Tabel 1. Prøveudtagning for detailpakkede jordnødder og jordnøddeprodukter 4.2 Ikke-detailpakkede varer For ikke-detailpakkede varer udtages en prøve af en sådan størrelse, at  

 den efter findeling og sammenblanding kan antages at repræsentere et  

 gennemsnit af partiet med hensyn til aflatoksinindhold.
 Af hvert parti udtages et antal delprøver som angivet i tabel 2, side 11.  

 Hvis partiet består af mere end en kvalitet, opdeles partiet i et antal nye  

 delpartier, svarende til antal kvaliteter, og prøverne udtages separat af de  

 enkelte delpartier som angivet i tabel 2.
 Ved et parti forstås her varerne på en fortoldningsbegæring.
 Ved forskel i kvalitet forstås: forskel i vareart (jordnødder i skal, uden  

 skal, i flager (splitter), saltede eller ristede), forskel i sortering  

 (størrelse eller udseende) og forskel i leverandør eller oprindelsesland.
For partier pakket i sdække/beholdere udtages delprøverne af hver fjerde  

 sæk/beholder og forenes til en samlet prøve.
Delprøvernes størrelse varierer  

 efter partiets størrelse (antal sække), som angivet i tabel 2, således at  

 prøverne sammenlagt udgør ca. 20 kg.
For bulk-emballerede partier (container eller lignende) udtages en prøve  

 på ca. 20 kg, sammensat af det antal delprøver, der skulle udtages, (jf.  

 tabel 2), hvis partiet var pakket i sække a 50 kg.
Delprøverne udtages jævnt  

 fordelt over beholderens rumfang.
De udtagne prøver anbringes i en egnet beholder, der lukkes omhyggeligt.  

 Beholderen forsynes med oplysninger om partiets mærker og numre, total antal  

 sække og passersedlens nummer.
Eventuel pakkestations identifikationssymbol  

 angives.
Tabel 2. Prøveudtagning for ikke-detailpakkede jordnødder og  

 jordnøddeprodukter A = Partistørrelse (Antal sække/beholdere) B = Antal sække/beholdere, hvoraf delprøver udtages (hver fjerde) C = Vægtmængde pr. delprøve 5. LABORATORIEUNDERSØGELSE Som nævnt under punkt 2.3 hører den kemiske analyse af aflatoksin ifølge  

 laboratorieplanen under A-laboratoriernes arbejdsområde.
 A-laboratoriet kan vælge at få analysen udført efter regning hos enten et  

 privat laboratorium, autoriseret af statens tekniske prøvenævn eller et andet  

 A-laboratorium (jf. s. 5).
 Importøren kan dog vælge at få prøveudtagning og laboratorieundersøgelse  

 udført for egen regning ved et privat autoriseret laboratorium.
 Aflatoksinbestemmelsen udføres, indtil statens levnedsmiddelinstitut  

 foreskriver andet, efter Nordisk Metodik-Komitee for Levnedsmidlers metode  

 nr. 90 (seneste udgave, nu 1975). Ved positive fund af aflatoksin B1 og G1  

 bekræftes efter A.O.A.C., 13th ed., 26.083.
5.1 Aflatoksinundersøgelse af detailpakkede jordnødder og  

 jordnøddeprodukter Det følgende gælder for hvert delparti (jf. s. 8).
 For jordnøddesmør og jordnødolie udføres analysen på en blanding af  

 stikprøverne (gennemsnitsprøve).
 For de øvrige varer udføres analysen på det materiale, der fremkommer ved  

 nedenstående procedure.
Der aftælles (afvejes) 100 stk. jordnødder fra hver stikprøve, dog  

 maksimum fra 10 stikprøver.
Alle således aftalte nødder inspiceres, hele  

 nødder skæres igennem med en skalpel, og de to halvdele inspiceres igen.  

 Nødder, der viser mugangreb, afvigende farve, skrumpning eller anden form for  

 abnormt udseende, sorteres fra.
 De frasorterede nødder blandes, formales, og der udføres  

 aflatoksinanalyse.
 De resterende nødder fra alle stikprøver blandes, formales, og der udføres  

 aflatoksinanalyse på denne gennemsnitsprøve.
 De kvantitative resultater opgives, dels enkeltvis for aflatoksinets  

 komponenter (B1, B2, G1 og G2) dels det totale resultat.
Overskridelse af tolerancen på 10 myg/kg (10 mikrogram/kg) i prøven af  

 frasorterede nødder medfører forbud mod salg.
Overskridelsen kan ikke  

 verificeres.
Overskridelse af tolerancen på 10 myg/kg (10 mikrogram/kg) i  

 gennemsnitsprøven skal verificeres ved gentagelse af analysen.
Afgørelsen  

 træffes da på grundlag af gennemsnittet af de to totalværdier for  

 gennemsnitsprøven.
5.2 Aflatoksinundersøgelse af ikke-detailpakkede jordnødder og  

 jordnøddeprodukter Det følgende gælder for hvert delparti (jf. s. 8).
Aflatoksinbestemmelsen udføres på 50 g analyseprøve.
Analyseprøven  

 fremkommer ved findeling og blanding af den samlede prøve på 20 kg efterfulgt  

 af udtagning af 100 g.
De kvantitative resultater opgives, dels enkeltvis for aflatoksinets  

 komponenter (B1, B2, G1 og G2) dels det totale resultat.
Overskridelse af  

 tolerancen på 10 myg/kg (10 mikrogram/kg) skal verificeres ved gentagelse af  

 analysen på en ny analyseprøve.
Afgørelsen træffes da på grundlag af  

 gennemsnittet af de to totalværdier.
6.1 SAGSBEHANDLING 6.1  I henhold til levnedsmiddellovens § 44 er det  

 kommunalbestyrelsen eller efter dennes bemyndigelse vedkommende  

 levnedsmiddelkontrolenhed, der skal nedlægge forbud mod salg af varepartier  

 som levnedsmiddel, hvis der er påvist aflatoksin.
Dette er tilfældet, hvis  

 summen af aflatoksinerne B1, B2, G1 og G2 er større end 10 mikrogram/kg.
 Frigivelse kan dog altid ske til fremstilling af jordnødolie eller til  

 salg i udlandet, hvis det angives i handelsdokument m.v., at partiet er  

 afvist på grund af indhold af aflatoksin.
 6.2  Opfylder varepartiet ikke ovennævnte krav, bedes den  

 kommunale myndighed sende kopi af analyseattesten til statens  

 levnedsmiddelinstitut med henblik på orientering af andre myndigheder i EF  

 (Hot Food Line) og Norden.
 6.3  I medfør af § 10 i levnedsmiddelloven gælder kravene om  

 analyseattest ikke for jordnødder og jordnøddeprodukter, der kun føres gennem  

 landet som transitgods eller oplagres som transitgods under  

 tilsynsmyndighedernes kontrol.
 Som eksempel på fritagelse for krav om analyseattest kan nævnes et  

 udenlandsk flyselskabs import af jordnødder, der udelukkende skal anvendes  

 som proviantering i selskabets egne fly og ikke til konsum eller videresalg  

 her i landet.
 Fritagelse for krav til analyseattest berører dog ikke kravet om  

 passerseddel.
7. IKRAFTTRÆDELSESBESTEMMELSE Dette cirkulære træder i kraft ved bekendtgørelsens bekendtgørelse i  

 Lovtidende.
 Samtidig ophæves statens levnedsmiddelinstituts cirkulæreskrivelse af juli  

 1977 om fremgangsmåden ved import af jordnødder og jordnøddeprodukter.
Niels Borre Bilag 1 Bekendtgørelse om forbud mod salg af levnedsmidler med indhold af  

 jordnødder eller jordnøddeprodukter, hvori aflatoksin forekommer I medfør af §§ 13, 21, 41, 43, 44, 55, og 63 i lov nr. 310 af 6. juni 1973  

 om levnedsmidler m.m. som ændret ved lov nr. 108 af 29. marts 1978 fastsættes  

 følgende:
 § 1.  Levnedsmidler med indhold af jordnødder eller  

 jordnøddeprodukter, hvori aflatoksin forekommer i påviselig mængde, må ikke  

 sælges eller overdrages til andre, jfr. dog § 4, stk. 2.
 § 2.  Til salg som levnedsmiddel eller til anvendelse  

 ved fremstilling af levnedsmidler må følgende varer kun indføres her i landet  

 med tilladelse fra kommunalbestyrelsen:
(ex pos. 12.01)* (ex pos. 15.07)* (ex pos. 17.04)* (ex pos. 20.06)* (ex pos. 21.07)* § 3.  På skriftlig begæring indeholdende nedennævnte  

 oplysninger meddeler kommunalbestyrelsen indførselstilladelse til importøren  

 i form af en passerseddel, der angiver importørens virksomhedsnummer, navn og  

 adresse, varens art, mængde og oprindelsesland, stedet hvor varen opbevares,  

 indtil afgørelse om frigivelse træffes, jfr. § 4, og den forventede dato for  

 modtagelsen på opbevaringsstedet.
 Stk. 2.  Ved fortoldning af de i § 2 nævnte varer skal  

 fortoldningsbegæringen for hver enkelt forsendelse ledsages af den i stk. 1  

 nævnte passerseddel, som påtegnes af toldvæsenet.
Stk. 3.  Senest 3 dage efter toldvæsenets påtegning  

 tilbagesender importøren passersedlen til kommunalbestyrelsen.
Ikke udnyttede  

 passersedler skal straks efter gyldighedsperiodens udløb tilbagesendes til  

 kommunalbestyrelsen.
 § 4.  Den enkelte forsendelse af de i § 2 nævnte varer  

 skal opbevares samlet og må ikke fjernes fra opbevaringsstedet, jfr. § 3,  

 stk. 1, eller undergives behandling, forinden kommunalbestyrelsen har truffet  

 beslutning vedrørende varepartiets frigivelse, jfr. stk. 2.
Stk. 2.  Varepartiet frigives til anvendelse som  

 levnedsmiddel, hvis det ved analyseattest godtgøres, at partiet ikke  

 indeholder aflatoksin i påviselig mængde.
Frigivelse kan dog altid ske til  

 fremstilling af raffineret jordnøddeolie.
I alle andre tilfælde nedlægger  

 kommunalbestyrelsen forbud imod salg af varepartiet som levnedsmiddel.
§ 5.  Statens levnedsmiddelinstitut fastsætter regler  

 og træffer bestemmelse om gennemførelsen af kontrollen med overholdelsen af  

 denne bekendtgørelse.
Det kan herunder fastsættes, i hvilket omfang  

 prøveudtagning og analyse kan foretages af private laboratorier.
§ 6.  Varepartier, hvori aflatoksin forekommer i  

 påviselig mængde, skal beslaglægges og tilintetgøres.
Partiet kan dog  

 frigives til salg i udlandet, såfremt det angives i handelsdokumenter m.v.,  

 at partiet er afvist her i landet på grund af indhold af aflatoksin.
 § 7.  Afgørelser, truffet af kommunalbestyrelsen i  

 henhold til denne bekendtgørelse, kan påklages til statens  

 levnedsmiddelinstitut efter reglerne i kapitel 10 i lov nr. 310 af 6. juni  

 1973 om levnedsmidler m.m.
 § 8.  Overtrædelse af bestemmelserne i nærværende  

 bekendtgørelse eller af afgørelser truffet i medfør af bekendtgørelsens  

 bestemmelser straffes med bøde eller hæfte i henhold til § 63, stk. 2 og stk.  

 3, i lov nr. 310 af 6. juni 1973 om levnedsmidler m.m.
 § 9.  bekendtgørelsen træder i kraft ved  

 bekendtgørelsen i Lovtidende.
 Stk. 2.  Samtidig ophæves bekendtgørelse nr. 7 af 7.  

 januar 1971 om forbud mod salg af levnedsmidler med indhold af jordnødder og  

 jordnøddeprodukter, hvori aflatoksin forekommer.
Miljøministeriet, den 2. april 1984 CHRISTIAN CHRISTENSEN /Peter Skak-Iversen (* 1) I det følgende benævnt bekendtgørelsen.
 (* 2) Brugstariffen udgives af Direktoratet for Toldvæsenet og kan købes i  

 boghandelen.
 (* 3) Jf. dog miljøministeriets bekendtgørelse nr. 555 af 29. november  

 1974 om forbud mod indførsel af paranødder.
 (* 4) For tiden er følgende private laboratorier autoriseret af statens  

 tekniske prøvenævn: Steins Laboratorium, Holsbjergvej 42, 2620 Albertslund og  

 Alfred Jørgensen, Gæringsfysiologisk Laboratorium A/S, Frydendalsvej 30, 1809  

 København V.
(* 5) Antal detailpakker = antal pakker i detailemballage, der er bestemt  

 til først at brydes af forbrugeren.
Indeholder partiet flere forskellige  

 pakkestørrelser, fordeles prøverne i forhold til antallet af pakker af de  

 respektive størrelser.
