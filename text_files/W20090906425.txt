Pressenævnets kendelse i sag nr. 2008-6-0781 [K] har klaget til Pressenævnet, idet TV 2/Nord har afvist at bringe et genmæle vedrørende nyhedsindslag den 18. november kl. 19.30 og kl. 22.20, 19. november kl. 12.10 og kl. 22.20, 20. november kl. 19.30 samt 21. november 2008 kl. 12.10.
1 Sagsfremstilling TV 2/Nord sendte den 18. november 2008 kl. 19.30 udsendelsen Regionale nyheder.
Af udsendelsen fremgik bl.a. følgende indslag:
Studievært: Vi begynder med aktion mod juletræsplantager, for der er stadig kaotiske forhold, når østarbejdere skover juletræer i Nordjylland.
Det mener i hvert fald fagforeningen 3F.
Det er lige nu højsæson for at hyre østeuropæisk arbejdskraft, derfor besøgte og kontrollerede 3F i dag en flok polske skovarbejdere.
Og den første politianmeldelse er sendt af sted.
 Speak [optagelser fra juletræsplantage ved [K]s ejendom]: Vi er lidt uden for Hæsum ikke så langt fra Støvring.
 Torben Jensen, Leder, Det opsøgende sekretariat 3F: Vi har 6 polske skovhuggere, som går og arbejder for en løn, som er noget lavere end det, som er i Danmark.
 Speak: 3F er for øjeblikket i gang med en kampagne for at få polske og andre østarbejdere i skoven på overenskomst.
 Torben Jensen: Et fagblad på polsk, der ligesom beskriver omkring, hvad 3F kan gøre for de polske arbejdere.
 Speak: De er rundt i hele regionen for at fange dem på juletræsplantagerne.
Torben Jensen: De ved, hvad de skal have.
Og det lå ligesom i luften, at det fik de ikke, men de var bange for at sige, hvad de fik.
Det måtte de ikke, så vi kan ikke få noget ud af dem.
 Speak: Hvisarbejderne eller arbejdsgiverne ikkevil lege med, vil 3F kun gøre noget, hvis der sker noget decideret ulovligt.
 Torben Jensen: Vi skal altså have hjælp af polakkerne til, at vi kan forbedre deres forhold.
Speak: Vi har tidligere her på TV 2/Nord sat fokus påøstarbejderne i det nordjyske plantager og skove.
Og forholdene er ikke blevet bedre.
Reglerne, eller mangel på samme, er helt ude i skoven, mener 3F.
Torben Jensen: Altså, vi kan lave en strejke og en blokade for at få en overenskomst.
For at få ordnede forhold.
Det vi har.
Vi har ikke noget hjælp af lovgivningen, desværre.
Speak: De polske arbejdere vil ikke snakke og går langt ind i plantagen for at arbejde.
Mens vi er her, kommer der en dansk ansat til stedet. [En person bliver filmet mellem nogle grantræer.
I baggrunden ses [K] ejendom. ] Torben Jensen: I har ikke nogen ledelse af det herinde.
Nej.
Ansat, unavngiven: Jeg har da sat dem i gang med det, de skal lave og sådan noget, men ellers har jeg ikke.
Så passer de sig selv jo.
Torben Jensen: Ja, men det er jo.
Det er jo så spørgsmålet, om det er legalt efter lovgivningen, fordi så er du jo leder, når du sætter dem i gang.
Så er de jo ikke udstationeret som et polsk firma, der har egne, hvad hedder det, beføjelser.
Ansat, unavngiven: Hvad mener du? Torben Jensen: Deter vi nok nødt til at ringe og melde til politiet.
Det er vi nok nødt til så.
 Ansat, unavngiven: Det er der ikke noget at gøre ved.
Studievært: 3F besøgte 17 plantager i Nordjylland og fandt 20 polakker.
Halvdelen havde dog allerede dansk overenskomst. Samme dag kl. 22.20 sendte tv-stationen et resumé af indslaget.
Torben Jensen udtalte sig til kameraet med klagers ejendom som baggrundsbillede.
Den 19. november 2008 kl. 12.10 genudsendte TV 2/Nord 19.30-udsendelsen fra dagen forinden.
Samme dag kl. 22.20 bragte TV 2/Nord et indslag, hvori det blev oplyst, at 3F havde fundet underbetalte østarbejdere, og at sagen nu var blevet rejst i Folketinget af to nordjyske politikere.
I indslaget blev billederne fra grantræsplantagen gengivet (ejendommen var ikke afbildet).
Den 20. november 2008 kl. 19.30 sendte TV 2/Nord endnu et indslag omhandlende sagen.
Det blev oplyst, at Skat opgav at føre en sag mod et polsk firma vedrørende forholdene.
Der blev vist billeder fra grantræsplantagen (ejendommen var ikke afbildet). Indslaget blev genudsendt den 21. november 2008 kl. 12.10.
[K] anmodede ved e-mail af 24. november 2008 TV 2/Nord om at korrigere oplysningerne med samme frekvens som de påklagede indslag samt hindre, at optagelserne af ejendommen blev anvendt fremover.
Mediet afviste den 3. december 2008 at bringe en rettelse, men oplyste, at man havde udsendt en meddelelse til redaktionen om, at de omtalte sekvenser ikke måtte genbruges.
2 Parternes synspunkter 2.1 [K] synspunkter [K] har anført, at hans ejendom er let genkendelig.
Ikke kun i lokalsamfundet, men for mange i hele Nordjylland, idet bygningen, der er hvid med sort tag, er kendt som Dallas huset.
Ejendommen er den eneste ejendom i flere 100 meters omkreds.
Forrige år ophørte produktionen af juletræer syd for klagers ejendom, idet træerne var udvokset.
Derimod bliver der på jord beliggende på den anden side af vejen, produceret juletræer (dem, der fremgår af indslaget). Jorden tilhører juridisk set klagers ejendom, men er forpagtet til en juletræsproducent.
[K] har videre anført, at navnlig indslaget den 18. november 2008 giver indtryk af, at ejendommen og derved klager er involveret i ulovlig arbejdskraft i juletræsplantagerne. 3F kan bekræfte, at det ikke er tilfældet, og fagforbundet gjorde før optagelserne TV 2/Nord opmærksom på, at klagers ejendom ikke havde noget med det ulovlige arbejde at gøre.
Interviewet med den unavngivne medarbejder giver indtryk af, at han er ansat af klager, idet TV 2/Nord optager foran juletræsplantagen, som klager har bortforpagtet, og med klagers ejendom i baggrunden.
Selvom ejendommen ikke vises i de efterfølgende indslag, vil seere, der har set indslag den 18. november 2008, kunne identificere juletræsplantagen, idet der vises klip herfra.
2.2 TV 2/Nords synspunkter TV 2/Nord har afvist, at indslaget forbinder klageren med angivelige ulovligheder.
Klagers ejendom optræder i baggrunden af et interview, men det bliver ikke nævnt, hvor ejendommen ligger ud over Hæsum ved Støvring.
Der er tale om generelle baggrundsbilleder i en interviewsituation, og det forekommer i nyhedsudsendelser.
Interviewet er optaget fra offentlig vej, og ikke inde på privat område.
Såfremt mediet skulle tage de hensyn, som klageren mener, vil det være vanskeligt at producere nyhedsindslag i marken.
 TV 2/Nord har videre anført, at klagers ejendom ikke fremgår af indslagene efter den 19. november 2008 kl. 22.20.
 3 Pressenævnets begrundelse og afgørelse:
 I sagens behandling har følgende nævnsmedlemmer deltaget:
 Jytte Scharling, Finn Rowold, Ulrik Holmstrup og Marianne Druedahl.
 Det følger af medieansvarslovens § 36, stk. 1, at anmodning om genmæle i massemedier over for oplysninger af faktisk karakter, som er egnet til at påføre nogen økonomisk eller anden skade af betydning, og som er blevet bragt i et massemedie, skal tages til følge, medmindre oplysningernes rigtighed er utvivlsom.
I indslagene omtales arbejdsforholdene for polske arbejdere på juletræsplantager.
Det oplyses blandt andet, at 3F har indgivet politianmeldelse i en sag.
En del af billedmaterialet hidrører fra den juletræs­plan­tage, som klager har bortforpagtet.
I den forbindelse fremgår kla­gers ejendom, der er beliggende i tilknytning til plantagen.
Pressenævnet finder, at billedet af klagers ejendom i navnlig udsendelserne fra 18.-19. november 2008 kan give seeren indtryk af at klager som ejer af det afbildede hus er involveret i arbejdsforholdene, hvilket ikke er korrekt.
Nævnet finder, at klager på baggrund af billedmaterialet og oplysningerne kan identificeres, og da indslagene forholder sig kritisk til arbejdsforholdene, er indslagene egnet til at påføre klager skade af betydning. [K]er derfor berettiget til at få bragt et genmæle.
 I medfør af medieansvarsloven § 49 pålægges det herefter den ansvarshavende redaktør af TV 2/Nord efter retningslinjerne i lovens § 39 at offentliggøre følgende:
Speak: I november 2008 omtalte TV 2/Nord i de regionale nyheder flere gange arbejdsforholdene for polske arbejdere på juletræsplantager.
I den forbindelse havde TV 2/Nord foretaget optagelser på en juletræsplantage lidt uden for Hæsum.
 Pressenævnet har bestemt, at [K] er berettiget til at få bragt følgende meddelelse:
 Ejendommen på plantagen er ejet af [K], men selve juletræsplantagen er bortforpagtet, og [K] er således ikke involveret de omtalte forhold for polske arbejdere.
