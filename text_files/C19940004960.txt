1. Indledning Ved lov nr. 1086 af 22. december 1993 om ændring af lov om valg af danske  

 repræsentanter til Europa-Parlamentet er herboende EU-borgere blevet tillagt  

 valgret til Europa-Parlamentet i Danmark, jf. lovens § 3, stk. 1, nr. 3, som  

 affattet ved ændringsloven.
Lovens § 3 om valgret til Europa-Parlamentet er  

 nu sålydende:
»§ 3.  Valgret til Europa-Parlamentet har enhver,  

 der på valgdagen Stk. 2.  Personer, der har fast bopæl på Færøerne eller  

 i Grønland, har ikke valgret til Europa-Parlamentet.« Ved lovændringen er herboende EU-borgere ligeledes blevet tillagt  

 valgbarhed til Europa-Parlamentet, jf. lovens § 6, som affattet ved  

 ændringsloven.
 En Lovbekendtgørelse af lov om valg af danske repræsentanter til  

 Europa-Parlamentet, jf. lov nr. 746 af 7. december 1988 som ændret ved lov  

 nr. 1086 af 22. december 1993, forventes udsendt i begyndelsen af april 1994.
 Reglerne om optagelse af EU-borgere på valglisten er fastsat i lovens § 14  

 a, som indsat ved ændringsloven. § 14 a er sålydende:
 »§ 14 a.  Personer, der har valgret efter § 3,  

 stk. 1, nr. 3, optages efter anmodning, jf. dog stk. 2, på valglisten i den  

 kommune, hvor de er tilmeldt folkeregistret.
Stk. 2.  Personer, der har valgret efter § 3, stk. 1,  

 nr. 3, optages på valglisten efter tilsvarende regler som dem, der gælder for  

 personer, der har valgret efter § 3, stk. 1, nr. 1, og som er tilmeldt  

 folkeregistret, såfremt de pågældende Stk. 3.  Der gives meddelelse til vedkommende myndighed  

 i vedkommende hjemland om, hvilke personer der optages på valglisten efter  

 stk. 1.
Stk. 4.  Indenrigsministeren fastsætter nærmere regler  

 om optagelse på valglisten af personer, der har valgret efter § 3, stk. 1,  

 nr. 3, samt om afgivelse af meddelelse efter stk. 3.« Bestemmelsen i lovens § 14 a, stk. 2, om optagelse af EU-borgere på  

 valglisten efter tilsvarende regler som dem, der gælder for personer, der har  

 valgret til Folketinget, og som er tilmeldt folkeregistret, vil først få  

 virkning fra og med Europa-Parlamentsvalget i 1999.
 De nærmere regler om optagelse af herboende EU-borgere på valglisten,  

 herunder om kommunalbestyrelsens (folkeregistrets) opgaver i forbindelse  

 hermed, er fastsat i Indenrigsministeriets bekendtgørelse nr. 80 af 31.  

 januar 1994 om optagelse på valglisten til Europa-Parlamentsvalg af personer,  

 der er statsborgere i en af de øvrige medlemsstater i Den Europæiske Union.
Bekendtgørelsen er optaget som bilag 1 til denne vejledning.
Et  

 antal særtryk af bekendtgørelsen er sendt til alle kommuner direkte fra  

 Schultz Grafisk A/S.
 Denne vejledning omhandler hovedsageligt spørgsmål af mere praktisk  

 karakter i forbindelse med kommunalbestyrelsens administration af reglerne om  

 optagelse af herboende EU-borgere på valglisten, mens der med hensyn til  

 reglernes indhold henvises til bekendtgørelsen.
2. Underretning af herboende EU-borgere om valgret  

 m.v. til Europa-Parlamentet Underretning fra Indenrigsministeriet I medfør af bekendtgørelsens § 16, stk. 1, vil alle EU-borgere, der pr. 9.  

 marts 1994 har fast bopæl i Danmark, dvs. er tilmeldt folkeregistret, og som  

 senest på valgdagen er fyldt 18 år (og ikke er umyndiggjort med retsvirkning  

 i Danmark), modtage et brev fra Indenrigsministeriet med underretning om  

 deres adgang til at deltage i Europa-Parlamentsvalg i Danmark.
Samtidig med  

 underretningsbrevet vil de pågældende modtage et eksemplar af det  

 ansøgningsskema, der skal anvendes ved ansøgning om optagelse på valglisten,  

 jf. bekendtgørelsens § 3, stk. 4. Underretningsbrev og ansøgningsskema vil  

 blive udsendt i dagene umiddelbart efter den 9. marts 1994.
 Underretningsbrev, der er dateret 9. marts 1994, er optaget som  bilag  

 2  til denne vejledning og kopi af ansøgningsskema som bilag 3.  

 (Det originale skema - rødt skema - har en svag rød farve).
Et antal eksemplarer af underretningsbrev og ansøgningsskema fremsendes  

 vedlagt til kommunalbestyrelsen til brug ved kommunalbestyrelsens opfyldelse  

 af sine underretningspligter, jf. nedenfor.
Yderligere eksemplarer vil kunne  

 rekvireres ved henvendelse til Indenrigsministeriet (tlf. 33 92 36 60).
Underretning fra kommunalbestyrelsen I medfør af bekendtgørelsens § 16, stk. 2, skal kommunalbestyrelsen  

 (folkeregistret) udlevere eller tilsende et eksemplarer af underretningsbrev  

 og ansøgningsskema til Underretningsbrev og ansøgningsskema skal dog kun udleveres til de  

 personer, der er nævnt i nr. 1) - 3), såfremt de pågældende vil være fyldt 18  

 år senest på valgdagen og ikke er umyndiggjort med retsvirkning i Danmark.
 Hvis umyndiggørelse senest den 28. april 1994 ophæves for en person, der  

 bortset fra umyndiggørelse opfylder betingelserne for valgret efter lovens §  

 3, stk. 1, nr. 3, skal underretningsbrev og ansøgningsskema ligeledes  

 udleveres eller sendes til den pågældende.
 Underretningsbrev og ansøgningsskema udleveres i øvrigt efter anmodning.
3. Tidsfrister ved optagelse af EU-borgere på  

 valglisten Onsdag den 9. marts 1994 Tidligere frist for at indgive ansøgning om optagelse på valglisten.
 I øvrigt henvises til ovenstående afsnit om de EU-borgere, der ved  

 Indenrigsministeriets foranstaltning underrettes om deres adgang til at  

 deltage i valget.
Torsdag den 28. april 1994 Sidste frist for at indgive ansøgning om optagelse på valglisten for  

 EU-borgere, der senest torsdag den 21. april 1994 er flyttet til Danmark, og  

 som senest denne dag har anmeldt flytningen til kommunens folkeregister.
Torsdag den 5. maj 1994 Sidste frist for at indgive ansøgning om optagelse på vaglisten for  

 EU-borgere, der senere end torsdag den 21. april, dog senest torsdag den 28.  

 april 1994, er flyttet til Danmark, og som i dette tidsrum har anmeldt  

 flytningen til kommunens folkeregister, eller som i dette tidsrum har opnået  

 statsborgerskab i en af de øvrige medlemsstater i EU.
 Fredag den 20. maj 1994 :
 4. Særligt om mangelfulde ansøgninger, meddelelse af  

 afslag m.v.
 I bekendtgørelsens § 4, stk. 2, omhandles ansøgningsskemaer, der er  

 mangelfuldt udfyldt, herunder betydningen af, at eventuelle mangler ikke  

 umiddelbart kan afhjælpes.
 Et ansøgningsskema, der ikke er underskrevet af ansøgeren eller ikke er  

 underskrevet af ansøgeren egenhændigt, er behæftet med en mangel, der kun kan  

 afhjælpes ved, at ansøgningsskemaet tilbagesendes til ansøgeren med henblik  

 på, at denne egenhændigt underskriver ansøgningen.
 Mangler vedrørende personlige data samt adresse i Danmark vil, hvis det  

 drejer sig om mindre væsentlige mangler i forhold til oplysningerne i  

 folkeregistret, normalt kunne afhjælpes af folkeregistret, eventuelt efter  

 telefonisk henvendelse til ansøgeren.
 Om manglende/mangelfuld udfyldelse af ansøgningsskemaet for så vidt angår  

 oplysningerne om seneste adresse i hjemlandet eller om den valgkreds, kommune  

 eller afstemningsområde, hvor ansøgeren senest har været optaget på  

 valglisten til Europa-Parlamentsvalg i sit hjemland, bemærkes:
 Manglende angivelse af seneste adresse i hjemlandet - hvis ansøgeren  

 tidligere har haft bopæl i hjemlandet - kan ikke i sig selv medføre, at  

 ansøgningen må afslås.
 Manglende oplysning om stedet m.v. for seneste optagelse på valglisten til  

 Europa-Parlamentsvalg kan, hvis ansøgeren har oplyst, at vedkommende  

 tidligere har været optaget på valglisten, derimod medføre, at ansøgningen må  

 afslås, medmindre manglen afhjælpes,  eller  ansøgeren har oplyst  

 seneste adresse i hjemlandet.
 Hvis det på grund af ansøgerens alder må antages, at ansøgeren allerede af  

 den grund ikke vil kunne have været optaget på valglisten til noget tidligere  

 Europa-Parlamentsvalg, vil ansøgningen kunne imødekommes, selv om skemaet er  

 mangelfuldt udfyldt vedrørende såvel eventuel tidligere adresse i hjemlandet  

 som eventuel tidligere optagelse på valglisten i hjemlandet.
 Valgretsalderen er i alle EU-lande 18 år.
 Kommunernes Landsforening har udarbejdet en blanket til brug ved den  

 skriftlige meddelelse om mangler ved ansøgningen, der er nævnt i  

 bekendtgørelsens § 4, stk. 2, jf. stk. 3.
 Kommunernes Landsforening har ligeledes udarbejdet blanketter til brug ved  

 afslag på ansøgning samt til brug ved anmodninger om slettelse af valglisten.
 Afslag skal meddeles skriftligt, jf. bekendtgørelsens § 12. Afslag skal  

 ledsages af en begrundelse, jf. forvaltningslovens § 22.
5. Underretning af ansøgeren og hjemlandet om  

 optagelse på valglisten Underretning af ansøgeren om optagelse på valglisten, jf. bekendtgørelsens  

 § 11, stk. 1 og 2, sker rent praktisk ved at tilsende ansøgeren en kopi af  

 det originale ansøgningsskema, hvor nederste halvdel er udfyldt med kommunens  

 stempel og underskrift.
 Det originale skema, der opbevares af kommunen, påtegnes ligeledes om  

 optagelsen.
Underretningen af hjemlandet, jf. bekendtgørelsens § 11, stk. 3, sker ved  

 at sende vedkommende myndighed i hjemlandet, jf. bilag 4, en kopi af  

 vedkommende ansøgningsskema, efter at dette er forsynet med påtegning om  

 optagelse, dvs. forsynet med kommunens stempel og underskrift.
De sidste fire  

 cifre i personnummeret skal udstreges på den kopi, der sendes til hjemlandet.
 Kopierne af ansøgningsskemaerne fremsendes med et følgebrev, hvori det (på  

 dansk) meddeles, at et antal (svarende til det antal kopier af  

 ansøgningsskemaer, der fremsendes) personer med statsborgerskab i vedkommende  

 hjemland efter ansøgning er optaget på valglisten til Europa-Parlamentsvalg i  

 Danmark.
Underretningen af hjemlandet skal ske løbende, eventuelt ugevis eller  

 lignende.
For de lande, hvor der endnu ikke foreligger oplysning om  

 vedkommende myndighed, jf. bilag 4, må underretning stilles i bero herpå.
 Indenrigsministeriet har ikke fundet anledning til at lade udarbejde en  

 blanket til brug som følgebrev.
6. Indberetning til CPR-registret Om indberetning til CPR-registret af afgørelser om optagelse på valglisten  

 samt om slettelse af valglisten efter anmodning herom henvises til  

 CPR-meddelelse nr. 3/1994 af 28. februar 1994 om valgret til valg af danske  

 repræsentanter til Europa-Parlamentet.
7. Særligt om bekendtgørelse nr. 79 af 31. januar 1994 CPR-meddelelse nr. 3/1994 omhandler ligeledes slettelse af valglisten til  

 Europa-Parlamentsvalg af personer med dansk indfødsret, der er optaget på  

 valglisten i en af de øvrige medlemsstater i Den Europæiske Union, jf.  

 bekendtgørelse nr. 79 af 31. januar 1994, jf.  bilag 5  til denne  

 vejledning.
 Reglerne i denne bekendtgørelse omtales ikke nærmere i denne vejledning,  

 da administrationen af reglerne hovedsageligt påhviler Indenrigsministeriet.
