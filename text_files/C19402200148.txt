 Fastsat af lærlingerådet i henhold til § 19, stk. 5, i lov nr. 120 af 7.  

 maj 1937 om lærlingeforholdet.
 I § 19, stk. 5, i lov nr. 120 af 7. maj 1937 er det bestemt, at forsåvidt  

 et fagligt udvalg skønner det formålstjenstligt, er der inden for faget  

 fastsættes regler for, hvori uddannelsen skal bestå, kan udvalget, når 2/3 af  

 medlemmerne er enige herom, gøre indstilling i så henseende til lærligerådet.  

 Forsåvidt lærlingerådet herefter fastsætter sådanne regler, er disse bindende  

 for fagets læremestre.
 Efter at lærlingerådet fra hotel- og restaurationsfagenes fællesudvalg for  

 lærlingesager har modtaget indstilling om regler for lærlingeuddannelse af  

 tjenere, fastsætter lærlingerådet herved i henhold til den lærlingerådet  

 således tillagte bemyndigelse nedenstående uddannelsesregler, som angiver  

 mindstemålet for uddannelse i tjenerfaget.
 Læremesteren skal uddanne lærlingen i:
 1. Alm. servering såvel i kafee og restauration som  

 ved sluttet selskab.
 2. Kendskab til det i faget anvendte service.
 3. Borddækning og bordpyntning.
 4. menusammensætning, herunder fransk menu.
 5. Varekundskab (vin, spirituosa, madvarer og  

 madvarernes sammensætning).
 Såfremt lærlingen ikke besøger en faglig skole, eller denne ikke  

 underviser i det nedenfor angivne omfang, er lærermesteren pligtig at drage  

 omsorg for, at lærlingen får fornødent kendskab til faglig regning  

 (regnskabsvæsen og kalkulation), faglig dansk, skrivning samt tysk og  

 engelsk.
