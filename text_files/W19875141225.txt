 Bødefældte klager over, at et afdrag, der indbetales til  

 politimesteren, afskrives på sagsomkostningerne og ikke på bøden.
 Justitsministeriet meddeler politimesteren, at afdrag skal afskrives  

 på bøden.
En person ikendes en bøde og tilpligtes at betale sagsomkostningerne.
Der  

 aftales en afdragsordning med politimesteren.
Bødefældte klager til  

 Justitsministeriet over, at indbetalte afdrag først afskrives på  

 sagsomkostningerne.
 Justitsministeriet oplyser, at man efter praksis i forbindelse med  

 afdragsordninger vedrørende bødebetaling m.v. fastsætter som vilkår, at  

 indkomne afdrag først afskrives på konfiskationsbeløb, derefter på  

 sagsomkostningerne eller efterbetalingsbeløb og til sidst på bøden.
 Der bør imidlertid ved tilladelse til en afdragsordning i selve  

 tilladelsen tages stilling til, i hvilken rækkefølge afdragene skal afskrives  

 på de forskellige gældsposter.
 Bødefældte var ikke gjort opmærksom på, at tilladelsen til afdragsvis  

 betaling var betinget af, at afdragene blev afskrevet på sagsomkostningerne  

 først, hvorfor Justitsministeriet fandt det rettest, at indbetalte afdrag i  

 denne sag først blev afskrevet på bøderne og dernæst på sagsomkostningerne.
