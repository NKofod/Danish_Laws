Klage  

 over påbud om afhændelse af landbrugsejendom Direktoratet for  

 FødevareErhvervs skrivelse af 25. september 2006  

  

 , j.nr. 3101-080-06-3241.
»--- I brev af af 6. april  

 2006 har De klaget over, at Jordbrugskommissionen for Nordjyllands Amt den  

 10.  

 marts 2006 har påbudt Dem at afhænde landbrugsejendommen E på 70,4 ha, da der  

 er sket omgåelse af lov om landbrugsejendomme.
Direktoratets afgørelse Det er i  

 overensstemmelse med gældende regler, når jordbrugskommissionen i denne sag  

 har  

 meddelt Dem påbud om at afhænde landbrugsejendommen E, jf. nedenfor.
 Direktoratet kan derfor  

 ikke give Dem medhold i klagen.
 Direktoratets afgørelse  

 kan efter § 16, stk. 3, i bekendtgørelse nr. 863 af 19. august 2004 om  

 regionale  

 jordbrugskommissioner mv. ikke påklages til anden administrativ myndighed.
Redegørelse for sagen Den 9. december 2003  

 søgte De Jordbrugskommissionen for Nordjyllands Amt om tilladelse til at  

 erhverve landbrugsejendommen E på 70,4 ha.
 De var på  

 ansøgningstidspunktet ejer af landbrugsejendommene F på 119 ha, G på 9,1 ha  

 og  

 H på 18,8 ha.
 Efter de dagældende  

 regler i landbrugsloven, jf. lovbekendtgørelse nr. 598 af 15. juli 1999, blev  

 der foretaget annoncering, og L søgte om fortrinsstilling til suppleringsjord  

 på 36,4 ha fra E.
Den 10. februar 2004  

 meddelte De jordbrugskommissionen, at De trak Deres ansøgning om erhvervelse  

 af  

 landbrugsejendommen E tilbage.
Som følge heraf bortfaldt L's fortrinsstilling  

 til suppleringsjord.
 Den 20. februar 2004  

 solgte De landbrugsejendommen G til Deres søn S1 og landbrugsejendommen H til  

 Deres søn S2. Begge skøder blev tinglyst.
 På denne baggrund søgte  

 og fik De den 1. marts 2004 jordbrugskommissionens tilladelse til at erhverve  

 landbrugsejendommen E som ejendom nr. 2 efter de dagældende regler i lov om  

 landbrugsejendomme om hvilende fortrinsstilling.
 Med brev af 7. juli 2005  

 rettede De henvendelse til jordbrugskommissionen, da De ønskede at sælge ca.  

 18  

 ha af landbrugsejendommen H til A som selvstændig landbrugsejendom uden  

 bygninger.  

 For at kunne gennemføre udstykningen havde De brug for en tilladelse til at  

 erhverve  

 ejendommen.
I forbindelse med  

 behandlingen af denne ansøgning om en »øjeblikstilladelse« kom det frem, at  

 De  

 den 10. marts 2004 havde købt både H og G tilbage.
Skøderne var ikke blevet  

 tinglyst, og der var ikke blevet søgt om dispensation til erhvervelserne  

 efter  

 lov om landbrugsejendomme.
Som konsekvens heraf  

 indbragte jordbrugskommissionen sagen for politiet, og den 20. juni 2006 blev  

 De ved retten i Ålborg idømt en bøde på 15.000 kr. for at have undladt at  

 søge  

 om dispensation til erhvervelsen af H og G, da det samlede areal efter  

 erhvervelsen af ejede og medejede landbrugsejendomme oversteg 100 ha.
Efter  

 det  

 for Direktoratet for FødevareErhverv oplyste har De ikke anket dommen til  

 landsretten.
 I brev af 6. januar 2006  

 varslede jordbrugskommissionen Dem påbud om afhændelse af landbrugsejendommen  

 E, da der efter kommissionens opfattelse var tale om omgåelse, når der  

 gennemførtes  

 to på hinanden følgende handler af H og G inden for en kort periode og på en  

 sådan måde, at L blev afskåret fra at gøre fortrinsstilling gældende.
 Endvidere varslede  

 jordbrugskommissionen i brev af samme dato Dem påbud om lovliggørelse af  

 forholdet omkring erhvervelsen af landbrugsejendommen G, da der ikke var  

 meddelt dispensation fra 70 ha grænsen i lov om landbrugsejendomme.
 I brev af 20. januar  

 2006 anførte De bl.a., at spørgsmålet om L og dennes fortrinsstilling var en  

 illusion,  

 da L ikke havde økonomisk formåen til at købe jorden.
De redegør endvidere  

 nærmere for, hvorfor De har tilbagekøbt ejendommene H og G ved utinglyste  

 skøder [....] E kostede 6,3 mill., og  

 hvis der skete Dem noget, ville Deres familie efter Deres vurdering være  

 dårligt økonomisk stillet med overtagelsen af ejendommen.
De vurderede  

 derfor,  

 at familien ville være bedre stillet, hvis H og G i påtrængende tilfælde  

 kunne  

 tilbageføres til Deres dødsbo ved, at der lå et par utinglyste skøder i  

 skuffen.
 Endelig fremkommer De  

 med en række indvendinger mod jordbrugskommissionens påbud om genafhændelse,  

 herunder manglende partshøring, manglende hjemmel og tilsidesættelse af  

 proportionalitetsprincippet.
 I brev af 10. marts 2006  

 meddelte jordbrugskommissionen Dem påbud om at afhænde G inden den 15.  

 september 2006. Forholdet kunne dog ifølge kommissionen lovliggøres ved enten  

 annoncering af G eller afhændelse af ejendommen.
 I brev af samme dato  

 meddelte jordbrugskommissionen Dem endvidere påbud om at afhænde  

 landbrugsejendommen E inden den 15. september 2006. Kommissionen kommenterede  

 samtidig Deres bemærkninger i brev af 20. januar 2006 og anførte bl.a., at  

 der  

 ikke i forbindelse med godkendelse af en fortrinsstilling skal tages stilling  

 til, om vedkommende økonomisk vil kunne gennemføre handlen.
Til Deres bemærkning om,  

 at der ikke er hjemmel til at udstede påbud om afhændelse, og at der med  

 påbuddet er tale om en tilbagekaldelse, anførte jordbrugskommissionen, at  

 kommissionens tilladelse til erhvervelse af E er meddelt på et urigtigt  

 grundlag.
Kommissionen har efterfølgende vurderet, at handlen med H og G ikke  

 var reel og kun havde det formål, at De derved kunne opnå tilladelse til  

 erhvervelse af E.
Tilbagekaldelsen beror netop på en afvejning af dette  

 forhold, og kommissionen har vurderet, at De har forsøgt at omgå reglerne i  

 loven.
På denne baggrund finder jordbrugskommissionen, at  

 erhvervelsesbestemmelserne ikke er overholdt, og at kommissionen kan meddele  

 påbud om afhændelse inden en vis frist for at få forholdet lovliggjort.
 Hvad angår den manglende  

 partshøring bemærker kommissionen, at De med varslingen af påbuddet i brev af  

 6. januar 2006 fik mulighed for at fremkomme med Deres bemærkninger.  

 Kommissionen  

 anser dermed partshøringen for gennemført, inden påbuddet meddeles.
Endelig anføres for så  

 vidt angår proportionalitet, at det er kommissionens praksis at meddele påbud  

 om afhændelse i sager, hvor betingelser for en tilladelse ikke er opfyldt.
I  

 dette tilfælde er der tale om en tilladelse, der er meddelt på et urigtigt  

 grundlag, så kommissionen har vurderet at påbud om afhændelse er i tråd med  

 den  

 eksisterende praksis.
 I brev af 6. april 2006  

 har De klaget over jordbrugskommissionens påbud om afhændelse af  

 landbrugsejendommen  

 E.
 De fastholder, at den af  

 jordbrugskommissionen meddelte tilladelse til erhvervelse af E er givet på  

 korrekt grundlag, at handlerne med henholdsvis S1 og S2 var reelle, at E er  

 erhvervet  

 i overensstemmelse med gældende regler efter gyldig tilladelse, at denne  

 tilladelse ikke kan tilbagekaldes på det foreliggende grundlag, at eventuelle  

 sanktioner alene kan angå G, da det er denne ejendom og ikke E, der er  

 omtvistet, at et afhændelsespåbud strider mod proportionalitetsprincippet  

 samt  

 endelig, at ingen regler har været forsøgt omgået, ligesom ingens legitime  

 rettigheder har lidt overlast.
 Jordbrugskommissionen  

 har den 11. maj 2006 fremsendt klagen hertil, idet kommissionen fastholder  

 sin  

 afgørelse.
Jordbrugskommissionen  

 anfører bl.a., at det er korrekt, at De har fremvist underskrevne skøder på  

 overdragelserne af H og G til Deres to sønner.
På denne baggrund kunne  

 kommissionen godkende erhvervelsen af E som ejendom nr. 2 med hvilende  

 fortrinsstilling.
Denne tilladelse er meddelt den 1. marts 2004. Skøderne med  

 tilbagekøbet er dateret den 10. marts 2004 og kan derfor ikke have indgået i  

 Deres fremlæggelse for kommissionen.
Kommissionen blev således først bekendt  

 med tilbagekøbet i forbindelse med salg af H i sommeren 2005. Kommissionen  

 har  

 dermed ikke haft det fornødne kendskab til, hvad der reelt er foregået og  

 derfor er erhvervelsestilladelsen til E meddelt på et urigtigt grundlag.
Til Deres bemærkning om,  

 at de to utinglyste skøder alene er en hensigtsmæssig form for privat  

 testamentarisk disposition i tilfælde af Deres bortgang, anfører  

 jordbrugskommissionen, at der er indgået en for parterne bindende aftale om  

 erhvervelse med de underskrevne skøder.
Herudover finder kommissionen ikke,  

 at  

 De udelukkende ser tilbagekøbsskøderne som privat testamentariske  

 dispositioner, idet De i forbindelse med udstykning af bygningsparcellen og  

 frasalg af jorderne på H bad jordbrugskommissionen om en øjeblikstilladelse  

 til  

 at få adkomst i forbindelse med denne handel.
 Endelig anfører  

 jordbrugskommissionen, at kommissionen meddelte påbuddet om afhændelse af E i  

 brev af 10. marts 2006, efter at De havde indsendt Deres bemærkninger, som  

 var  

 blevet vurderet af kommissionen, inden påbuddet blev meddelt.
 I brev af 26. maj 2006  

 har De fremsendt Deres bemærkninger til jordbrugskommissionens brev af 11.  

 maj  

 2006.
 De fastholder, at der er  

 tale om reelle handler, og at skøderne med tilbagekøb er hensigtsmæssige  

 testamentariske dispositioner.
De gør endvidere  

 gældende, at hvis Deres søn havde stået som sælger af H, ville denne have  

 fået  

 en stor avance, der skulle beskattes med et stort likviditetstab til følge  

 grundet Deres søns beskæftigelsessituation.
Som ejer af koncernen ville De  

 imidlertid kunne finde mulighed for genanbringelse, afskrivningsberettigede  

 investeringer mv., således at avancen ved salget forblev i virksomheden til  

 gavn for initiativ og vækst i stedet for at være en her og nu  

 likviditetsflugt.  

 Dette var grunden til, at det var Dem og ikke S1, der solgte  

 landbrugsejendommen til 3. mand.
 Det er Deres opfattelse,  

 at jordbrugskommissionens brev af 6. januar 2006 er en afgørelse, og da Deres  

 bemærkninger først fremkommer med brev af 20. januar 2006, kan disse selvsagt  

 ikke have indgået i beslutningsgrundlaget for kommissionens afgørelse af 6.  

 januar 2006. De finder derfor, at kommissionen må træffe en ny beslutning for  

 at overholde spillereglerne.
 Endelig anfører De, at  

 når jordbrugskommissionen i brev af 11. maj 2006 til Dem anfører, at  

 eventuelle  

 bemærkninger skal indsendes til kommissionen inden den 1. juni 2006, og  

 kommissionen i brev af samme dato til Direktoratet for FødevareErhverv  

 anfører,  

 at der er meddelt Dem en partshøringsperiode på 14 dage regnet fra den 11.  

 maj  

 2006, rummer dette manglende datomæssige sammenfald principielt mulighed for,  

 at direktoratet træffer afgørelse i sagen efter fristens udløb den 25. maj  

 2006, d.v.s. inden den Dem meddelte frist udløber den 1. juni 2006.
 Med brev af 5. juli 2006  

 har jordbrugskommissionens fremsendt Deres brev af 26. juni 2006 hertil, idet  

 det oplyses, at brevet ikke giver kommissionen anledning til at komme med  

 yderligere bemærkninger.
Redegørelse for direktoratets afgørelse Af § 83 i cirkulære nr.  

 36 af 3. juni 2005 om lov om landbrugsejendomme fremgår det, at hvis  

 jordbrugskommissionen finder, at der er afgivet oplysninger, foretaget  

 handlinger eller indgået proformaaftaler med henblik på omgåelse af reglerne  

 i  

 lov om landbrugsejendomme, kan kommissionen i henhold til lovens bestemmelser  

 eller regler fastsat i henhold til loven inden en frist kræve forholdet bragt  

 til ophør eller tilbageført til tidligere retstilstand.
 Det følger endvidere af  

 § 41, stk. 1, i lov nr. 435 af 9. juni 2004 om landbrugsejendomme, at når  

 erhververen ikke opfylder betingelserne for at erhverve adkomst på en  

 landbrugsejendom i landzone eller en anpart i en sådan landbrugsejendom, kan  

 der meddeles den pågældende påbud om at afhænde ejendommen inden for en  

 nærmere  

 frist på mindst 6 måneder og højst 1 år.
 Det fremgår af sagen, at  

 De den 20. februar 2004 solgte landbrugsejendommen G til Deres søn S2 og  

 landbrugsejendommen H til Deres søn S1. Begge skøder blev tinglyst.
Det fremgår endvidere,  

 at De den 10. marts 2004 købte både H og G tilbage.
Skøderne blev ikke  

 tinglyst,  

 og der blev ikke blevet søgt om dispensation til erhvervelserne efter lov om  

 landbrugsejendomme.
 Det er Direktoratet for  

 FødevareErhvervs opfattelse, at salget af G og H til henholdsvis S2 ogS1 er  

 sket med det formål at komme uden om erhvervelsesreglerne i lov om  

 landbrugsejendomme, således at De kunne erhverve landbrugsejendommen E.  

 Direktoratet lægger i den forbindelse vægt på, at tilbageskødningen af de 2  

 landbrugsejendomme sker ca. 3 uger efter overdragelsen til Deres sønner, at  

 der  

 ikke søges om dispensation til erhvervelsen af de 2 landbrugsejendomme efter  

 lov om landbrugsejendomme, og at skøderne ikke tinglyses.
 Til det anførte om, at  

 tilbageskødningen er sket af skattemæssige årsager for at undgå  

 likviditetstab  

 hos Deres søn, skal bemærkes, at dette hensyn ikke er et af de hensyn, der  

 varetages med lov om landbrugsejendomme, der er en strukturlov, jf.  

 formålsbestemmelsen i lovens § 1.
 Direktoratet finder  

 endvidere, at der er et rimeligt forhold mellem de mål, der forfølges, og de  

 midler, der anvendes i sagen (proportionalitet). Det er således direktoratets  

 opfattelse, at afgørelsen med det meddelte genafhændelsespåbud står i  

 rimeligt  

 forhold til de konsekvenser, afgørelsen har for Dem, og de formål, som  

 myndighederne skal varetage i denne sag i form af at sikre lovens  

 overholdelse.
 Det er derfor i  

 overensstemmelse med gældende regler, når jordbrugskommissionen i denne sag  

 har  

 meddelt Dem påbud om at afhænde landbrugsejendommen E inden den 15. september  

 2006, jf. lovens § 41, stk.1, og cirkulærets § 83.
 Til det anførte om, at  

 Deres bemærkninger i brev af 20. januar 2006 ikke kan have indgået i  

 beslutningsgrundlaget  

 for kommissionens afgørelse af 6. januar 2006, og at afgørelsen derfor er  

 truffet uden partshøring, finder direktoratet, at jordbrugskommissionens  

 afgørelse først træffes med brev af 10. marts 2006 og ikke med brev af 6.  

 januar 2006, hvori De opfordres til at afgive eventuelle bemærkninger til den  

 af kommissionen påtænkte afgørelse om påbud om afhændelse af E.
 Brevet af 6. januar 2006  

 er således efter direktoratets opfattelse den i forvaltningsloven foreskrevne  

 partshøring, og da De har afgivet Deres bemærkninger i brev af 20. januar  

 2006,  

 har disse bemærkninger også kunnet indgå i kommissionens afgørelse af 10.  

 marts  

 2006.
 Direktoratet finder  

 derfor ikke, at afgørelsen med det meddelte påbud om afhændelse af E er  

 truffet  

 uden partshøring.
Hvad angår det manglende  

 datomæssige sammenfald mellem fristerne i kommissionens skrivelser til  

 henholdsvis Dem og direktoratet, er det en fejl, at de to datoer ikke er  

 sammenfaldende.
Fejlen har imidlertid ikke haft betydning i den foreliggende  

 sag, hvor direktoratet først begynder at sagsbehandle efter modtagelsen af de  

 i  

 brev af 26. maj 2006 fremsatte bemærkninger, således at disse har kunnet  

 indgå  

 i klagesagsbehandlingen.
 Direktoratet for  

 FødevareErhverv kan derfor ikke give Dem medhold i klagen.
