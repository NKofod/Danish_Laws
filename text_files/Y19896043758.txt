 En kommune havde forespurgt styrelsen, om en person, der i forbindelse  

 med samlivsophævelse fortsætter lejemålet, vil være berettiget til  

 boligindskudslån i henhold til boligstøttelovens § 49, stk. 1, såfremt  

 indtægtsbetingelserne i øvrigt er opfyldt.
Styrelsen udtalte, at bestemmelserne om støtte til betaling af  

 beboerindskud har til formål at gøre det muligt for boligsøgende at opnå  

 bolig i almennyttigt byggeri, selvom de ikke er i stand til at fremskaffe det  

 nødvendige beboerindskud.
Beboerindskudslån såvel efter bestemmelserne i §§  

 49-50 som efter bestemmelserne i § 52 kan ifølge Boligstyrelsens vejledning  

 af 22.10.1987 om individuel boligstøtte således kun ydes i forbindelse med  

 påbegyndelse af et lejemål.
 Det var på denne baggrund styrelsens opfattelse, at en person, der  

 fortsætter et lejemål efter samleverens fraflytning, ikke er berettiget til  

 boligindskudslån efter boligstøttelovens § 49, stk. 1, selvom  

 indtægtsbetingelserne måtte være opfyldt. Ændrede indtægtsforhold efter et  

 lejemåls påbegyndelse, men uden at der er tale om samlivsophævelse,  

 berettiger efter styrelsens opfattelse heller ikke til boligindskudslån efter  

 boligstøttelovens § 49, stk.
 1.
 I skrivelse af 21. februar 1989 (j.nr. 1960, 1-761-1988) har sekretariatet  

 under henvisning til en konkret klagesag forespurgt, om en person, der i  

 forbindelse med samlivsophævelse fortsætter lejemålet, vil være berettiget  

 til boligindskudslån i henhold til boligstøttelovens § 49, stk. 1, såfremt  

 indtægtsbetingelserne i øvrigt er opfyldt.
 Det fremgår af sagen, at der blev ydet parret kommunegaranti for lån efter  

 lovens § 52, stk. 1, ved indflytningen i lejligheden i oktober 1987, og at  

 kvinden i maj 1988 efter samleverens fraflytning har ansøgt om at få lånet  

 ændret til et rente- og afdragsfrit lån efter lovens § 49, stk. 1. Dette blev  

 afslået med den begrundelse, at sådanne lån kun kan ydes ved indflytning.
Som det fremgår af Boligstyrelsens vejledning af 22. oktober 1987 om  

 individuel boligstøtte, pkt. 16.3. har bestemmelserne om støtte til betaling  

 af beboerindskud til formål at gøre det muligt for boligsøgende at opnå bolig  

 i almennyttigt byggeri, selvom de ikke er i stand til at fremskaffe det  

 nødvendige beboerindskud.
Beboerindskudslån såvel efter bestemmelserne i  

 boligstøttelovens §§ 49-50 som efter bestemmelserne i lovens § 52 kan ifølge  

 vejledningen således kun ydes i forbindelse med påbegyndelse af et lejemål.
 Det er på denne baggrund Boligstyrelsens opfattelse, at en person, der  

 fortsætter et lejemål efter samleverens fraflytning, ikke er berettiget til  

 boligindskudslån efter boligstøttelovens § 49, stk. 1, selvom  

 indtægtsbetingelserne måtte være opfyldt. Ændrede indtægtsforhold efter et  

 lejemåls påbegyndelse, men uden at der er tale om samlivsophævelse,  

 berettiger efter Boligstyrelsens opfattelse heller ikke til boligindskudslån  

 efter boligstøttelovens § 49, stk. 1.
