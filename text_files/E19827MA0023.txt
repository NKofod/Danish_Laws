 Et revisionsfirma rejste spørgsmål om, hvorvidt der skal svares afgift ved  

 salg af et lystfartøj, som et selskab har ejet i en kort periode.
Lystfartøjet blev overtaget fra selskabets direktør.
I forbindelse med  

 overtagelsen foretog selskabet en skattemæssig afskrivning på 15.000 kr.  

 Lystfartøjet blev herefter ifølge en kontrakt, indgået mellem direktøren og  

 en privat køber, videresolgt.
I selskabets regnskab blev indtægtsført den  

 avance, der fremkom som differencen mellem selskabets provenu ved salget og  

 den nedskrevne værdi.
Selskabet har i den periode, det har været ejer af  

 båden, afholdt og bogført driftsudgifterne (havnepenge og forsikringer).
 Nævnet traf afgørelse om, at salget af lystfartøjet skal medregnes til  

 selskabets afgiftspligtige omsætning, jf. lovens § 11, stk. 1 og 4. Dette  

 gælder, uanset at selskabet ikke har haft fradragsret ved anskaffelsen.
 Nævnet lagde herved afgørende vægt på, at selskabet ved overtagelsen af  

 lystfartøjet havde foretaget skattemæssig afskrivning, idet en sådan  

 afskrivning alene kan foretages på en virksomheds driftsmidler.
