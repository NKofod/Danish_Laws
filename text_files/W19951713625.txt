Momspligt, homøopatisk behandling - Moms, momspligt, - homøopatisk behandling Reference : Momslovens § 13, stk. 1, nr. 1, MV 1993 G. 1.1 En homøopatisk klinik klagede over, at regionen ikke ville fritage  

 konsultationshonorarerne for moms efter bestemmelsen i momslovens § 13, stk.  

 1, nr. 1 om »anden egentlig sundhedspleje  

«.
 Told- og Skattestyrelsen var enig med regionen og gav derfor ikke klageren  

 medhold i klagen.
Styrelsen lagde vægt på, at der ikke var tale om en offentlig  

 autoriseret behandlingsform, som var tilskudsberettiget efter  

 sygesikringslovgivningen.
De pågældende homøopatiske  

 behandlinger skete heller ikke efter henvisning fra læge eller hospital  

 og blev ikke udført af en medicinalperson, der var autoriseret af  

 Sundhedsstyrelsen.
