Landsskatteretskendelse af 13. december 2002 vedr.  

 Indeholdelse af A-skat  opgørelse af værdi af fri bil til medarbejdere  

 -  

 sikkerhedsudstyr Klagen vedrører told- og skatteregionens afgørelse om, at A A/S  

 (herefter selskabet) ved indeholdelse af A-skat m.m. af værdi af fri bil til  

 medarbejdere er pligtig at medregne værdi af sikkerhedsudstyr med videre.
 Det fremgår, at selskabet driver virksomhed med fremstilling af  

 kontor-, konference og kantinemøbler, der sælges både til private og  

 erhvervskunder.
Det fremgår endvidere, at selskabet stiller fri bil til rådighed  

 for en række ansatte.
Selskabet har herved opgjort værdien af fri bil med et  

 nedslag i den registreringsafgiftspligtige værdi for ABS-bremser, airbags  

 m.v.
 Ved den påklagede afgørelse har told- og skatteregionen anset  

 selskabet for pligtig at indeholde A-skat m.v. af værdien af sikkerhedsudstyr  

 med videre ved opgørelse af værdi af fri bil til medarbejdere.
Told- og skatteregionen har som begrundelse anført, at  

 grundlaget for værdi af fri bil skal fastsættes i overensstemmelse med  

 ligningslovens § 16, stk. 4, 3. pkt.
Heraf fremgår det, at  

 beregningsgrundlaget  

 for biler, der er anskaffet inden for 3 år efter bilens 1. indregistrering,  

 er  

 bilens nyvognspris.
Told- og Skattestyrelsen har i TfS 1996, 724 vedrørende  

 nyvognsprisen udtalt,  

    

  

 at den pris, som  

 forhandleren faktisk benytter ved afgiftsberigtigelsen, også udgør  

 beregningsgrundlaget  

 inklusive registreringsafgift, moms, leveringsomkostninger og alt normalt  

 tilbehør.
Normalt tilbehør er nærmere præciseret i TfS 1996, 487, hvoraf  

 følger, at der er tale om tilbehør, som forekommer i privatejede biler  

 herunder  

 telefon og lignende.
Særligt tilbehør som f.eks. telefax, diktafon og  

 lignende  

 skal ikke medregnes.
Regionen har herved henvist til Ligningsvejledningen  

 afsnit A.B.1.9.2.
Told- og skatteregionen har videre anført, at nyvognsprisen  

 omfatter køretøjets almindelige pris registreringsafgift moms leveringsomkostninger inklusiv moms normalt tilbehør Told- og skatteregionen har endelig anført, at TfS 1996, 724  

 ikke giver grundlag for at fortolke, at der skal ske reduktion i grundlaget  

 for  

 beregning af fri bil for eventuelt sikkerhedsudstyr.
Da udtalelsen kom var  

 sikkerhedsudstyret omfattet af registreringsafgiftslovens § 3 (lov nr. 489 af  

 12/6-1996). Ved en efterfølgende lovændring i 1997, blev fradrag for  

 sikkerhedsfremmende udstyr placeret i registreringsafgiftslovens § 8, men  

 Told-  

 og Skattestyrelsen har ikke efterfølgende truffet afgørelse om, at værdien af  

 sikkerhedsudstyr skal fradrages i grundlaget for beskatningen af fri  

 firmabil.
 Selskabets repræsentant har overfor Landsskatteretten nedlagt  

 påstand om, at det af regionen nedlagte pålæg skal ophæves - og at  

 beskatningsgrundlaget for fri bil skal tilbageføres til det af selskabet  

 opgjorte for de ansatte, dvs. at beregningsgrundlaget for opgørelse og  

 indeholdelse af A-skat skal nedsættes for hver af de omhandlede medarbejdere  

 med 10.300 kr. under henvisning til, at der for disse biler foreligger  

 sikkerhedsfremmende udstyr, som efter registreringsafgiftsloven medfører  

 nedsættelse af den afgiftspligtige værdi.
 Repræsentanten har til støtte for påstanden bl.a. gjort  

 gældende, at skattemyndighederne skal anerkende at gældende fortolkning af  

 ligningslovens § 16, stk. 4, lægges til grund, og at denne fortolkning  

 således  

 ikke i vilkårlig henseende eller usagligt kan fraviges til skade for  

 borgeren.  

 Ligningslovens § 16, stk. 4, indeholder ikke hjemmel til forhøjelse af  

 beregningsgrundlaget  

 for værdien af fri bil.
 Repræsentanten har anført, at en ordlydstolkning af lovteksten -  

 særligt § 16, stk. 4, 5 pkt. med henvisning til 3. og 4. pkt. samt en  

 subjektiv  

 fortolkning i tilknytning dertil, medfører, at beregningsgrundlaget for fri  

 bil  

 udgør den pris som forhandleren rent faktisk benytter ved  

 afgiftsberigtigelsen.  

 Dette er udtryk for gældende ret, og skal derfor lægges til grund.
Repræsentanten har videre anført, at gældende praksis har rundet  

 Folketinget som ved ændringslov L211 af 1999 og de specielle bemærkninger i  

 forarbejdet til denne lovændring samt L238 af 2000 er blevet oplyst om og ved  

 lov har vedtaget, at nyvognsprisen udgør den pris, som forhandleren faktisk  

 benytter ved afgiftsberigtigelsen, og at denne retsopfattelse/fortolkning har  

 været grundlaget for Folketingets forståelse og således fundamentet for  

 videre  

 lovgivning på bilbeskatningsreglen.
Ved korrekt inddragelse af alt  

 retskildemateriale i sagen fremgår det klart, jf. bl.a. lovændringer, lovord  

 og  

 lovmotiver, at denne fortolkning ikke kan ændres administrativt, men alene  

 ved  

 lovgivningsmagtens billigelse, dvs. ændring kræver formel lovhjemmel, jf.  

 Grundlovens § 43.
Endvidere har repræsentanten anført, at med skattemyndighedernes  

 holdning til sagen, lægges bevisbyrden for korrekt fortolkning reelt i  

 hænderne  

 på borgeren og dennes repræsentant.
Grundlæggende gælder det imidlertid efter  

 almindelige forvaltningsretlige betragtninger, at borgeren kan støtte ret på  

 praksis og korrekt fortolkning af en bestemmelse, indtil denne fortolkning  

 skærpes i rette forum eller underkendes endeligt som stridende mod den  

 trinhøjere retskilde.
Dette gælder i særlig grad, når praksis vedrører  

 egentlig  

 masse-administration, og hvor lighedsgrundsætningen sætter grænsen for  

 usaglig  

 forskelsbehandling.
Repræsentanten har vedrørende lighedsgrundsætningen  

 henvist  

 til Forvaltningsret  Djøf af Gammeltoft-Hansen samt Vestre  

 Landsrets dom  

 offentliggjort i TfS 1999, 557.
Repræsentanten har henvist til, at det af forarbejderne til lovforslag  

 211 af 25. marts 1999 fra Folketingsåret 1998/99, jf.
Lov nummer 385 af 2.  

 juni  

 1999, vedrørende løbende registreringsafgift af udenlandske biler, samt  

 ændring  

 i ligningslovens § 16, stk. 4, 5. pkt. vedrørende beskatningsreglerne for  

 firmabiler indregistreret i udlandet, fremgår:
Nyvognsprisen udgør den pris, som forhandleren faktisk benytter  

 ved afgiftsberigtigelsen inklusive registreringsafgift, moms,  

 leveringsomkostninger og alt normalt tilbehør I forbindelse med denne lovændring præciserer lovgiver således i  

 forarbejderne til ligningslovens § 16, stk. 4, at det er lovgivers opfattelse  

 og hensigt, at udtalelserne i TfS 1996, 724 samt TSM 1997, 738, hvorefter  

 beregningsgrundlaget for fri bil udgør:
"den pris, som forhandleren faktisk benytter ved  

 afgiftsberigtigelsen skal være og fortsat er gældende ret - dette er konfirmeret og  

 vedtaget af Folketinget ved lov, idet lovændringen bygger på denne  

 forudsætning.
 Repræsentanten har videre henvist til, at ordlyden af  

 bestemmelsen efter L211-ændringen i Ligningslovens § 16, stk. 4, 5. pkt. blev  

 således:
Ved værdiansættelsen af biler, der ikke indregistreres her i  

 landet eller er omfattet af registreringsafgiftslovens § 3 a, stk. 6, skal  

 den  

 værdi anvendes, som ville blive lagt til grund ved værdiansættelsen af en  

 tilsvarende bil efter 3. eller 4. pkt. Repræsentanten har endvidere anført, at hvis en udenlandsk  

 indregistreret bil indføres i Danmark, kan der ved opgørelsen af den  

 skattemæssige værdi lægges en tilsvarende registrering i et udenlandsk  

 register  

 til grund.
For biler, der ikke indregistreres her i landet eller er omfattet  

 af  

 registreringsafgiftslovens § 3 A, stk. 6, skal værdiansættelsen ske som for  

 danske biler.
Med den rette tolkning af bestemmelsen, jf.  

 lovmotiverne, giver  

 ordlyden et klart signal, idet henvisningen til registreringsafgiftslovens  

 principper og 3. og 4. pkt. udtrykker en udelelig sammenhæng med  

 registreringsafgiftssystemet.
Repræsentanten har henvist til, at der af bemærkningerne til  

 L238, 1999/2000, jf.
Lov nummer 458 af den 31. maj 2000 vedrørende skærpede  

 beskatningsregler for de dyrere firmabiler fremgår følgende:
Det foreslås nu, at beskatningen af fri firmabil ændres,  

 således at den skattepligtige værdi sættes til 25 pct. af den del af bilens  

 værdi, der ikke overstiger 300.000 kr., og 20 pct. af resten.
Det foreslås  

 samtidig, at bilens værdi mindst beregnes af 160.000 kr. - dvs. minimums  

 grænsen i de gældende regler foreslås opretholdt.
Udover beregningsprincipperne for den skattepligtige værdi af  

 fri bil foreslås der ikke ændringer i de gældende regler for beskatning af  

 firmabiler, der som led i et ansættelsesforhold stilles til rådighed for en  

 ansat medarbejders private benyttelse. Endnu en gang har Folketinget således accepteret gældende  

 praksis/regler for opgørelse af værdien - og der er intet ændret herved.  

 Skulle  

 den have været ændret, ville det endvidere have været nærliggende, om dette  

 var  

 sket ved vedtagelse i foråret 2002 af L 181 (ændring af  

 registreringsafgiftsloven og ændring i ligningslovens § 16 (varebiler)) Videre har repræsentanten anført, at i flere relationer er  

 sammenhængen/koblingen mellem afgiftsberigtigelsen efter  

 registreringsafgiftsloven og beskatningsgrundlaget efter ligningslovens § 16,  

 stk. 4. for fri bil fastlagt. 1. gang ved SKM 1993-Cirkulære som præciseret  

 ved  

 TfS 1996, 487, 2. gang ved TfS 1996, 724, 3. gang ved TfS 1997, 388, og 4.  

 gang  

 ved TfS 1997, 738.
 Praksis er endvidere som bebudet af Skatteministeren ved TfS  

 1997, 388 indføjet i Ligningsvejledningen for 1997 og fremgår helt uden  

 ændringer frem til og med seneste udgave for 2001. Repræsentanten har i  

 øvrigt  

 henvist til Indeholdelsesvejledningen 2002 afsnit B.1.6.1. (gældende for  

 2002):
Ad begrebet nyvognspris registreringsafgiftspligtig værdi ctr.  

 udfakturering har repræsentanten anført, at det af bemærkningerne til  

 bestemmelsen i § 16, stk. 4, jf.
L286 FT 1992/93 fremgår, at  

 beregningsgrundlaget for fri bil som udgangspunkt udgør det beløb, som  

 arbejdsgiver skal betale for bilen dvs. anskaffelsessummen.
Formuleringen  

 anskaffelsessum  

 blev senere under behandlingen af loven ændret til nyvognsprisen.  

 Repræsentanten har anført, at formuleringen nyvognsprisen  

 oprindelig byggede  

 på den antagelse, at forhandlerne skulle anmelde en fast listepris vedrørende  

 bilen eksklusive eftermonteret ikke registreringsafgiftspligtigt  

 ekstraudstyr.
Dette listeprissystem blev efterfølgende forladt - men intet i  

 lovteksten hindrer hjemmelsmæssigt fortolkningen af begrebet via  

 retsanvendelsen og efterfølgende lovændringer med motivstøtte.
Praksis er  

 derfor ikke i strid med lovens ord eller oprindelige forudsætninger, og er  

 tilmed blevet en integreret del af loven, jf. ligningslovens § 16, stk. 4, 5.  

 pkt. og sammenhængen med 3. og 4. pkt.
Repræsentanten har anført, at det allerede inden lovens  

 virkningstidspunkt kunne konstateres, at nyvognsprisen ikke som  

 af  

 skattemyndighederne antaget skulle udgøre bilens udfakturerede  

 pris men at  

 bilens udfakturerede pris og beregningsgrundlaget for fri bil kunne være  

 forskelligt.
Dette fremgår af cirkulære nr. 202 af 13. december 1993 som  

 fulgte  

 ligningslovens § 16. Det interessante i denne sammenhæng er cirkulærets  

 formulering samt normalt tilbehør.
Ikke-normalt tilbehør vil  

 således  

 modsætningsvis ikke indgå i beregningsgrundlaget for fri bil - dette var  

 således klart allerede ved den oprindelige lovs virkningstidspunkt pr. den 1.  

 januar 1994. I det omfang en bil blev leveret med tilbehør som ikke var  

 normalt, ville der således allerede pr. 1. januar 1994 kunne forekomme en  

 difference mellem den udfakturerede pris for bilen og beregningsgrundlaget  

 for  

 fri bil.
Opgørelsen af nyvognsprisen blev endvidere før  

 indførelsen af  

 ligningslovens § 16, stk. 4, tillige opgjort på baggrund af bilens  

 afgiftspligtige værdi inklusive afgiftspligtigt udstyr og  

 registreringsafgift,  

 men eksklusive afgiftsfrie beløb for radio og ekstraudstyr samt afgiftsfrie  

 leveringsomkostninger, jf. eksempelvis Skatteministerens præcisering i TfS  

 1994, 98. Denne opgørelsesmetode vedrørende afgiftspligtigt udstyr er der  

 ikke  

 holdepunkter for at antage, hverken i loven eller i dennes forarbejder,  

 skulle  

 være ændret med indførelsen af ligningslovens § 16, stk. 4. Denne forståelse  

 af  

 nyvognsprisen fremgår da som nævnt også af cirkulæret til  

 ligningslovens §  

 16, som blev udstedt i december 1993 inden lovens virkningstidspunkt den 1.  

 januar 1994.
 Repræsentanten har endvidere henvist til, at Told- og  

 Skattestyrelsen i meddelelsen refereret i TfS 1996, 487 har præciseret 1993  

 cirkulæret på følgende måde:
Told- og Skattestyrelsen har svaret, at det er styrelsens  

 opfattelse, at den nærmere afgrænsning bør følge registreringsafgiftslovens  

 regler, således at kun registreringsafgiftspligtigt udstyr/tilbehør medregnes  

 ved værdiansættelsen af fri firmabil. Af styrelsens udtalelse fremgår det således tillige, at der kan  

 være forskel på bilens udfakturerede pris og den pris - som er eksklusiv ikke  

 registreringsafgiftspligtigt ekstraudstyr - som lægges til grund ved  

 beregning  

 af registreringsafgiftsgrundlaget.
Dette underbygges tillige af de  

 efterfølgende  

 udtalelser fra Told & Skattestyrelsen, herunder meddelelsen i TfS 1996,  

 724.
 Herudover har repræsentanten henvist til, at der af  

 Ligningsvejledningerne 1997-2001 afsnit A.B.1 9.2 fremgår følgende:
I TfS 1996.724 udtalte Told- og Skat således, at den pris, som  

 forhandleren faktisk benytter ved afgiftsberigtigelsen, også udgør  

 beregningsgrundlaget inkl. registreringsafgift, moms, leveringsomkostninger  

 og  

 alt normalt tilbehør ved værdiansættelse af fri bil efter ligningslovens §  

 16,  

 stk. 4, 3. pkt.
Den værdi, som forhandleren skal benytte ved  

 registreringsafgiftsberigtigelsen for et nyt køretøj, er bl.a. køretøjets  

 almindelige pris, jf. registreringsafgiftslovens §§ 8 og 9. Repræsentanten har bemærket, at Told og Skattestyrelsens  

 opfattelse som gentages i Ligningsvejledningen og tilmed i  

 Indeholdelsesvejledningen således, at den pris forhandleren faktisk benytter  

 ved afgiftsberigtigelsen, også er den værdi, der kan anvendes ved beregningen  

 af beskatningsgrundlaget for fri bil efter ligningslovens § 16, stk. 4, 3.  

 pkt.
Repræsentanten har dertil anført, at i det omfang de centrale  

 skattemyndigheders generelle forskrifter, herunder disse vejledninger,  

 indeholder tydelige udsagn, der reelt er bindende for de kommunale  

 ligningsmyndigheder, da vil skatteyderen umiddelbart kunne støtte ret herpå.  

 Dette vil i første række kunne ske på grundlag af den almindelige  

 forvaltningsretlige lighedsgrundsætning, der betinger ens behandling af lige  

 situationer.
En retsanvendelse i strid med Ligningsvejledningen og  

 Indeholdelsesvejledningen,  

 vil således indebære en forskelsbehandling, som er uhjemlet.
Repræsentanten har yderligere henvist til TfS 1994, 295 ØLD samt  

 Skatteministeriets kommentar hertil.
Endvidere har repræsentanten henvist til  

 TfS 1994, 660, hvor Retssikkerhedsudvalgets redegørelse fra 1994 vedrørende  

 Ligningsvejledningens bindende virkning er sammenfattet.
 Told- og Skattestyrelsen har under sagens behandling  

    

  

 indstillet, at told- og skatteregionens  

 afgørelse stadfæstes.
 Styrelsen har til støtte herfor bl.a. anført, at det følger af  

 en sædvanlig ordlydsfortolkning af ligningslovens § 16, stk. 4, 3. pkt., og  

 af  

 lovens forarbejder, at der ved beregningen af den skattemæssige værdi af fri  

 bil skal tages udgangspunkt i bilens nyvognspris, dvs. bilens  

 pris i handel  

 og vandel, hvilket vil sige bilens udfakturerede pris.
 Et kunstigt, særligt lempeligt og lavere, skattemæssigt  

 beregningsgrundlag for beskatningen af fri bil end bilens udfakturerede pris  

 har ingen støtte i hverken ordlyden eller forarbejderne til ligningslovens §  

 16, stk. 4, 3. pkt., og ville være i strid med lovgivers hensigt med  

 bestemmelsen, som var en skærpelse af beskatningen af fri bil.
 Det er videre anført, at Told- og Skattestyrelsen ikke ved de  

 meddelelser fra 1996 og 1997, som er påberåbt af selskabet, har fraveget  

 lovens  

 faste regel om, at det er bilens nyvognspris, der indkomstbeskattes.
 Styrelsen har henvist til, at ved lov nr. 483 af 30. juni 1993  

 om ændring af ligningsloven, skattekontrolloven og virksomhedsskatteloven  

 (Telefonudgifter og personalegoder) affattedes ligningslovens § 16, stk. 4,  

 1.-3. pkt., således:
Stk. 4. Den skattepligtige værdi af en bil, der er stillet til  

 rådighed for den skattepligtiges private benyttelse af en arbejdsgiver som  

 nævnt i stk. 1, sættes til en årlig værdi på en procentdel af bilens værdi,  

 dog  

 mindst af 150.000 kr. og højst af kr. 400.000. Procentdelen udgør 20 for  

 indkomståret 1994, 21 for indkomståret 1995, 22 for indkomståret 1996, og 23  

 for indkomståret 1997 og følgende indkomstår.
For biler, der er anskaffet af  

 arbejdsgiveren højst tre år efter første indregistrering, opgøres bilens  

 værdi  

 i det indkomstår, hvori første indregistrering er foretaget, og i de to  

 følgende indkomstår til den oprindelige nyvognspris og herefter til 75 pct.  

 af  

 nyvognsprisen. Ordlyden blev indsat ved et ændringsforslag fra skatteministeren  

 til det oprindelige lovforslag, jf.
Folketingstidende 1992-93, tillæg B, sp.  

 2384 (ændringsforslag nr. 2 til lovens § 1). I bemærkningerne hertil, sp.  

 2386,  

 hedder det:
 Det foreslås, at beregningsgrundlaget for ansættelsen af den  

 skattepligtige værdi ændres fra virksomhedens anskaffelsessum for bilen til  

 bilens oprindelige nyvognspris, men kun når bilen er anskaffet af  

 virksomheden  

 inden for de første tre år efter den første indregistrering af bilen i  

 Centralregisteret for Motorkøretøjer.
 Herved imødegås eventuelle præferencer for firmabiler, der er  

 erhvervet et til to år gamle, på bekostning af helt nye firmabiler, idet  

 værditabet på en bil, alt andet lige, normalt er størst de første år.
 Nyvognsprisen anvendes efter ændringsforslaget som  

 beregningsgrundlag for det indkomstår, hvori første indregistrering af bilen  

 er  

 foretaget, uanset hvem der på det tidspunkt ejede bilen, og de følgende to  

 indkomstår.
Anvender virksomheden fortsat en nyere firmabil mere end tre år  

 efter bilens første indregistrering, nedsættes beregningsgrundlaget til 75  

 pct.  

 af nyvognsprisen for indkomstår, der ligger efter udløbet af det andet fulde  

 indkomstår efter den første indregistrering af bilen. Styrelsen har herved anført, at det fremgår af de citerede  

 bemærkninger til § 16, stk. 4, 3. pkt., at baggrunden for bestemmelsen var et  

 ønske om at fastholde et højere skattemæssigt beregningsgrundlag for  

 firmabiler  

 anskaffet højst tre år efter den første indregistrering.
Selve  

 beregningsgrundlaget var altså det samme for nye firmabiler som for de indtil  

 tre år gamle firmabiler, selv om de sidste naturligvis rent faktisk var  

 anskaffet til en lavere pris end nyvognsprisen.
Skattemæssigt blev alle biler  

 inden for den nævnte tidsgrænse altså betragtet som nye.
Samtidig  

 nedsattes  

 procentdelen af beregningsgrundlaget for biler erhvervet højst tre år efter  

 den  

 første indregistrering til 75 pct. af nyvognsprisen, men først i det tredje  

 indkomstår efter indregistreringsåret.
Begrebet nyvognsprisen i ligningslovens § 16, stk. 4, 3. pkt.,  

 skal efter en sædvanlig sproglig fortolkning forstås som den pris, en køber  

 normalt skal betale for en nyindregistreret bil inklusive moms,  

 registreringsafgift og de leveringsomkostninger, der faktisk skal betales for  

 bilen.
Dette svarer altså til den faktisk udfakturerede pris for bilen  

 på  

 gaden til virksomheden, som køber bilen for den ansatte.
 Denne forståelse støttes både af de specifikke forarbejder til §  

 16, stk. 4, 3. pkt., og af hovedprincippet i hele § 16, jf. bestemmelsens  

 stk.  

 3, 1. pkt., hvorefter personalegoder skal beskattes på grundlag af godets  

 markedsværdi, forstået som det beløb, som det ville koste den skattepligtige  

 at  

 erhverve godet i almindelig fri handel.
 Lovgiver tilsigtede ikke med ændringsforslaget i forhold til det  

 oprindelig forslag til § 16 ved indsættelsen af begrebet  

 nyvognsprisen på  

 nogen måde at fravige, at det var bilens markedsværdi, der skulle danne  

 grundlag for beskatningen ved at konstruere en kunstigt lavere værdi end  

 markedsværdien.
Ændringen gik alene ud på, at man for alle nye biler op til  

 tre år efter den første indregistrering fastsatte en standardiseret  

 skatteværdi, nemlig nyvognsprisen.
Hovedprincippet for disse  

 biler var, at  

 der uanset en eventuel lavere anskaffelsessum alligevel altid skulle tages  

 udgangspunkt i nyvognsprisen, som svarede til en helt ny bils markedsværdi,  

 jf.  

 gennemgangen af forarbejderne ovenfor.
Skatteværdien blev for disse biler  

 inden  

 for den nævnte tidsgrænse låst fast til bilens oprindelige markedsværdi.
 Efter indførelsen af ligningslovens § 16 udstedte  

 Skatteministeriet cirkulære nr. 202 af 13. december 1993 om beskatning af  

 personalegoder til told- og skatteregionerne og de kommunale  

 skattemyndigheder.  

 Reglerne om beregningsgrundlaget i ligningslovens § 16, stk. 4, 3. og 4.  

 pkt.,  

 er omtalt i cirkulærets pkt. 2.4.3. I pkt. 2.4.3.2. anføres:
Har firmaet anskaffet bilen højst tre år efter bilens første  

 indregistrering (ny bil), fastsættes beregningsgrundlaget med  

 udgangspunkt i  

 nyvognsprisen.
Nyvognsprisen er bilens listepris fra ny, inklusive  

 registreringsafgift, moms, leveringsomkostninger og alt normalt tilbehør.
Ved normalt tilbehør forstås tilbehør, der forekommer i  

 privatejede biler, herunder telefon, men ikke særligt virksomhedstilbehør som  

 f.eks. trækspil, telefax, diktafon eller lignende. 1993-cirkulæret afløstes af cirkulære nr. 72 af 17. april 1996  

 om ligningsloven, som i pkt. 12.4.6.2. videreførte det ovenfor citerede  

 afsnit  

 uændret.
Ved den i cirkulæret omtalte listepris blev forstået  

 bilens forud  

 fastsatte salgspris, som bilimportørerne anmeldte over for told- og  

 skattemyndighederne.
Systemet med faste listepriser muliggjorde, at  

 registreringsafgiftsopkrævningen kunne foretages med et minimum af  

 administrative byrder for forhandlere og myndigheder.
Cirkulæret fra 1993,  

 som  

 fulgtes op i 1996-cirkulæret, fastholdt stadig, at det afgørende var bilens  

 nyvognspris.
Cirkulærerne fraveg således ikke ligningslovens  

 værdiansættelsesprincip.
Med vedtagelsen af en ny forordning fra Europa-Kommissionen i  

 1995 måtte bilimportørerne ikke længere fastsætte, hvilke priser forhandlerne  

 måtte tage ved salg af nye biler.
Importørerne kunne herefter ikke længere  

 anmelde faste priser over for told- og skattemyndighederne.
Dette  

 nødvendiggjorde en ændring af registreringsafgiftslovens § 9, der byggede på  

 listeprissystemet.
 Dette skete ved lov nr. 489 af 12. juni 1996 om ændring af  

 registreringsafgiftsloven (Ændring af bestemmelsen om maksimumspris som  

 afgiftspligtig værdi), som ophævede listeprissystemet ved en ændring af  

 registreringsafgiftslovens § 9, jf. lovforslaget i Folketingstidende 1995-96,  

 tillæg A, sp. 4951 ff., og skatteministerens fremsættelsestale i  

 Forhandlingerne 1995-96, sp. 5517 (venstre spalte).
 Før lovændringen i 1996 kunne listeprisen ifølge § 9, stk. 1,  

 anmeldes af den, der havde fastsat prisen, dvs. bilimportørerne, til told- og  

 skattemyndighederne, og ifølge § 9, stk. 2, blev den anmeldte listepris  

 anvendt  

 som køretøjets afgiftspligtige værdi, jf. ordlyden af den gamle § 9 i sp.  

 4955.  

 Med lovændringen indførtes begrebet den almindelige pris i § 9,  

 stk. 1, som  

 kunne anmeldes til myndighederne og som dermed som udgangspunkt udgjorde  

 bilens  

 afgiftspligtige værdi.
Den oprindelig anmeldte almindelige pris kunne dog nu fraviges i  

 opadgående retning, hvis køretøjet faktisk solgtes til en højere pris end den  

 anmeldte, jf. § 9, stk. 2, 2. pkt.
Såfremt køretøjet faktisk solgtes til en  

 højere pris end den anmeldte, anvendtes denne faktiske pris som  

 afgiftspligtigt  

 grundlag.
 Den anmeldte pris kunne også fraviges i nedadgående retning,  

 hvis det kunne godtgøres, at den lavere pris indeholdt en positiv avance, jf.  

 affattelsen af § 9, stk. 2, 3. pkt.
 Foranlediget af ændringerne af registreringsafgiftslovens § 9  

 ved lov nr. 489 af 12. juni 1996 offentliggjorde Told- og Skattestyrelsen en  

 meddelelse af 2. oktober 1996 trykt som TfS 1996, 724. Styrelsen anfører  

 følgende i meddelelsen:
 Told- og Skattestyrelsen er blevet spurgt, hvordan  

 nyvognsprisen opgøres som følge af den nævnte lovændring.
Told- og Skattestyrelsen udtalte, at den pris, som forhandleren  

 faktisk benytter ved afgiftsberigtigelsen, også udgør beregningsgrundlaget  

 inklusive registreringsafgift, moms, leveringsomkostninger og alt normalt  

 tilbehør  

 ved værdiansættelse af fri bil efter ligningslovens § 16, stk. 4, 3.  

 pkt. Styrelsen har herved anført, at eftersom det følger af  

 1996-udtalelsen, at den skattepligtige værdi skal følge den pris,  

 som  

 forhandleren faktisk anvender ved afgiftsberigtigelsen, uanset at den  

 faktiske  

 pris eventuelt afviger fra den oprindelig anmeldte pris i enten opadgående  

 eller nedadgående retning, er der fuld overensstemmelse mellem udtalelsen og  

 reglen om, at den skattepligtige værdi af fri bil svarer til den faktiske,  

 udfakturerede pris fra forhandleren.
Den eneste ændring var, at den  

 skattepligtige værdi ikke længere udgjordes af den listepris, som  

 bilimportøren  

 havde anmeldt, men derimod den pris, som forhandleren rent faktisk havde  

 solgt  

 bilen for.
 Told- og Skattestyrelsens senere meddelelse af 23. september  

 1997 trykt i TfS 1997, 738, gentager blot, hvad der blev meddelt i udtalelsen  

 fra 1996, nemlig at den skattepligtige værdi følger den pris, som  

 forhandleren rent faktisk anvender ved afgiftsberigtigelsen, dvs.  

 bruttoprisen  

 (fakturaprisen) før fradrag efter registreringsafgiftsloven.
 Den pris, som der henvises til i både 1996-meddelelsen og igen i  

 1997-meddelelsen, skal altid være bilens faktiske, udfakturerede pris, uanset  

 om den afviger fra den almindelige pris, der oprindelig er anmeldt til told-  

 og  

 skattemyndighederne, jf. registreringsafgiftslovens § 9. Dette rent  

 indkomstskattemæssige forhold, der fastslås i meddelelserne fra først 1996 og  

 igen i 1997, har ingen sammenhæng med den efterfølgende opgørelse af bilens  

 registreringsafgiftspligtige værdi i henhold til de nærmere regler i  

 registreringsafgiftslovens § 8.
 Det tilkendegives intetsteds i meddelelsen fra 1997 fra Told- og  

 Skattestyrelsens side, at den skattepligtige værdi af fri bil som påstået af  

 klager skulle nedsættes med de fradrag ved opgørelsen af den afgiftspligtige  

 værdi for ABS-bremser og airbags, der fulgte af lov nr. 363 af 2. juni 1997  

 om  

 ændring af registreringsafgiftsloven, eller at der nu også indrømmedes  

 fradrag  

 for beløb for radio og for gebyrer for blyakkumulatorer.
 At der skulle være skattefradrag for de to sidstnævnte typer  

 udstyr fremgår heller ikke noget sted af meddelelsen fra 1996, selv om det  

 allerede før 1996 gjaldt, at der i afgiftsmæssig henseende indrømmedes  

 fradrag  

 herfor i bilens afgiftspligtige værdi efter reglerne i  

 registreringsafgiftslovens § 8.
 Styrelsen har endelig anført, at den omstændighed, at der måtte  

 foreligge en uensartet opfattelse af styrelsens meddelelser blandt visse  

 lokale  

 told- og skatteregioner er endelig ikke udtryk for, at der foreligger en fast  

 og for skattemyndighederne retsforpligtende administrativ praksis, der  

 berettiger klageren til at foretage de omhandlede fradrag ved  

 A-skatteindeholdelsen for klagers ansatte med fri bil.
 Landsskatteretten  

 udtaler:
 Efter kildeskattelovens § 46, stk. 1, 1. pkt., skal den for hvis  

 regning udbetaling af A-indkomst foretages, i forbindelse med denne  

 udbetaling  

 indeholde foreløbig skat i det udbetalte beløb.
 I henhold til § 20, nr. 22 i bekendtgørelse nr. 734 af 10.  

 oktober 1998 om opkrævning af indkomstskat hos personer m.v., jf.  

 kildeskattelovens § 43, skal en arbejdsgiver indeholde A-skat m.m. af værdien  

 af hel eller delvis fri bil, som arbejdsgiveren stiller til rådighed for den  

 ansatte, jf. ligningslovens § 16, stk. 4.
 Det følger af ligningslovens § 16, stk. 4, 3. pkt., at for  

 biler, der er anskaffet af arbejdsgiveren højst tre år efter første  

 indregistrering, opgøres bilens værdi i det indkomstår, hvori første  

 indregistrering er foretaget, og i de to følgende indkomstår til den  

 oprindelige nyvognspris og herefter til 75 pct. af nyvognsprisen.
 Bestemmelsen fik sin nuværende formulering ved lov nr. 483 af  

 30. juni 1993.
 Af det oprindelige forslag til lov om ændring af ligningsloven  

 og skattekontrolloven (L 286 af 19. maj 1993) fremgår, at den skattepligtige  

 værdi af fri bil efter ligningslovens § 16, stk. 4, skulle ansættes til en  

 årlig værdi på 25 % af bilens anskaffelsessum inkl. moms og levering.
 Af bemærkningerne til lovforslaget fremgår, at anskaffelsessummen  

 er det beløb som arbejdsgiveren skal betale for bilen.
 Ved ændringsforslaget (vedtaget som lov nr. 483 af 30. juni  

 1993) blev udtrykket anskaffelsessummen ændret til den  

 oprindelige  

 nyvognspris.
 Af bemærkningerne til ændringsforslaget fremgår det vedrørende  

 ligningslovens § 16, stk. 4, 3. pkt.:
 Det foreslås, at beregningsgrundlaget for ansættelsen af den  

 skattepligtige værdi ændres fra virksomhedens anskaffelsessum for bilen til  

 bilens oprindelige nyvognspris, men kun når bilen er anskaffet af  

 virksomheden  

 inden for de første tre år efter den første indregistrering af bilen i  

 Centralregistret for Motorkøretøjer.
 Herved imødegås eventuelle præferencer for firmabiler, der er  

 erhvervet et til to år gamle, på bekostning af helt nye firmabiler, idet  

 værditabet på en bil, alt andet lige, normalt er størst de første år.
 Nyvognsprisen anvendes efter ændringsforslaget som beregningsgrundlag  

 for det indkomstår, hvori første indregistrering af bilen er foretaget,  

 uanset  

 hvem der på det tidspunkt ejede bilen, og de følgende to indkomstår.
Anvender virksomheden fortsat en nyere firmabil mere end tre år  

 efter bilens første indregistrering, nedsættes beregningsgrundlaget til 75  

 pct.  

 af nyvognsprisen for indkomstår, der ligger efter udløbet af det andet fulde  

 indkomstår efter den første indregistrering af bilen. Landsskatteretten finder, at det følger af en ordlydsfortolkning  

 af ligningslovens § 16, stk. 4, 3. pkt., og af lovens forarbejder, at der ved  

 beregningen af den skattemæssige værdi af fri bil skal tages udgangspunkt i  

 bilens nyvognspris, der efter rettens opfattelse må forstås som  

 bilens pris i  

 handel og vandel, dvs. bilens udfakturerede pris.
Retten finder endvidere  

 ikke,  

 at bemærkningerne til lovforslag L211, fremsat den 25. marts 1999, (jf. lov  

 nr.  

 385 af 2. juni 1999) som er påberåbt af selskabet, giver anledning til nogen  

 anden fortolkning af bestemmelsen end ovenfor anført.
Retten finder således  

 ikke, at selskabet i indkomstskattemæssig henseende kan anvende et lavere  

 beregningsgrundlag for den skattemæssige værdi end den pris, der rent faktisk  

 opkræves og udfaktureres fra forhandleren.
 Landsskatteretten finder endvidere ikke, at Told- og  

 Skattestyrelsen ved de meddelelser fra 1996 og 1997 samt formuleringen i  

 Ligningsvejledningerne fra 1997-2001, som er påberåbt af selskabet, har  

 fraveget denne fortolkning af ligningslovens § 16, stk. 4. Den omstændighed,  

 at  

 der måtte foreligge en uensartet opfattelse af told- og skattestyrelsens  

 meddelelser blandt visse lokale told- og skatteregioner er endvidere ikke  

 udtryk for, at der foreligger en fast og for skattemyndighederne  

 retsforpligtende administrativ praksis, der berettiger selskabet til at  

 foretage de omhandlede fradrag ved A-skatteindeholdelsen for selskabets  

 ansatte  

 med fri bil.
 Retten finder således ikke, at selskabet ved indeholdelse af  

 A-skat m.m. vedrørende værdi af fri bil for sine ansatte er berettiget til at  

 foretage de omhandlede fradrag, hvorfor den påklagede afgørelse stadfæstes.
