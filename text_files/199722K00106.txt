Nr LSF 106 Forslag til Lov om ændring af lov om registreringsafgift af motorkøretøjer  

 m.v. (Harmonisering af kredittid) Fremsat af skatteministeren (Ole Stavad) den 2. juni 1998 Vedtaget ved tredjebehandling den 26. juni 1998 Lov nr. 436 af 26/06/1998 § 1 I lov om registreringsafgift af motorkøretøjer m.v., jf. lovbekendtgørelse  

 nr. 741 af 22. september 1997, som ændret senest ved § 30 i lov nr. 1098 af  

 29. december 1997, foretages følgende ændringer:
 1. I § 2, stk. 1, nr. 6, litra b, indsættes efter »§  

 16«: »eller omfattet af § 7 i lov om afgift efter brændstofforbrug  

 for visse personbiler«.
 2. § 5, stk. 1 , ophæves, og i stedet indsættes:
 »For følgende biler, som utvivlsomt er konstrueret og indrettet til  

 godstransport, udgør afgiften 0 kr. af de første 12.100 kr. af den  

 afgiftspligtige værdi og 95 pct. af resten:
 1) Biler med tilladt totalvægt ikke over 2 t.
 2) Biler med tilladt totalvægt over 2 t, men ikke over 4 t, såfremt biler  

 af samme fabriksmærke markedsføres med lignende karrosseri i  

 personvognsudførelse (stationcars og lign.).
Stk. 2. Biler nævnt i stk. 1 må ikke benyttes til befordring af  

 personer uden for førerrummet.
Det er dog tilladt uden for førerrummet at  

 befordre personer, som arbejder i ejerens (brugerens) virksomhed, til eller  

 fra den arbejdsplads, hvor de skal anvende det medbragte materiel.« Stk. 2-6 bliver herefter stk. 3-7.
 3. I § 5, stk. 4, der bliver stk. 5, ændres »stk.  

 1-3« til: »stk. 1-4«.
 4. I § 5, stk. 5, der bliver stk. 6, ændres »stk.  

 1-4« til: »stk. 1-5«, og »stk. 2« ændres til:  

 »stk. 3«.
 5. I § 5, stk. 6, der bliver stk. 7, ændres »stk. 1 og  

 2« til: »stk. 1 og 3«.
 6. I § 8, stk. 1, ændres »5 pct.« til: »7,5  

 pct.«, og »§ 9, stk. 3« ændres til: »§ 9, stk. 3 og  

 4«.
 7. I § 9, stk. 2 , ændres to steder »5 pct.« til:  

 »7,5 pct.«.
 8. I § 9 indsættes efter stk. 2 som nyt stykke:
»Stk. 3. Såfremt udsving i valutakurser medfører, at en  

 anmeldt pris vil indeholde negativ importøravance, skal der ske fornyet  

 anmeldelse.
Der ses dog bort fra valutakursudsving, der medfører negativ  

 importøravance i en sammenhængende periode på indtil 3 måneder.« Stk. 3 og 4 bliver herefter stk. 4 og 5.
 9. I § 9, stk. 3, der bliver stk. 4, ændres »stk.  

 4« til: »stk. 5«.
 10. I § 9, stk. 4, der bliver stk. 5, ændres »stk.  

 3« til: »stk. 4«.
 11. I § 15, stk. 1, ændres »§ 5, stk. 1-4« til:  

 »§ 5, stk. 1-5«.
 12. § 17, stk. 2, ophæves.
 13. § 18, stk. 2, 2. pkt., ophæves.
 14. I § 22, stk. 2, ændres »§ 5, stk. 1-4« til:  

 »§ 5, stk. 1-5«.
 15. I § 23, stk. 1, ændres »§ 5, stk. 1-3« til:  

 »§ 5, stk. 1-5«.
 16. I § 27, stk. 1, nr. 4, ændres »§ 5, stk. 1-4«  

 til: »§ 5, stk. 1-5«.
 17. I § 30, stk. 1, ændres »§ 29, stk. 2, nr. 1«  

 til: »§ 29 a, stk. 1, nr. 1«.
§ 2 Stk. 1. Loven træder i kraft den 1. juli 1998 og har virkning for  

 køretøjer, der fra og med den 1. januar 1999 anmeldes til registrering i  

 henhold til færdselsloven efter reglerne i § 15, stk. 1, i lov om  

 registreringsafgift af motorkøretøjer m.v. eller anmeldes til  

 afgiftsberigtigelse over for de statslige told- og skattemyndigheder efter  

 reglerne i sidstnævnte lovs § 15, stk. 2, og § 19, stk. 1, jf. dog stk. 2-6.
 Stk. 2. For biler registreret i perioden fra den 1. juli 1998 til  

 den 31. december 1998 er henstanden efter reglerne i § 17, stk. 2, i lov om  

 registreringsafgift af motorkøretøjer m.v. 1 måned.
 Stk. 3. I perioden 1. juli 1998 til 31. december 1998 udgør  

 mindsteavancen efter reglerne i § 8, stk. 1, og § 9, stk. 2, i lov om  

 registreringsafgift af motorkøretøjer m.v. 6,7 pct.
Stk. 4. I perioden fra den 1. juli 1998 til den 31. december 2000  

 kan virksomhederne mod betaling af rente opnå henstand efter de hidtil  

 gældende regler i § 17, stk. 2, i lov om registreringsafgift af  

 motorkøretøjer m.v.
Der stilles sikkerhed for rentebeløb på samme måde som  

 for afgiftsbeløb, og der beregnes ikke rente for kortere tidsrum end 3  

 måneder, jf. dog stk. 2 og 5. Virksomhederne angiver rentebeløbet sammen med  

 afgiftsbeløbet efter reglerne i § 16, stk. 1.
Stk. 5. For afgiftsbeløb vedrørende biler registreret i perioden  

 fra den 1. juli 1998 til den 31. december 1998 udgør renten efter stk. 4 1  

 pct. for de sidste 2 måneder, jf. stk. 2. For afgiftsbeløb vedrørende biler  

 registreret i perioden fra den 1. januar 1999 til den 31. december 1999 udgør  

 renten efter stk. 4 2 pct. for 3 måneder.
For afgiftsbeløb vedrørende biler  

 registreret i perioden fra den 1. januar år 2000 til den 31. december år 2000  

 udgør renten efter stk. 4 2,5 pct. for 3 måneder.
 Stk. 6. Biler, der er købt af eller hvorom der er indgået bindende  

 kontrakt om køb med slutbrugeren inden den 2. juni 1998, og som anmeldes til  

 registrering i henhold til færdselsloven efter reglerne i § 15, stk. 1, i lov  

 om registreringsafgift af motorkøretøjer m.v., eller anmeldes til  

 afgiftsberigtigelse over for de statslige told- og skattemyndigheder efter  

 reglerne i samme lovs § 15, stk. 2, og § 19, stk. 1, inden udgangen af  

 september måned 1998, kan afgiftsberigtiges efter de hidtil gældende regler i  

 registreringsafgiftslovens § 8, stk. 1, § 9, stk. 2, og § 17, stk. 2.  

 Dokumentation for købet skal være indgivet til de statslige told- og  

 skattemyndigheder inden den 15. juli 1998.
 Stk. 7. Renter efter stk. 4 og 5 behandles skattemæssigt som  

 renter af henstand efter § 6 i lov om frigørelsesafgift m.v. af fast ejendom,  

 § 36 i lov om afgift af dødsboer og gaver og § 12 i lov om beskatning af  

 fortjeneste ved afståelse af fast ejendom, jf. ligningslovens § 17 A, stk. 1.
Oprindeligt fremsat forslag § 1 I lov om registreringsafgift af motorkøretøjer m.v., jf. lovbekendtgørelse  

 nr. 741 af 22. september 1997, som ændret senest ved § 30 i lov nr. 1098 af  

 29. december 1997, foretages følgende ændringer:
 1. § 5, stk. 1 , ophæves og i stedet indsættes:
 »For følgende biler, som utvivlsomt er konstrueret og indrettet til  

 godstransport, udgør afgiften 0 kr. af de første 12.100 kr. af den  

 afgiftspligtige værdi og 95 pct. af resten:
 1) Biler med tilladt totalvægt ikke over 2 t.
 2) Biler med tilladt totalvægt over 2 t, men ikke over 4 t, såfremt biler  

 af samme fabriksmærke markedsføres med lignende karrosseri i  

 personvognsudførelse (stationcars og lign.).
Stk. 2. Biler nævnt i stk. 1 må ikke benyttes til befordring af  

 personer uden for førerrummet.
Det er dog tilladt uden for førerrummet at  

 befordre personer, som arbejder i ejerens (brugerens) virksomhed, til eller  

 fra den arbejdsplads, hvor de skal anvende det medbragte materiel.« Stk. 2-6 bliver herefter stk. 3-7.
 2. I § 5, stk. 4, der bliver stk. 5, ændres  

 »stk. 1-3« til: »stk. 1-4«.
 3. I § 5, stk. 5, der bliver stk. 6, ændres  

 »stk. 1-4« til: »stk. 1-5«, og »stk. 2« ændres  

 til: »stk. 3«.
 4. I § 5, stk. 6, der bliver stk. 7 ændres  

 »stk. 1 og 2« til: »stk. 1 og 3«.
 5. I § 8, stk. 1 , ændres »5 pct.« til: »7,5  

 pct.« og »§ 9, stk. 3« ændres til: »§ 9, stk. 3 og  

 4«.
 6. I § 9, stk. 2 , ændres to steder »5 pct.« til:  

 »7,5 pct.«.
 7. I § 9 , indsættes efter stk. 2 som nyt stykke:
» Stk. 3. Såfremt udsving i valutakurser medfører, at en  

 anmeldt pris vil indeholde negativ importøravance, skal der ske fornyet  

 anmeldelse.
Der ses dog bort fra valutakursudsving, der medfører negativ  

 importøravance i en sammenhængende periode på indtil 3 måneder.«.
 Stk. 3 og 4 bliver herefter stk. 4 og 5.
 8. I § 9, stk. 3 , der bliver stk. 4, ændres »stk.  

 4« til: »stk. 5«.
 9. I § 9, stk. 4 , der bliver stk. 5, ændres »stk.  

 3« til: »stk. 4«.
 10. I § 15, stk. 1, ændres »§ 5, stk. 1-4« til:  

 »§ 5, stk. 1-5«.
 11. § 17, stk. 2 , ophæves.
 12. I § 18, stk. 2 , 2. pkt., ophæves.
 13. I § 22, stk. 2 ændres »§ 5, stk. 1-4« til:  

 »§ 5, stk. 1-5«.
 14. I § 23, stk. 1 ændres »§ 5, stk. 1-3« til:  

 »§ 5, stk. 1-5«.
 15. I § 27 stk. 1, nr. 4, ændres »§ 5, stk. 1-4«  

 til: »§ 5, stk. 1-5«.
 16. I § 30, stk. 1 , ændres »§ 29, stk. 2, nr. 1«  

 til: »§ 29 a, stk. 1, nr. 1«.
§ 2 Stk. 1. Loven træder i kraft den 1. juli 1998 og har virkning for  

 køretøjer, der fra og med den 1. januar 1999 anmeldes til registrering i  

 henhold til færdselsloven efter reglerne i § 15, stk. 1, i lov om  

 registreringsafgift af motorkøretøjer m.v. eller anmeldes til  

 afgiftsberigtigelse over for de statslige told- og skattemyndigheder efter  

 reglerne i sidst nævnte lovs § 15, stk. 2, og § 19, stk. 1, jf. dog stk. 2-4.
 Stk. 2. I perioden fra den 1. juli 1998 til den 31. december 1998  

 er henstanden efter reglerne i § 17, stk. 2, i lov om registreringsafgift af  

 motorkøretøjer m.v., 1 måned.
 Stk. 3. I perioden fra den 1. juli 1998 til den 31. december 1998  

 udgør mindsteavancen efter reglerne i § 8, stk.1 og § 9 stk. 2, i lov om  

 registreringsafgift af motorkøretøjer m.v., 6,7 pct.
 Stk. 4. Biler, der er købt eller hvorom der er indgået bindende  

 kontrakt om køb inden den 2. juni 1998, og som anmeldes til registrering i  

 henhold til færdselsloven efter reglerne i § 15, stk. 1, i lov om  

 registreringsafgift af motorkøretøjer m.v. eller anmeldes til  

 afgiftsberigtigelse over for de statslige told- og skattemyndigheder efter  

 reglerne i sidstnævnte lovs § 15, stk. 2, og § 19, stk. 1, inden udgangen af  

 september måned 1998, kan afgiftsberigtiges efter de hidtil gældende regler i  

 registreringsafgiftslovens § 8, stk.1, § 9, stk. 2, og § 17, stk. 2.  

 Dokumentation for købet skal være indgivet til de statslige told- og  

 skattemyndigheder inden udgangen af juni måned 1998.
Bemærkninger til lovforslaget Almindelige bemærkninger 1. Det foreslås, at henstandsordningen, den særlige lange  

 kredittid på tre måneder mod sikkerhed, der gælder for afregning af  

 registreringsafgift efter angivelse, afskaffes.
Ved lovens i krafttræden  

 (omkring 1. juli 1998 ) reduceres kredittiden med 2 måneder til 1 måned.
Den  

 sidste måned falder væk 1. januar 1999.
Registreringsafgiften opgøres og indbetales i langt de fleste tilfælde af  

 bilforhandlerne.
Bilforhandlerne opgør for hver måned, hvor meget der skal  

 betales i registreringsafgift for månedens indregistreringer.
Afgiftsbeløbet  

 skal angives og indbetales senest den 15 i måneden efter.
Herudover kan  

 forhandlerne imidlertid opnå henstand med betalingen mod sikkerhed i  

 yderligere 3 måneder.
Der opkræves ikke rente af den kredit, staten yder.
 For de andre særlige punktafgifter gælder nu som hovedregel, at afgifterne  

 opgøres for en afgiftsperiode på en måned og angives og betales 15 dage  

 derefter uden mulighed for yderligere kredit.
Ved forslaget bringes afregnings- og kreditregler for  

 registreringsafgiften på linie med de andre afgifter.
Forslagets sigte er at  

 gøre registreringsafgiften mere gennemskuelig samt ved en finanspolitisk  

 stramning at bidrage til finansieringen af de samtidigt foreslåede  

 nedsættelser af indkomstskatten.
Forslaget skal også ses i lyset af, at  

 bilpriserne gennem de sidste 5 år er faldet realt i pris.
Det skyldes blandt  

 andet et fald i afgiftsbelastningen, der er sket gennem at fradragene for  

 sikkerhedspuder blev fastsat for højt.
Ved normalisering af fradragene i  

 midten af 1997 fik bilerne lov til at beholde en væsentlig del af de for høje  

 fradrag.
 I det samtidig fremsatte lovforslag om ændring af mineralolieafgiftsloven  

 er de øvrige forbrugsafgiftsændringer præsenteret.
2. Kreditten med betaling af registreringsafgiften er af stor  

 betydning for bilforhandlernes indtjening.
Af en typisk bil til omkring  

 200.000 kr udgør registreringsafgiften 110.000 kr, mens værdien uden afgift  

 men med moms udgør ca 90.000 kr.
Af de 90.000 kr udgør momsen 18.000 kr.,  

 således at bilforhandleren opnår en pris uden afgift på 72.000 kr.  

 Bilforhandlerens avance heraf udgør typisk 3.500-5.000 kr.
Udover den direkte  

 avance opnår bilforhandleren imidlertid en kreditfordel ved afregning af moms  

 og afgifter.
For såvidt angår momsen er kredittiden efter de gældende regler  

 mellem 130 dage og 40 dage ved salg henholdsvis første dag i et kvartal og  

 sidste dag i et kvartal.
I gennemsnit udgør momskredittiden 85 dage.
For  

 såvidt angår registreringsafgiften udgør kredittiden mellem 135 dage og 105  

 dage eller i gennemsnit 120 dage.
For ovennævnte bil til 200.000 kr udgør  

 kreditfordelen for momsen efter de nuværende regler 255 kr ved en rente på 6  

 pct. , mens kreditfordelen vedrørende registreringsafgiften udgør 2.200 kr  

 ved en rente på 6 pct.. Den samlede afgiftskreditfordel, som forhandleren  

 opnår, udgør således 2.455 kr eller 50-70 pct. af den typiske mere direkte  

 avance.
Afgiftskredittiden udgør således et meget væsentligt og afgørende element  

 i bilforhandlernes samlede bruttoavance ved salg af biler.
Det kan også ses  

 af, at indregisteringerne af biler er væsentlig større i starten af en måned  

 end i slutningen af en måned.
Ved at udskyde registreringen over et  

 månedsskifte opnår bilforhandleren en måneds eksttra kredit svarende til 550  

 kr.
Ved at udskyde en registrering over en kvartalsgrænse f.eks. 30 juni/1.  

 juli opnås efter de gældende regler 90 dages ekstra momskredit svarende til  

 270 kr for den typiske bil.
Det er dog næppe således, at bilforhandlerne opnår nettofordele på grund  

 af registeringsafgiften eller momsen og kreditten heraf.
Man må forvente, at  

 kreditfordelen overvæltes i priserne i samme udstrækning som afgiften.  

 Kreditfordelen er jo proportional med afgiften og udløses ved samme  

 begivenhed.
 3. Virkningerne af forslaget.
Ved dette forslag reduceres kredittiden for registreringsafgiften med 90  

 dage fra i gennemsnit 120 til i gennemsnit 30 dage.
Fra 1. juli 1998  

 reduceres kredittiden med 60 dage og fra 1. januar 1999 reduceres kredittiden  

 yderligere med 30 dage.
 Ved det samtidig fremsatte forslag om ændringer af momskredittiderne  

 reduceres momskreditten fra i gennemsnit 85 dage ( mellem 40 og 130 dage) til  

 46 dage ( mellem 31 og 61 dage). Der henvises i øvrigt til dette forslag.
 For en typisk gennemsnitlig personbil, hvoraf momsen udgør ca. 18.000 kr  

 og registreringsafgiften udgør 110.000 kr., vil forslaget medføre følgende  

 reduktioner i kreditfordelen:
 Reduktionerne i kreditfordelen vil medføre en tilsvarende stigning i  

 prisen uden moms og afgift, idet bilforhandlerne vil forsøge at fastholde den  

 samme nettoindtjening.
 Da der beregnes moms af nettoprisstigninger og yderligere  

 registreringsafgift af stigninger i prisen med moms, vil priserne med moms og  

 afgift stige mere end anført.
 For såvidt angår reduktionen i kreditten for registreringsafgiften vil en  

 stigning i nettoprisen på 1.650 kr for en gennemsnitlig personbil medføre en  

 stigning i momsen på 410 kr og en stigning i registreringsafgiften på 3.715  

 kr., således at prisen samlet stiger med 5.775 kr, heraf 3.850 efter 1. juli  

 1998 og 1.925 kr efter 1. januar 1999. eller med ca 2 pct. 1. juli 1998 og 1  

 pct. 1. januar 1999.
 Prisstigningerne vil være procentvis mindre for de køretøjstyper, hvor  

 afgiften udgør en mindre del af den samlede pris såsom små og store  

 varebiler, hyrevogne, små turistbusser etc.
Om priserne vil stige lige præcis 1 juli 1998 /1. januar 1999 som anført  

 eller lidt senere er dog ikke sikkert.
Som nævnt vindes en kreditfordel efter  

 gældende regler på 820 kr ved indregistrering 1. juli i forhold til 30 juni,  

 jf. at man her krydser en måneds- og kvartalgrænse.
Dette skal ses i  

 sammenhæng med , at man efter forslaget vil tabe en kreditfordel på 1100 kr  

 ved at indregistrere den 1. juli 1998 i stedet for den 30 juni 1998. Samme  

 forhold gør sig gældende 1. januar 1999, hvor kreditfordelen ved at sælge  

 umiddelbart før årskiftet vil være mindre end ved at sælge umiddelbart efter  

 årsskiftet uanset, at kredittiderne alene sættes ned for salg efter  

 årsskiftet.
Yderligere gælder ved årsskiftet , at knækket i  

 registeringsafgiften vil blive reguleret op med udviklingen i  

 reguleringstallet med tillæg af 1 pct., hvorved en større del af prisen  

 bliver beskattet med 105 pct. i stedet for 180 pct.
For personbiler, der  

 belastes med 180 pct. på marginalen bevirker reguleringen alt andet lige et  

 afgiftsfald på 1.500 kr ved den forventede stigning i reguleringstallet på  

 3,1 pct.
 Der er således alene et begrænset incitament for bilforhandlerne til at  

 fremme hamstringer lige præcis omkring 1. juli 1998 og slet ikke noget  

 incitament lige præcis ved årskiftet 1998/99.
 På samme måde som reduktionen i registreringsafgiftskreditten væltes over  

 i højere priser, således at der kommer en afledt moms og  

 registreringsafgiftsvirkning, vil reduktionen i momskreditten blive væltet  

 over i højere priser med afledt virkning på afgiftsberegningen.
 For nævnte typiske gennemsnits personbil til 200.000 kr, heraf 18.000 kr  

 moms, vil virkningen være som følger:
For god ordens skyld bør det dog nævnes, at biler fra tredjelande, f.eks.  

 Japan, belastes med importmoms af importværdien.
For sådanne biler vil  

 reduktionen i momskredittiden alene have effekt for den hjemlige  

 værditilvækst, men ikke importværdien.
Hertil kommer, at afskaffelsen af  

 importmomsen fra slutningen af år 2000 vil medføre en samlet fordel på ca 150  

 kr i år 2002, hvis man også her regner med overvæltning af  

 importmomsvirkningen i priserne.
 Mens virkningen for den typiske gennemsnitlige personbil er en stigning i  

 prisen på ca 5.775 kr. som følge af den ændrede kredit for  

 registreringsafgiften og godt 400 kr som følge af den ændrede momskredit i  

 alt ca 6.175 kr., vil virkningen være større for dyrere biler og mindre for  

 billigere biler.
Under forudsætning om fuld overvæltning vil virkningen for en bil til ca.  

 500.000 kr, hvoraf afgiften udgør ca 300.000 kr og momsen ca. 40.000 kr være  

 en prisstigning på ca. 15.750 kr på grund af den mindre kredit med  

 registreringsafgiften og ca 900 kr på grund af den mindre momskredit.
Modsat  

 vil prisvirkningen være mindre for en billigere bil.
For en bil til 90.000 kr  

 med 2 airbag og blokeringsfrie bremser udgør registreringsafgiften ca 42.000  

 kr og momsen henved 10.000 kr.
Prisstigningen for en sådan bil vil udgøre  

 omkring 1.615 kr for så vidt angår nedsættelsen af afgiftskreditten og ca.  

 160 kr vedrørende nedsættelse af momskreditten.
Prisvirkningen er mindre,  

 fordi afgiften er lavere og ikke mindst fordi de billigste biler alene  

 belastes med en marginalafgift på 105 pct.
For varebiler med tilladt totalvægt over 2 ton vil prisvirkningerne være  

 mere beskedne.
For en varebil til 200.000 kr inklusive moms og afgift vil den  

 samlede virkning af ændringen i moms- og registreringsafgiftskreditten under  

 forudsætning af fuld overvæltning være på ca. 1.300 kr eller 0,65 pct. af  

 prisen med afgift, heraf 950 kr som følge af ændringen af kredittiden for  

 registreringsafgiften.
4. Ved ændringen af reglerne for registreringsafgiften, der blev  

 gennemført i forsommeren 1997 blev fradragene i registreringsafgiften for  

 sikkerhedspuder normaliseret med udgangspunkt i, at prisen for en  

 sikkerhedspude udgør ca 1.300 kr med moms.
Der skete herved en kraftig  

 reduktion af fradragene, der dog for hovedparten blev neutraliseret ved, at  

 progressionsknækket i registreringsafgiften blev forhøjet fra 34.400 kr til  

 48.800 kr.
For biler, hvis afgiftspligtige værdi overstiger det nye knæk,  

 svarede forhøjelsen af knækket til en lettelse på 10.800 kr.
Set i forhold  

 til afgiften og prisen umiddelbart før ændringen i 1997, steg afgiften for en  

 bil med 2 puder med ca 2.600 kr.
Sammenligner man derimod  

 registreringsafgiften fra før sikkerhedspudefradraget blev indført eller  

 sikkerhedspuderne blev videre udbredt med afgiften i dag, er der sket et fald  

 i afgiften på nævnte ca 11.000 kr.
Denne registreringsafgiftsudhuling gennem de for store fradrag har  

 bevirket, at priserne for nye biler er steget mindre end priserne i  

 almindelighed opgjort som den samlede stigning i forbrugerprisindexet.
I de  

 seneste 5 år er prisen på nye biler steget med 5 pct., mens priserne i  

 almindelighed er steget med 11 pct.
Forskellen på ca 6 pct. svarer nogenlunde  

 til det registreringsafgiftsfald, der udviklede sig på grund af de overdrevne  

 fradrag for sikkerhedspuder.
Ved dette forslag vindes omkring halvdelen af  

 udhulingen ind igen for den gennemsnitlige bil.
For de dyrere biler vil  

 afgiften netto være strammmet, når man sammenligner efter forslagets  

 vedtagelse med før 1993, mens de billigste personbiler netto fortsat vil have  

 kunnet beholde hovedparten af afgiftsfaldet.
Ved ændringerne i bilafgifterne i foråret 1997 blev der indsat en  

 værnsregel imod, at avancen fra salg af nye biler, hvoraf der betales  

 registreringsafgift, kunne flyttes over på f.eks. den bil, der blev taget i  

 bytte.
Værnsreglen bestod i, at afgiftsberegningen skulle tage udgangspunkt  

 i, at der havde været en avance på mindst 5 pct. hos bilforhandleren.
Den  

 faktiske detailavance måtte gerne være mindre end de 5 pct..
Da bilforhandlerens avance udover forskellen mellem salgs- og købsprisen  

 for den nye bil også består i afgiftskreditfordelen, bør den  

 beregningsmæssige avanceprocent sættes op samtidig med, at  

 afgiftskreditfordelen reduceres.
For den gennemsnitlige personbil til ca.  

 200.000 kr svarer tabet i kreditfordel til ca 2,5 pct. af forhandlerens  

 indkøbspris.
Den beregningsmæssige avanceprocent foreslås derfor også sat op  

 med i alt 2,5 pct., heraf med 1,7 pct. fra 1. juli 1998.
Da afgiften udgør en stigende andel af bilens værdi ved højere priser, vil  

 kreditfordelen i forhold til bilens værdi uden afgift være højere, jo dyrere  

 bilen er.
For meget dyre biler svarer reduktionen i afgiftskreditten til ca 3  

 pct.
Modsat udgør værdien af den mindre afgiftskredit mindre end 2,5 pct. for  

 billigere personbiler og biler med forholdsmæssig mindre afgift så som f.eks.  

 varebiler.
 Mens forhøjelsen af værnsreglens 5 pct. til 7,5 pct. ikke indebærer nogen  

 skærpelse for den gennemsnitlige personbil, vil der være tale om en vis  

 skærpelse for de billigere personbiler og for varebiler mv. og omvendt en  

 mindre lempelse for de dyrere biler.
 Provenumæssige konsekvenser.
Provenuet af registreringsafgiften er på finansloven for 1998 skønnet at  

 indbringe 17,8 mia. kr.
Næsten hele provenuet indbetales af bilforhandlere,  

 der har mulighed for henstand.
Ved forslaget reduceres kredittiden med 90  

 dage.
Statens gennemsnitlige likviditet forbedres herved med 4,45 mia. kr.  

 engang for alle ved uændret bilsalg.
Med samme beløb forbedres statens  

 betalingsregnskab en gang for alle.
Derimod har forslaget ikke direkte nogen  

 virkning på statens afgiftsindtægter, idet registreringsafgiften  

 indtægtesføres ved angivelsen af afgiften senest den 15 i måneden efter  

 afgiftsperioden.
Denne frist ændres ikke.
Ved en forbedring af statens gennemsnitlige likviditet med 4,45 mia. kr.  

 en gang for alle forbedres statens rentekonto med 267 mill. kr. årligt.
I  

 1998, hvor der efter de nuværende regler sker indbetaling af afgift  

 vedrørende salg af biler i september 1997 til august 1998, vil forslaget  

 betyde, at indtægterne vedrørende bilsalg i juli og august indbetales 2  

 måneder tidligere end ellers, mens indtægterne vedrørende bilsalg i september  

 og oktober vil nå at blive indbetalt henholdsvis 1 1/2 måned før årsskiftet  

 og 1/2 måned tidligere end ellers.
 Rentevirkningen i 1998 bliver derfor alene på ca 35 mill. kr., idet en  

 rentesats på 6 pct. er lagt til grund.
 I 1999 bliver rentevirkningen ved samme bilsalg som forventet i 1998 på ca  

 245 mill. kr., mens den varige rentevirkning på 265 mill. kr første gang  

 realiseres fuldt ud i år 2000.
Værdien af den reducerede kredittid vil på samme måde som selve afgiften  

 blive væltet over i højere priser.
Herved stiger momsindtægterne med ca. 65  

 mill. kr., når forslaget får helårsvirkning ved samme bilsalg som forventet i  

 1998. I 1998 vil den optjente moms stige med ca 20 mill. kr., mens den  

 optjente moms i 1999 og frem stiger med de 65 mill. kr. årligt.
Det er lagt  

 til grund, at 40 pct. af bilsalget finder sted i andet halvår.
På grund af  

 forsinkelsen i bogføringen af momsen, vil der dog alene blive nået  

 indtægtsført ca. 10 mill. kr. i 1998. I 1999 vil der blive nået indtægtsført  

 60 mill. kr.
I år 2000 vil der blive nået indtægtsført ca. 70 mill. kr., jf.  

 det samtidig fremsatte lovforslag om reduktion af angivelsesfrist for store  

 momsvirksomheder, mens helårseffekten på 65 mill. kr. vil blive indtægtsført  

 fra år 2001 og frem.
 Udover at momsindtægterne stiger ved stigende bilpriser vil også  

 indtægterne fra den værdiafhængige registreringsafgift stige.
Når ordningen er fuldt gennemført vil den afgiftspligtige værdi stige med  

 ca 330 mill. kr. ( 265 mill. kr. i mistet rentefordel samt moms heraf). Da  

 den marginale registreringsafgift udgør 180 pct. af personbiler, med en pris  

 på over ca. 100.000 kr. ville provenuet af registreringsafgiften stige med  

 600 mill. kr. i 1998 niveau, hvis hele provenuet kom fra personbiler af pris  

 over ca 100.000 kr.
Omkring 10 pct. af provenuet kommer dog fra varebiler,  

 busser, hyrevogne og personbiler til en pris under ca. 100.000 kr., hvor  

 marginalafgiften er mindre, hvorfor den afledte effekt på  

 registreringsafgiften alene er beregnet til ca 550 mill. kr. årligt.
Ved  

 denne beregning er også taget hensyn til, at »kontant«  

 marginalafgiften ved den resterende kredittid på i gennemsnit 30 dage ikke er  

 180 pct. men snarere henved 179 pct.
 I finansåret 1998 vil der blive optjent en ekstra afledt  

 registreringsafgift på ca. 125 mill. kr, hvoraf ca. 100 mill. kr. vil blive  

 bogført i 1998.
 I finansåret 1999 vil der blive optjent en ekstra afledt  

 registreringsafgift på 550 mill. kr., hvoraf ca. 525 mill. kr. vil blive  

 bogført som indtægt i 1998. I år 2000 og frem vil virkningen på finansloven  

 være på 550 mill. kr. under forudsætning af uændret bilsalg.
Den samlede virkning af forslaget er således en forbedring af statens  

 finanser med ca. 880 mill. kr. årligt under forudsætning af uændret bilsalg.  

 I finansår 1998 optjenes ekstra 180 mill. kr., mens der vil blive  

 indtægtsført ekstra 145 mill. kr.
I finansår 1999 vil der blive optjent 860  

 mill. kr. ekstra, hvoraf ca. 830 vil blive indtægtsført i finansåret 1999.
Økonomiske og administrative konsekvenser for erhvervslivet Forslaget vil reducere bilforhandlernes renteindtægter med ca. 35 mill.  

 kr. i 1998, ca 245 mill. kr. i 1999 og 265 mill. kr. i år 2000 og frem.  

 Reduktionen i renteindtægterne vil dog blive væltet over i højere priser og  

 dermed ikke belaste bilforhandlerne men bilkøberne.
Erhvervene står for en stor del af nyvognskøbet, men beholder typisk  

 bilerne i få år.
Erhvervsbelastningen af registreringsafgiften er alene den  

 afskrivning, der sker af afgiftselementet i bilpriserne i de år, de nyere  

 biler er i erhverv.
Erhvervenes andel af personbilbestanden, der bruges  

 erhvervsmæssigt, er på vel under 10 pct. af den samlede bilbestand.
Da  

 afskrivningerne er forholdsvis store på de nyere biler kan det skønnes, at  

 erhvervenes andel af helårsvirkningen på 880 mill. kr. er på ca 225 mill. kr.  

 Resten af belastningen vil vedrøre husholdningene herunder husholdninger med  

 firmabilordninger.
 Det skal bemærkes, at personbilforbruget i erhverv i vid udstrækning  

 finder sted i de mere hjemmemarkedsorienterede erhverv, hvor man kan  

 forvente, at øgede omkostninger vil væltet over i højere priser.
Miljømæssige konsekvenser Omkostningerne ved bilhold vil blive øget med ca 0,9 mia. kr.  

 Omkostningerne vil især stige for de dyrere og dermed oftest mere  

 brændstofforbrugende personbilmærker.
Med betydelig usikkerhed kan det  

 skønnes, at forslaget på sigt vil medføre, at bilbestanden vil blive ca. 1,5  

 pct. mindre end ellers og at der vil ske et vist skifte fra de mere  

 brændstofforbrugende biler til de mindre brændstofforbrugende biler.
Da det  

 især vil være de bilister, der har et mindre kørselsbehov, der vil undlade  

 bilhold, kan virkningen på miljøskadelige udslip mv. fra personbilerne med  

 betydelig usikkerhed skønnes til ca. 1 pct.
 Miljøvirkningen for varebiler, der vil være beskeden, vil blive modvirket  

 af , at balancen mellem priserne på personbiler og de mere miljøbelastende  

 varebiler vil blive rykket til gunst for varebilerne.
 Der henvises dog til det samtidigt fremsatte forslag om ændringer i  

 varevognsafgifterne.
Administrative konsekvenser Forslaget skønnes ikke at have nævneværdige administrative konsekvenser.
Forhold til EU-retten Lovforslaget skønnes ikke at indeholde EU-retlige aspekter.
Bemærkninger til forslagets enkelte bestemmelser Til § 1 Til nr. 1-4 Der skete en fejl ved opsætningen af registreringsafgiftslovens § 5, stk.  

 1, i den affattelse der blev gennemført ved lov nr. 363 2. juni 1997. Fejlen  

 medfører, at lovbestemmelsen kan læses sådan, at kravene vedrørende brug af  

 varerummet i bestemmelsens sidste afsnit alene gælder for store varebiler.  

 Dette er helt utilsigtet, idet disse krav også skal gælde de små varebiler  

 med tilladt totalvægt op til og med 2 ton.
Derfor foreslås bestemmelsens  

 opsætning tydeliggjort, hvorved bestemmelsen ændres tilbage til den tidligere  

 gældende retstilstand.
Til nr. 5 og 6 Som værn mod at bilforhandlerne flytter avancen væk fra nye biler, hvor  

 den er belastet med op til 180 pct. registreringsafgift, over på andre ikke  

 afgiftpligtige varer (typisk det efterfølgende salg af en brugt bil, når en  

 sådan indgår handlen), er registreringsafgiften i dag fastsat efter en pris,  

 der indeholder mindst 5 pct. forhandleravance.
Avancen kan godt være lavere  

 end 5 pct., men det må ikke påvirke afgiften.
Når kredittiden normaliseres,  

 må forhandlerne finde andre indtægtsmuligheder.
For at sikre, at disse  

 indtægter på samme måde som kreditten vil knytte sig til salget af nye biler,  

 foreslås mindsteavancen hævet til 7,5 pct.
Til nr. 7 Efter de gældende regler tillades det ikke, at en anmeldt pris er så lav,  

 at importøren har negativ avance.
Efter administrativ praksis tillades  

 negativ avance dog, når dette skyldes kortvarige ændringer i valutakurserne.  

 Med henblik på klar hjemmel for denne praksis foreslås denne indarbejdet i  

 loven Til nr. 8 og 9 Der er tale om konsekvensændringer af nr. 7.
Til nr. 10 Der er tale om en konsekvensændring af nr. 1.
Til nr. 11 Det foreslås, at den særlige henstandsordning med registreringsafgiften  

 ophæves.
Til nr. 12 Denne ændring er en konsekvens af nr. 11.
Til nr. 13-15 Der er tale om en konsekvensændring af nr. 1.
Til nr. 16 Der er tale om en konsekvensændring, der ved en fejl ikke skete ved lov  

 nr. 1098 af 29. december 1997.
Til § 2 Bestemmelsen indeholder en overgangsordning.
For biler registreret efter  

 at loven er trådt i kraft og året ud, bliver henstanden med afgiften i første  

 omgang nedsat med 2 måneder til en måned, og i denne periode foreslås  

 mindsteavancen fastsat til 6,7 pct.
Særligt for biler, der er købt eller hvor  

 der er indgået bindende kontrakt om køb inden lovforslagets fremsættelse  

 foreslås, at lovens hidtil gældende regler anvendes fra  

 ikrafttrædelsestidspunktet indtil udgangen af september måned 1998.
Skriftlig fremsættelse (2. juni 1998) Skatteministeren (Ole Stavad):
 Jeg skal hermed tillade mig at fremsætte:
 Forslag til lov om ændring af lov om registreringsafgift af  

 motorkøretøjer m.v. (Harmonisering af kredittid.
 (Lovforslag L 106).
 Nærværende forslag skal ses i sammenhæng med regeringens miljø- og  

 energipolitiske målsætninger og regeringens målsætning om fortsat stabilitet  

 i dansk økonomi til gavn for beskæftigelsen og under hensyntagen til at de  

 bredeste skuldre bærer mest.
 Forslaget går ud på at afvikle den ekstraordinære kredittid for  

 registreringsafgiften og forhøje kravet til den afgiftsmæssige indregning af  

 avancen på nye biler.
Efter de gældende regler ydes henstand i op til 3 måneder ud over den  

 sædvanlige afgiftskredit på løbende måned plus 15 dage.
Det er denne særligt  

 lange kredittid for betaling af registreringsafgift, som regeringen ønsker  

 ophævet.
Når kredittiden bliver kortere, må forhandlerne finde andre  

 indtægtsmuligheder.
For at sikre, at disse indtægter på samme måde som  

 indtægterne ved den særligt lange kredit vil knytte sig til salget af nye  

 biler, foreslås mindsteavancen på nye biler hævet fra 5 pct. til 7,5 pct.
Der forslås dog en overgangsordning, således at henstanden med afgiften  

 for biler registreret i år i første omgang nedsættes med 2 måneder til 1  

 måned.
I denne periode foreslås minimum-avancen fastsat til 6,7 pct.
1. januar 1999 afskaffes henstandsordningen helt - dvs. kreditten  

 begrænses med yderligere en måned.
Samtidigt øges kravet til mindsteavancen  

 til 7,5 pct.
Da der imidlertid samtidig sker en lempelse af afgiften med ca.  

 1.500 kr. vil denne sidste del af overgangsordningen næppe medføre  

 prisstigninger.
Det bemærkes, at den kredit der gives gennem henstandsordningen efter de  

 gældende regler kræver, at der stilles sikkerhed.
Bilforhandlernes  

 likviditetsbelastning reduceres således ved, at der i takt med gennemførelsen  

 af forslaget skal stilles mindre og mindre sikkerhed.
Det skønnes, at forslaget vil betyde, at bilkøberne i sidste ende vil  

 opleve en prisstigning på 5 - 6.000 kr. for en bil til ca. 200.000 kr. eller  

 ca. 3 pct.
I den sammenhæng skal det dog bemærkes, at bilpriserne i de  

 seneste 5 år er steget ca. 5 pct, mens den almindelige prisudvikling i samme  

 periode har været 11 pct.
 Idet jeg i øvrigt henviser til lovforslaget og de ledsagende bemærkninger,  

 skal jeg anbefale forslaget til Tingets hurtige og velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om registreringsafgift af motorkøretøjer m.v., jf. lovbekendtgørelse  

 nr. 741 af 22. september 1997, som ændret senest ved § 30 i lov nr. 1098 af  

 29. december 1997, foretages følgende ændringer:
 1. § 5, stk. 1 , ophæves og i stedet indsættes:
 »For følgende biler, som utvivlsomt er konstrueret og indrettet til  

 godstransport, udgør afgiften 0 kr. af de første 12.100 kr. af den  

 afgiftspligtige værdi og 95 pct. af resten:
 1) Biler med tilladt totalvægt ikke over 2 t.
 2) Biler med tilladt totalvægt over 2 t, men ikke over 4 t, såfremt biler  

 af samme fabriksmærke markedsføres med lignende karrosseri i  

 personvognsudførelse (stationcars og lign.).
Stk. 2. Biler nævnt i stk. 1 må ikke benyttes til befordring af  

 personer uden for førerrummet.
Det er dog tilladt uden for førerrummet at  

 befordre personer, som arbejder i ejerens (brugerens) virksomhed, til eller  

 fra den arbejdsplads, hvor de skal anvende det medbragte materiel.« Stk. 2-6 bliver herefter stk. 3-7.
 2. I § 5, stk. 4, der bliver stk. 5, ændres  

 »stk. 1-3« til: »stk. 1-4«.
 3. I § 5, stk. 5, der bliver stk. 6, ændres  

 »stk. 1-4« til: »stk. 1-5«, og »stk. 2« ændres  

 til: »stk. 3«.
 4. I § 5, stk. 6, der bliver stk. 7 ændres  

 »stk. 1 og 2« til: »stk. 1 og 3«.
 § 5. For følgende biler, som utvivlsomt er konstrueret og  

 indrettet til godstransport, udgør afgiften 0 kr. af de første 12.100 kr. af  

 den afgiftspligtige værdi og 95 pct. af resten:
 1) Biler med tilladt totalvægt ikke over 2 t.
2) Biler med tilladt totalvægt over 2 t, men ikke over 4 t, såfremt biler  

 af samme fabriksmærke markedsføres med lignende karrosseri i  

 personvognsudførelse (stationcars og lign.). Disse biler må ikke benyttes til  

 befordring af personer uden for førerrummet.
Det er dog tilladt uden for  

 førerrummet at befordre personer, som arbejder i ejerens (brugerens)  

 virksomhed, til eller fra den arbejdsplads, hvor de skal anvende det  

 medbragte materiel.
Stk. 2. For andre biler med tilladt totalvægt over 2 t, men ikke  

 over 4 t, som utvivlsomt er konstrueret og indrettet til godstransport, udgør  

 afgiften 0 kr. af de første 30.000 kr. af den afgiftspligtige værdi og 30  

 pct. af resten.
For biler over 3 t kan fgiften dog højst udgøre 50.000 kr.
De  

 i dette stykke nævnte biler må ikke benyttes til personbefordring i videre  

 omfang end de i stk. 1 omhandlede køretøjer.
 Stk. 3. Den afgiftspligtige værdi efter stk. 1 forhøjes med 7.450  

 kr. for nye køretøjer, der ikke er forsynet med sikkerhedspude, og med 3.725  

 kr. for nye køretøjer, der er forsynet med kun een sikkerhedspude.
 Stk. 4. For biler mellem 2 og 4 t tilladt totyalvægt, som er  

 specielt indrettet til erhvervsmæssigt formål, herunder tandklinikker,  

 udstillingsvogne, salgsvogne, mobile kontorer, værkstedsvogne og lignende, og  

 anvendes hertil, finder bestemmelserne i stk. 1-3 tilsvarende anvendelse.
Stk. 5. En bil, somer berigtiget med afgift efter stk. 1-4,  

 afgiftsberigtiges efter § 4, når betingelserne for denforetagne  

 afgiftsberigtigelse ikke længere er opfyldt.
For de i stk. 1 omhandlende  

 køretøjer nedsættes afgiften dog med 95 pct. af den del af køretøjets  

 afgiftspligtige værdi, der overstiger 12.100 kr., og for de i stk. 2  

 omhandlede køretøjer nedsættes afgiften med 30 pct. af den del af køretøjets  

 afgiftspligtige værdi, der overstiger 30.000 kr.
For biler over 3 t kan  

 nedsættelsen dog højst udgøre 50.000 kr.
For køretøjer, som er berigtiget med  

 halv afgift eller bestemmelser i tidligere lovgivning, nedsættes afgiften med  

 40 pct.
Stk. 6. De i stk. 1 og 2 fastsatte beløbsgrænser reguleres årligt  

 med 2,0 pct. tillagt eller fratrukket den af finansministeren bekendtgjorte  

 tilpasningsprocent for det pågældende finansår efter lov om en  

 satsreguleringsprocent.
Procenten beregnes med een decimal.
De således  

 regulerede beløb afrundes opad til nærmeste kronebeløb, der er deleligt med  

 100. Regulering efter 1. pkt. foretages første gang med virkning for 1999.
 5. I § 8, stk. 1 , ændres »5 pct.« til: »7,5  

 pct.« og »§ 9, stk. 3« ændres til: »§ 9, stk. 3 og  

 4«.
§ 8. Den afgiftspligtige værdi for et nyt køretøj er dets  

 almindelige pris, indbefattet merværdiafgift, men uden afgift efter denne  

 lov, ved salg til bruger her i landet på registreringstidspunktet eller, hvis  

 de statslige told- og skattemyndigheder inden køretøjets registrering  

 udsteder bevis for afgiftsberigtigelsen, på tidspunktet for bevisets  

 udstedelse.
I den afgiftspligtige værdi af nye køretøjer indregnes altid  

 mindst 5 pct. i forhandleravance.
Den afgiftspligtige værdi må ikke indeholde  

 negativ importøravance, jf. dog § 9, stk. 3. Såfremt told- og  

 skattemyndighederne konstaterer, at elementer, herunder avance, som indgår i  

 beregningen af den afgiftspligtige værdi, overflyttes eller faktureres, så de  

 ikke længere omfattes af den afgiftspligtige værdi, kan de transaktioner,  

 hvor den pågældende overflytning eller omfakturering er konstateret,  

 tilsidesættes i relation til afgiften.
Stk. 2. - - - 6. I § 9, stk. 2 , ændres to steder »5 pct.« til:  

 »7,5 pct.«.
§ 9. - - - Stk. 2. Er der anmeldt en pris for et køretøj efter stk. 1,  

 anvendes denne pris som køretøjets afgiftspligtige værdi.
Såfremt køretøjet  

 sælges til en højere pris end den, der er anmeldt efter stk. 1, anvendes dog  

 denne salgspris som køretøjets afgiftspligtige værdi.
Køretøjet kan ikke  

 afgiftsberigtiges på grundlag af en lavere pris end den anmeldte, medmindre  

 det kan godtgøres, at den lavere pris indeholder de elementer, som efter § 8,  

 stk. 1 og 2, indgår i den afgiftspligtige værdi.
Såfremt forhandleravancen  

 nedsættes til under 5 pct. forhøjes den afgiftspligtige værdi med 25 pct. af  

 forskellen mellem en beregnet forhandleravance på 5 pct. og den faktiske  

 forhandleravance.
Forhandlere underretter de statslige told- og  

 skattemyndigheder om afvigelser fra den anmeldte pris.
 7. I § 9, indsættes efter stk. 2 som nyt stykke:
» Stk. 3. Såfremt udsving i valutakurser medfører, at en  

 anmeldt pris vil indeholde negativ importøravance, skal der ske fornyet  

 anmeldelse.
Der ses dog bort fra valutakursudsving, der medfører negativ  

 importøravance i en sammenhængende periode på indtil 3 måneder.«.
 Stk. 3 og 4 bliver herefter stk. 4 og 5.
 8. I § 9, stk. 3 , bliver stk. 4, ændres »stk. 4«  

 til: »stk. 5«.
 9. I § 9, stk. 4 , der bliver stk. 5, ændres »stk.  

 3« til: »stk. 4«.
§ 9. - - - Stk. 3. Er der ikke over for de statslige told- og  

 skattemyndigheder anmeldt pris for et nyt køretøj, eller er betingelserne  

 efter stk. 2 om afgiftsberigtigelse på grundlag af en lavere pris end den  

 anmeldte ikke opfyldet, fastsættes den afgiftspligtige værdi ved vurdering af  

 køretøjet, jf. dog stk. 4, og afgiften forhøjes med 500 kr. for motorcykler  

 og 1.000 kr. for biler.
Stk. 4. Skatteministeren kan fastsætte regler, hvorefter de  

 statslige told- og skattemyndigheder kan fastsætte den afgiftspligtige værdi  

 af et nyt køretøj på grundlag af oplysninger om køretøjets almindelige pris  

 (listepris) i de tilfælde, hvor der ikke over for de statslige told- og  

 skattemyndigheder er anmeldt en pris.
Afgiften forhøjes som anført i stk. 3.
 10. I § 15, stk. 1, ændres »§ 5, stk. 1-4« til:  

 »§ 5, stk. 1-5«.
 11. § 17, stk. 2 ophæves.
 § 17. Afgiften for en måned skal være indbetalt til de statslige  

 told- og skattemyndigheder senest den 15. i den følgende måned.
Stk. 2. Efter regler fastsat af skatteministeren kan de statslige  

 told- og skattemyndigheder mod sikkerhed yde indtil 3 måneders henstand med  

 betaling af skyldig afgift.
Ved fastsættelsen af det beløb, for hvilket  

 henstand kan ydes, tages hensyn til sikkerhedsstillelsen efter § 14, stk. 2.
 12. I § 18, stk. 2, 2. punkt ophæves.
§ 18. Betaler en virksomhed ikke skyldig afgift rettidigt, eller  

 foreligger der for de statslige told- og skattemyndigheder oplysninger om  

 virksomhedens forhold, der gør det overvejende sandsynligt, at afgiften ikke  

 vil blive betalt rettidigt, kan de statslige told- og skattemyndigheder  

 påbyde virksomheden at afgive den i § 16, stk. 1, omhandlede angivelse for  

 kortere perioder end en måned.
De statslige told- og skattemyndigheder kan  

 endvidere i sådanne tilfælde pålægge en virksomhed en kortere betalingsfrist  

 end de i § 17 nævnte og kræve, at der stilles fuld sikkerhed for  

 afgiftsskylden.
Stk. 2. Betales afgift ikke rettidigt, skal der betales 1,3 pct. i  

 månedlig rente for hver påbegyndt måned fra forfaldsdagen at regne.
Er der  

 ydet henstand efter § 17, stk. 2, forfalder afgiften til betaling ved udløbet  

 af henstandsperioden.
Stk. 3. - - - 13. I § 22, stk. 2 ændres »§ 5, stk. 1-4« til:  

 »§ 5, stk. 1-5«.
 § 22. Ved anmeldelse af et køretøj til registrering samt ved  

 anmeldelse af ejerskifte for et køretøj skal der for registreringsmyndigheden  

 fremlægges bevis for, at der af hensyn til afgiften efter denne lov intet er  

 til hinder for køretøjets registrering.
 Stk. 2. Når køretøjer, der anmeldes eller foranlediges anmeldt til  

 registrering af virksomheder, som er registreret efter § 14, kan dog  

 registreres mod, at virksomheden for registreringsmyndigheden fremlægger  

 erklæring om, at køretøjet skal afgiftsbereitiges efter denne lovs § 4, § 5,  

 stk. 1-4, eller § 5 a, stk. 1, og på nærmere foreskreven måde godtgør, at  

 virksomheden er registreret.
Stk. 3. - - - 14. I § 23, stk. 1 ændres »§ 5, stk. 1-3« til:  

 »§ 5, stk. 1-5«.
 § 23. Køretøjer, som er fritaget for afgift i henhold til § 2, stk. 1, nr.  

 5, 6, 7, 8, 9, 11 og 14, eller som er berigtiget med afgift efter § 5, stk.  

 1-3, samt eldrevne vaarebiler skal forsynes med særlige nummerplader.
Stk. 2. - - - 15. I § 27 stk. 1, nr. 4, ændres »§ 5, stk. 1-4«  

 til: »§ 5, stk. 1-5«.
 § 27. med bøde straffes den, der forsætligt eller groft uagtsomt:
1) afgiver urigtige eller vildledende oplysninger eller fortier  

 oplysninger til brug for afgiftskontrollen, 2) overtræder § 9, stk. 1 og 2, § 13, stk. 2, § 16, stk. 1 og stk. 2, § 19  

 stk. 1, § 20, § 21, stk. 1 og stk. 2, § 23, stk. 1, § 24, § 25, stk. 1 og  

 Stk. 3-5, 3) tilsidesætter vilkår, som er fastsat i tilladelser efter § 3, stk. 1, 4) anvender et afgiftspligtigt køretøj, som ikke er afgiftsberigtiget,  

 eller anvender et køretøj, der er fritaget for afgift, eller hvoraf der er  

 betalt afgift efter bestemmelserne i § 5, stk. 1-4, § 5 a, stk. 1, eller § 6,  

 stk. 1, i strid med de betingelser, der gælder for fritagelsen eller  

 afgiftsberigtigelsen efter den pågældende bestemmele, 5) - - - 16. I § 30, stk. 1 , ændres »§ 29, stk. 2, nr. 1«  

 til: »§ 29 a, stk. 1, nr. 1«.
 § 30. Er et køretøj, der efter foretagen reparation eller  

 ombygning ikke kan betragtes som identisk med et tidligere afgiftsberigtiget  

 køretøj, jf. § 29, stk. 2, nr. 1, blevet registreret eller omregistreret til  

 ny ejer, uden at afgiften er berigtiget, kan krav om betaling af det  

 afgiftsbeløb, som skulle have været betalt ved første registrering eller  

 første registrering af ejerskifte efter reparationen eller ombygningen, gøres  

 gældende mod den, der har foretaget reparationen eller ombygningen.
Stk. 2. - - - Efter 2. behandling den 24. juni 1998 § 1 I lov om registreringsafgift af motorkøretøjer m.v., jf. lovbekendtgørelse  

 nr. 741 af 22. september 1997, som ændret senest ved § 30 i lov nr. 1098 af  

 29. december 1997, foretages følgende ændringer:
 1. I § 2, stk. 1, nr. 6, litra b, indsættes efter »§  

 16«: »eller omfattet af § 7 i lov om afgift efter brændstofforbrug  

 for visse personbiler«.
 2. § 5, stk. 1 , ophæves, og i stedet indsættes:
 »For følgende biler, som utvivlsomt er konstrueret og indrettet til  

 godstransport, udgør afgiften 0 kr. af de første 12.100 kr. af den  

 afgiftspligtige værdi og 95 pct. af resten:
 1) Biler med tilladt totalvægt ikke over 2 t.
 2) Biler med tilladt totalvægt over 2 t, men ikke over 4 t, såfremt biler  

 af samme fabriksmærke markedsføres med lignende karrosseri i  

 personvognsudførelse (stationcars og lign.).
Stk. 2. Biler nævnt i stk. 1 må ikke benyttes til befordring af  

 personer uden for førerrummet.
Det er dog tilladt uden for førerrummet at  

 befordre personer, som arbejder i ejerens (brugerens) virksomhed, til eller  

 fra den arbejdsplads, hvor de skal anvende det medbragte materiel.« Stk. 2-6 bliver herefter stk. 3-7.
 3. I § 5, stk. 4, der bliver stk. 5, ændres »stk.  

 1-3« til: »stk. 1-4«.
 4. I § 5, stk. 5, der bliver stk. 6, ændres »stk.  

 1-4« til: »stk. 1-5«, og »stk. 2« ændres til:  

 »stk. 3«.
 5. I § 5, stk. 6, der bliver stk. 7, ændres »stk. 1 og  

 2« til: »stk. 1 og 3«.
 6. I § 8, stk. 1, ændres »5 pct.« til: »7,5  

 pct.«, og »§ 9, stk. 3« ændres til: »§ 9, stk. 3 og  

 4«.
 7. I § 9, stk. 2 , ændres to steder »5 pct.« til:  

 »7,5 pct.«.
 8. I § 9 indsættes efter stk. 2 som nyt stykke:
»Stk. 3. Såfremt udsving i valutakurser medfører, at en  

 anmeldt pris vil indeholde negativ importøravance, skal der ske fornyet  

 anmeldelse.
Der ses dog bort fra valutakursudsving, der medfører negativ  

 importøravance i en sammenhængende periode på indtil 3 måneder.« Stk. 3 og 4 bliver herefter stk. 4 og 5.
 9. I § 9, stk. 3, der bliver stk. 4, ændres »stk.  

 4« til: »stk. 5«.
 10. I § 9, stk. 4, der bliver stk. 5, ændres »stk.  

 3« til: »stk. 4«.
 11. I § 15, stk. 1, ændres »§ 5, stk. 1-4« til:  

 »§ 5, stk. 1-5«.
 12. § 17, stk. 2, ophæves.
 13. § 18, stk. 2, 2. pkt., ophæves.
 14. I § 22, stk. 2, ændres »§ 5, stk. 1-4« til:  

 »§ 5, stk. 1-5«.
 15. I § 23, stk. 1, ændres »§ 5, stk. 1-3« til:  

 »§ 5, stk. 1-5«.
 16. I § 27, stk. 1, nr. 4, ændres »§ 5, stk. 1-4«  

 til: »§ 5, stk. 1-5«.
 17. I § 30, stk. 1, ændres »§ 29, stk. 2, nr. 1«  

 til: »§ 29 a, stk. 1, nr. 1«.
§ 2 Stk. 1. Loven træder i kraft den 1. juli 1998 og har virkning for  

 køretøjer, der fra og med den 1. januar 1999 anmeldes til registrering i  

 henhold til færdselsloven efter reglerne i § 15, stk. 1, i lov om  

 registreringsafgift af motorkøretøjer m.v. eller anmeldes til  

 afgiftsberigtigelse over for de statslige told- og skattemyndigheder efter  

 reglerne i sidstnævnte lovs § 15, stk. 2, og § 19, stk. 1, jf. dog stk. 2-4.
 Stk. 2. For biler registreret i perioden fra den 1. juli 1998 til  

 den 31. december 1998 er henstanden efter reglerne i § 17, stk. 2, i lov om  

 registreringsafgift af motorkøretøjer m.v. 1 måned.
 Stk. 3. I perioden 1. juli 1998 til 31. december 1998 udgør  

 mindsteavancen efter reglerne i § 8, stk. 1, og § 9, stk. 2, i lov om  

 registreringsafgift af motorkøretøjer m.v. 6,7 pct.
Stk. 4. I perioden fra den 1. juli 1998 til den 31. december 2000  

 kan virksomhederne mod betaling af rente opnå henstand efter de hidtil  

 gældende regler i § 17, stk. 2, i lov om registreringsafgift af  

 motorkøretøjer m.v.
Der stilles sikkerhed for rentebeløb på samme måde som  

 for afgiftsbeløb, og der beregnes ikke rente for kortere tidsrum end 3  

 måneder, jf. dog stk. 2 og 5. Virksomhederne angiver rentebeløbet sammen med  

 afgiftsbeløbet efter reglerne i § 16, stk. 1.
Stk. 5. For afgiftsbeløb vedrørende biler registreret i perioden  

 fra den 1. juli 1998 til den 31. december 1998 udgør renten efter stk. 4 1  

 pct. for de sidste 2 måneder, jf. stk. 2. For afgiftsbeløb vedrørende biler  

 registreret i perioden fra den 1. januar 1999 til den 31. december 1999 udgør  

 renten efter stk. 4 2 pct. for 3 måneder.
For afgiftsbeløb vedrørende biler  

 registreret i perioden fra den 1. januar år 2000 til den 31. december år 2000  

 udgør renten efter stk. 4 2,5 pct. for 3 måneder.
 Stk. 6. Biler, der er købt af eller hvorom der er indgået bindende  

 kontrakt om køb med slutbrugeren inden den 2. juni 1998, og som anmeldes til  

 registrering i henhold til færdselsloven efter reglerne i § 15, stk. 1, i lov  

 om registreringsafgift af motorkøretøjer m.v., eller anmeldes til  

 afgiftsberigtigelse over for de statslige told- og skattemyndigheder efter  

 reglerne i samme lovs § 15, stk. 2, og § 19, stk. 1, inden udgangen af  

 september måned 1998, kan afgiftsberigtiges efter de hidtil gældende regler i  

 registreringsafgiftslovens § 8, stk. 1, § 9, stk. 2, og § 17, stk. 2.  

 Dokumentation for købet skal være indgivet til de statslige told- og  

 skattemyndigheder inden den 15. juli 1998.
