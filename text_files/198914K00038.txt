Nr BTL 38 Betænkning over Forslag til lov om folkeafstemning om flygtninge   

 Nr L 38 1989-90, 1. samling Afgivet af Retsudvalget Afgivet: 19900503 Udvalget har behandlet lovforslaget i en række møder og har herunder stillet spørgsmål til justitsministeren og socialministeren, som disse har besvaret skriftligt.
Spørgsmål og svar er optrykt som bilag til betænkningen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til forkastelse ved 3.  

 behandling.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med det af mindretallet stillede  

 ændringsforslag vedrørende den ændrede dato for afholdelse af folkeafstemning  

 (Valdemarsdag), idet mindretallet bemærker følgende:
Fremskridtspartiets lovforslag om en folkeafstemning om flygtninge er  

 blevet mere og mere aktuelt siden fremsættelsen.
Det er Fremskridtspartiets  

 indtryk, at danskernes holdning til udlændinge er blevet skærpet betydeligt,  

 og at politikerne på Christiansborg bør benytte lejligheden til at spørge  

 befolkningen om dette meget ømtålelige problem.
Det er Fremskridtspartiets indtryk, at der er en afgrund til forskel  

 mellem de holdninger, som flertallet på Christiansborg lægger for dagen, og  

 den holdning, der er i den danske befolkning.
Det er synd for de virkelige  

 flygtninge, at folketingsflertallet igennem en dårlig udlændingelov med  

 diverse familiesammenføringsregler m.v. får pisket et fremmedhad frem i den  

 danske befolkning.
 Fremskridtspartiet må give Venstre ret, når partiet i sit debatoplæg om  

 udlændinge i Danmark på side 24 skriver:
»Den omstændighed, at danske myndigheder slet ikke er i stand til at  

 stoppe flygtningestrømmen, rejser spørgsmålet, om ikke der bør arbejdes på et  

 politisk flertal for en bedre styring af flygtningestrømmen.« Opbringningen af det tyske fartøj ved Hyllekrog Fyr med 30 illegale  

 libanesiske flygtninge vidner om, at Venstres ønskede styring er gået helt  

 tabt og er blevet afløst af en højt betalt menneskesmuglerindustri.
 Folketinget bør lytte til befolkningen i stedet for det hykleri, som  

 f.eks. partiet Centrum-Demokraterne i dag fremviser fra talerstolen, samtidig  

 med at man i bladet Danskeren, nr. 1, februar 1990, kan læse, at det  

 tidligere folketingsmedlem for Centrum-Demokraterne,  

 kommunalbestyrelsesmedlem og folketingskandidat Herluf Rasmussen, der  

 tidligere var aktiv modstandsmand og sabotør i Bopa, nu vil deltage i den  

 offentlige debat og samtidig være kontaktperson for Den Danske Forening i sit  

 område.
 Herluf Rasmussen skriver bl.a. følgende:
»For mig er der ingen tvivl om, at et pres fra vælgerne og en  

 erkendelse af, at størsteparten af den danske befolkning ønsker klar besked,  

 vil tvinge politikerne til at løse op for en debat i partiernes ledelser, men  

 også blandt partiernes repræsentanter i Folketinget.« Fremskridtspartiet håber selvfølgelig, at Centrum-Demokraterne med en  

 sådan appel i ryggen kan stemme for lovforslaget.
Ændringsforslag Af et mindretal (FP):
Til § 1 1) Datoen »den 21. november 1989« ændres til: »den 15. juni  

 1990«.
Bemærkninger Til nr. 1 På grund af den lange behandlingstid i Retsudvalget (herunder besvarelse  

 af stillede spørgsmål) har forslagsstillerne set sig nødsaget til at ændre  

 datoen for folkeafstemningen til Valdemarsdag 1990, som i øvrigt vil være en  

 passende dag for en sådan folkeafstemning.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Inge Dahl-Sørensen (V) Knud Lind (FP) Kirsten Lee (RV) Nør  

 Christensen (CD) Inger Stilling-Pedersen (KRF) Erling Christensen (S) Ole  

 Espersen (S) Søren Hansen (S) Torben Lund (S) Lissa Mathiasen (S) Carsten  

 Andersen (SF) Leif Hermann (SF) Ebba Strange (SF) nfmd.
Bilag Udvalgets spørgsmål til justitsministeren og dennes besvarelse heraf Spørgsmål:
 1. Idet der henvises til Ole Espersens ordførertale ved 1. behandling af  

 lovforslaget bedes ministeren oplyse følgende:
a) Hvor mange arbejdspladser optager flygtningene her i Danmark? b) Hvor mange arbejdspladser skaffer flygtningene her i Danmark? c) Hvor mange asylansøgere kommer til den danske grænse i forhold til  

 befolkningstallet i Danmark og i forhold til, hvor mange der kommer til andre  

 vesteuropæiske landes grænser? d) Hvor stor en procentdel udgør de udenlandske statsborgere af  

 befolkningen i Danmark sammenholdt med procentdelen af udenlandske  

 statsborgere i forhold til befolkningen i andre vesteuropæiske lande? e) Det bedes procentvis oplyst, hvor mange familiesammenføringer der  

 vedrører henholdsvis flygtninge her i landet og danske statsborgere.
 2. Idet der henvises til Kirsten Lee's ordførertale ved 1. behandling  

 bedes følgende oplyst:
a) I hvor mange af de 1.200 tilfælde, hvor flygtninge fik tilladelse til  

 familiesammenføring, skete der rent faktisk indrejse? b) I hvor mange af de resterende 5.800 tilfælde, hvor udlændinge fik  

 tilladelse til familiesammenføring, skete der rent faktisk indrejse og hvor  

 mange af tilfældene optræder mere end een gang i statistikken? Svar:
 ad 1 a):
Arbejdsmarkedsstyrelsen har over for Justitsministeriet oplyst, at man  

 alene vil være i stand til at angive, hvor mange flygtninge der er tilmeldt  

 Arbejdsformidlingen som arbejdssøgende.
Så vidt vides registreres det ingen  

 steder, hvor mange flygtninge der er i aktivt erhverv.
 ad 1b):
 Det må antages, at der i øjeblikket skønsmæssigt er beskæftiget 550-600  

 årsværk med asyl- og flygtningespørgsmål i Justitsministeriet,  

 Flygtningenævnet, Direktoratet for Udlændinge, politiet og Dansk Røde Kors.
 Socialministeriet har oplyst, at antallet af beskæftigede i Dansk  

 Flygtningehjælp efter den budgetterede lønsum for 1990 svarer til 708,7  

 fuldtidsbeskæftigede, og at antallet af beskæftigede i Socialministeriets  

 departement, som beskæftiger sig med flygtningespørgsmål, svarer til ca. 4  

 fuldtidsbeskæftigede.
Indenrigsministeriet har oplyst, at det ikke er muligt at besvare  

 spørgsmålet for så vidt angår antallet af arbejdspladser i kommunerne.
Til  

 orientering kan det dog oplyses, at staten yder et tilskud til kommunernes  

 merudgifter til særlige foranstaltninger for flygtninge og indvandrere  

 på i alt 443 mio. kr. i 1990.
Der foreligger ikke en samlet oversigt over antallet af personer, som  

 beskæftiger sig med flygtningespørgsmål i den offentlige administration  

 (staten, amtskommunerne, kommunerne). Spørgsmål med relation til flygtninge  

 behandles i en række ministerier.
Ud over Justitsministeriet og  

 Socialministeriet drejer det sig navnlig om Udenrigsministeriet,  

 Indenrigsministeriet, Undervisnings- og Forskningsministeriet,  

 Arbejdsministeriet, Kulturministeriet og Boligministeriet.
 ad 1 c):
 I 1989 indrejste 4.588 spontane asylansøgere her til landet, mens 1.276  

 asylansøgere blev nægtet indrejse, heraf 137 personer i Københavns Lufthavn i  

 Kastrup.
Indbyggerantallet i Danmark udgjorde den 1. januar 1989 5.129.778  

 personer.
Det samlede antal asylansøgere, der kom til den danske grænse,  

 udgjorde således ca. 0,1 pct. af befolkningen.
De seneste officielle tal for antallet af indrejste (spontane)  

 asylansøgere, som Justitsministeriet er bekendt med for en række  

 vesteuropæiske lande, vedrører 1988. For 1989 er Justitsministeriet kun i  

 besiddelse af foreløbige tal.
Tallene er således:
 ad 1 d):
 Ifølge oplysning fra Danmarks Statistik udgjorde antallet af udenlandske  

 statsborgere i Danmark pr. 1. januar 1990 150.644 svarende til ca. 2,9 pct.  

 af befolkningen.
 Justitsministeriet er ikke i besiddelse af tilsvarende oplysninger  

 vedrørende andre vesteuropæiske lande.
 ad 1 e):
I 1989 blev der i alt givet tilladelse til familiesammenføring til ca.  

 8.000 personer.
Af disse var der for ca. 1.800 personers vedkommende tale om  

 familiesammenføring med en herboende flygtning.
I ca. 2.800 tilfælde var der  

 tale om familiesammenføring med en dansk/nordisk statsborger.
 ad 2 a):
Direktoratet for Udlændinge fører ikke statistik over, hvor mange af de  

 personer der får tilladelse til familiesammenføring der rent faktisk  

 indrejser her i landet.
Det er imidlertid direktoratets erfaring, at langt  

 den overvejende del senere indrejser, selv om det i visse tilfælde kan vare  

 nogen tid, blandt andet som følge af problemer med udrejsen fra hjemlandet.
 ad 2 b):
De tal, som Direktoratet for Udlændinge kan oplyse vedrørende  

 familiesammenføring, er baseret på antallet af afgørelser.
Det kan derfor  

 ikke udelukkes, at en person kan optræde flere gange i statistikken, f.eks.  

 hvis vedkommende får opholdstilladelse på grund af flere på hinanden følgende  

 ægteskaber.
Det vil dog efter direktoratets opfattelse alene være i meget få  

 tilfælde, at en person således optræder mere end een gang i årsstatistikken.
Udvalgets spørgsmål til socialministeren og dennes besvarelse heraf Spørgsmål:
 Ministeren bedes tilstille udvalget Socialministeriets notat af 18. august  

 1989: »Hovedtal om flygtninge« (5. kt., j.nr. 4891-10).
 Svar:
 Ovennævnte notat vedlægges.
SOCIALMINISTERIET Hovedtal om flygtninge 1. Socialministeriets udgifter til flygtninge Note:
1) Tallene for 1989 og 1990 er skøn.
Der er forudsat en skønnet tilgang på  

 4.000 flygtninge i 1989 og på 3.000 i 1990.
 2) Antallet af beskæftigede i Dansk Flygtningehjælp svarer i 1989 til ca.  

 762 fuldtidsbeskæftigede.
2. Statslige udgifter i alt til flygtninge De samlede statslige udgifter til flygtninge er på FL 1989 opgjort til  

2,4 mia. kr. i 1989. I vedhæftede tabel er udgiften specificeret  

 nærmere.
3. Kommunernes udgifter i øvrigt Der findes ingen samlet opgørelse over kommunernes udgifter til flygtninge  

 på områder, hvor der ikke ydes statsrefusion (administration, undervisning  

 m.v.).
Der ydes imidlertid kommunerne et særligt bloktilskud, der fuldt ud skulle  

 dække merudgifter på disse områder.
Beløbet er i 1989 2.600 kr. pr.  

 indvandrer/flygtning + yderligere 12.100 kr. pr. 6-16 årig.
4. Antal flygtninge Flygtninge m.v. i Danmark pr. 1. januar 1989:
 flygtninge (ca.) 29.100 = 0,6 pct. af befolkn.
 fra 3. lande (ekskl. flygtninge) 58.200 = 1,1 pct. af befolkn.
 3. lande er lande uden for Norden, EF og Nordamerika.
3. Familiesammenføring Der råder i den offentlige debat nogen forvirring omkring tal for  

 familiesammenføring. Årsagen er især, at de tal Direktoratet for Udlændionge  

 offentliggør, er en afgørelsesstatistik, der ikke siger noget om,  

 hvorvidt/hvornår den pågældende indrejser, og hvor der kan være truffet flere  

 afgørelser vedrørende den samme person (som f.eks. både kan optræde under  

 familiesammenføring og under anerkendte flygtninge, idet en del af de  

 familiesammenførte efterfølgende søger og ofte får flygtningestatus).
Heroverfor er der de tal, som Dansk Flygtningehjælp oplyser, og som er  

 baseret på det antal familiesammenførte, der faktisk indrejser.
Det er kun  

 Dansk Flygtningehjælp, der registrerer, om tilladelser til  

 familiesammenføring til herboende flygtninge resulterer i at de pågældende  

 faktisk indrejser.
 Tallene for 1988:
 familiesammenføringstilladelser:
- ca. 1.200, hvor den herboende er flygtning - ca. 5.800, herboende ej flygtning Indrejste:
 - ca. 700, hvor den herboende er flygtning.
Dansk Flygtningehjælp har for perioden 1984 til medio 1989 opgjort det  

 indrejste antal familiesammenføringer til herboende flygtninge til ca. 3.400.  

 I samme periode fik ca. 24.200 flygtninge asyl, dvs. at 100 flygtninge er  

 efterfulgt af 14 familiesammenføringer.
Tallet må tages med betydeligt  

 forbehold, da den betragtede periode er meget kort.
Tallet synes dog at give  

 et helt andet billede end tallene fra Ishøj, vedrørende tyrkiske indvandrere.
Tabel 1: Oversigt over statens udgifter til flygtningeformål i 1988 og  

 1989 * Beløbene vil - via Finansministeriets flygtningereserve - kunne blive  

 forhøjet i løbet af 1989.
