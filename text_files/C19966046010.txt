Cirkulæreskrivelse om meddelelse om  

 medlemmer, der ønsker at overgå til delefterløn som  

 selvstændige erhvervsdrivende Kommentar m.v.:
 Som dokumentation for, at den selvstændige  

 erhvervsdrivende har nedsat arbejdstiden til 18 1/2 time pr. uge i  

 forbindelse med overgangen til delefterløn, må der foreligge  

 objektive forhold, som kan sandsynliggøre  

 arbejdstidsnedsættelsen.
 Meddelelse om afgørelsen:
 Nedenfor gennemgås fire afgørelser, truffet  

 af Arbejdsmarkedets Ankenævn, hvor delefterløn blev  

 afslået, til belysning af, hvilke krav der stilles til dokumentationen  

 af arbejdstidsnedsættelsen til 18½ time pr. uge for medlemmer, der  

 ønsker at overgå til delefterløn som selvstændige  

 erhvervsdrivende.
 Rådgivende ingeniør - få men  

 store kunder:
 Medlemmet havde siden 1986 drevet selvstændig  

 virksomhed som rådgivende ingeniør og ansøgte om at  

 overgå til delefterløn med virkning fra den 1. januar 1995.
 Virksomhedens omsætning havde de sidste 3 år  

 sammenlagt andraget ca. kr. 1.750.000,00 fordelt på 5 kunder.
Som dokumentation for arbejdstidsnedsættelsen  

 anførte medlemmet, at samarbejdet med 3 af disse kunder ophørte  

 pr. 1. februar 1995, hvilket blev dokumenteret ved skrivelser af 1. februar  

 1995 sendt til de respektive kunder.
Det fremgik, at der ikke havde  

 været nogen omsætning med den ene af kunderne i 1994.
 Virksomheden havde herefter 2 kunder tilbage, med hvilke  

 virksomheden i 1994 omsatte for i alt kr. 144.325,00.
 Et revisionsfirma bekræftede rigtigheden af de  

 afgivne oplysninger om virksomhedens omsætning og antallet af  

 kunder.
 Det blev endvidere oplyst, at medlemmet ingen planer havde  

 om at indgå nye aftaler, og at medlemmet fremover udelukkende  

 påregnede at have omsætning med de resterende 2 kunder.
 Arbejdsmarkedets Ankenævn fandt, at medlemmet ikke  

 var berettiget til at overgå til delefterløn, da medlemmet ikke  

 kunne dokumentere, at der skete en varig ændring af virksomheden,  

 således at hans personlige arbejdstid nedsattes til 18½ time om  

 ugen.
 Advokat - faldende indtjening på grund af tab  

 af flere store klienter:
Medlemmet havde siden 1961 drevet selvstændig  

 virksomhed som advokat sammen med en partner.
Virksomheden havde efter det  

 oplyste haft en løbende nedgang i indtjeningen siden 1992.
Som dokumentation for arbejdstidsnedsættelsen  

 anførte medlemmet, at sagsmængden siden 1992 var faldet  

 betydeligt, idet firmaet havde mistet flere store klienter.
Indtjeningen i  

 firmaet var som følge heraf faldet fra kr. 1.711.692,84 i 1992 til kr.  

 1.179.576,42 i 1994.
 Medlemmet havde endvidere på grund af den faldende  

 indtjening måttet opsige sin sekretær.
 Direktoratet fandt ikke, at medlemmet var berettiget til  

 at overgå til delefterløn, idet det ikke fandtes  

 tilstrækkeligt dokumenteret, at arbejdet i den selvstændige  

 virksomhed ved overgangen til delefterløn nedsattes til 18 ½time pr.  

 uge.
Direktoratet lagde herved vægt på, at der ikke  

 var tidsmæssig sammenhæng med medlemmets overgang til  

 delefterløn og de ændringer, som var sket i virksomheden.
Den  

 omstændighed, at virksomheden havde mistet nogle af sine klienter,  

 kunne ikke dokumentere, at der var tale om en ændring af virksomheden  

 af varig karakter, hvorfor det ikke fandtes dokumenteret, at arbejdstiden  

 fremover ville udgøre 18 ½ time pr. uge.
 Direktoratet lagde endvidere vægt på, at  

 virksomhedens karakter indebar, at det var muligt at udføre opgaver  

 for klienter helt uafhængigt af virksomhedens eventuelle  

 åbningstider.
 Arbejdsmarkedets Ankenævn tiltrådte den af  

 direktoratet trufne afgørelse med den givne begrundelse.
 Indehaver af plastikfabrik - ønskede at  

 ophøre med udviklingsarbejdet:
 Medlemmet havde siden 1972 drevet en plastikfabrik og  

 ønskede at videreføre denne i delefterlønsperioden.
 Medlemmets revisor oplyste, at omsætningen i  

 virksomheden udgjorde kr. 1.248.191,00 i 1994.
 Medlemmet angav, at timeforbruget i virksomheden  

 før den 1. januar 1995 fordelte sig således:
Administration 10,0 timer Vedligeholdelse af maskiner 4,0 timer Arbejde i produktionen 4,5 timer Udvikling af nye produkter 18,5 timer Som dokumentation for arbejdstidsnedsættelsen  

 anførte medlemmet, at han ville nedsætte sin arbejdstid til 18 ½  

 time om ugen ved at indstille udviklingsarbejdet, hvilket havde været  

 hans primære opgave, samt at han planlagde at ophøre med at  

 drive selvstændig virksomhed i 1996.
 Arbejdsmarkedets Ankenævn fandt, at medlemmet ikke  

 var berettiget til at overgå til delefterløn, da det ikke  

 fandtes dokumenteret, at medlemmet ved en varig ændring af virksomheden  

 havde nedsat sin arbejdstid til 18 ½ time om ugen.
 Medlemmet ønskede at videreføre  

 selvstændig virksomhed inden for offset og serigrafi i  

 delefterlønsperioden:
Medlemmet havde siden 1981 drevet  

 enkeltmandsvirksomhed fra sin privatadresse.
Virksomheden beskæftigede  

 sig med salg, indkøb, produktion og design inden for offset og  

 serigrafi mv.
 Medlemmet ønskede at nedsætte sin arbejdstid  

 fra 40-45 timer om ugen, og dette ville ske ved at indskrænke  

 virksomhedens åbningstid.
 Som dokumentation for arbejdstidsnedsættelsen  

 anførte medlemmet, at han fremover agtede at holde åbent tirsdag  

 og onsdag fra kl. 9-15 og torsdag fra kl. 9-15.30, i alt 18 ½ time pr. uge.  

 Derudover havde han tænkt sig kun at besøge halvt så mange  

 kunder som ellers.
 Arbejdsmarkedets Ankenævn fandt, at medlemmet ikke  

 var berettiget til at overgå til delefterløn, idet han ikke  

 havde dokumenteret, at hans personlige arbejdstid i virksomheden nedsattes  

 til 18½ time om ugen ved overgangen til delefterløn.
Ankenævnet fandt, at en indskrænkning af  

 virksomhedens åbningstid ikke var tilstrækkelig dokumentation  

 for, at medlemmets personlige arbejde i virksomheden blev nedsat til 18 ½  

 time om ugen.
Ankenævnet lagde endvidere vægt på, at en  

 væsentlig del af virksomhedens indtægtsgivende aktiviteter kunne  

 finde sted uden for åbningstiden.
