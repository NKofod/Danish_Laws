 Foranlediget af flere forespørgsler fra arbejdsformidlingskontorerne om  

 fortolkning af tilskudsreglerne til lære- og praktikpladser i relation til en  

 i mejeriuddannelsen ofter forekommende praksis, der har en vis lighed med  

 kombinationsaftaler, idet lærlingens/elevens uddannelse foregår i flere  

 virksomheder, oftest 2 eller 3, men hvor aftale herom ikke træffes ved  

 uddannelsens påbegyndelse, er Direktoratet for Erhvervsuddannelserne  

 fremkommet med følgende fortolkning:
Lærlingen/eleven indgår efter denne praksis - der uddannelsesmæssigt er  

 begrundet i den store specialisering af mejerivirksomhederne - almindelig  

 uddannelsesaftale med een virksomhed om hele uddannelsesforløbet.
Det retlige  

 grundlag for flytningerne tilvejebringes ved en aftale mellem 3 parter,  

 nemlig lærlingen/eleven, den afgivende virksomhed og den overtagende  

 virksomhed.
Ved en sådan 3-partsaftale er reglerne om tilskud til restlæreforholdet  

 ikke anvendelig.
Derimod skal reglerne om kombinationsaftaler anvendes i den  

 udstrækning, det er muligt.
Den overtagende virksomhed kan på grundlag af en selvstændig ansøgning  

 modtage en forholdsmæssig andel af tilskuddet efter reglerne om  

 kombinationsaftaler, dog således, at allerede udbetalte tilskudsandele refunderes efter aftale mellem de virksomheder, der indgår i uddannelsesforløbet uden arbejdsformidlingens eller  

 Arbejdsgivernes Elevrefusions mellemkomst.
Der kan således ikke udbetales mere en eet fuldt tilskud for en sådan plads.
I tilfælde hvor den overtagende virksomhed ikke søger eller ikke er  

 berettiget til tilskud, omberegnes tilskuddet til den afgivende virksomhed,  

 idet tilbagebetaling af tilskud dog kun kan fordres efter de derom gældende regler, jf. § 17 i AER-bekendtgørelse nr. 629 af  

 20. december 1985.
 Det skal indvidere bemærkes, at der ikke er ny prøvetid i den overtagende  

 virksomhed, samt at aftalen skal godkendes af det faglige udvalg.
 I modsætning til ovenstående tilfælde finder reglerne om tilskud til  

 restlæreforhold anvendelse, når en lære- eller praktikvirksomhed skaffer en  

 ny plads til lærlingen/eleven i forbindelse med forestående lukning af  

 virksomhed eller andre særlige tilfælde.
 P.D.V.
 E.B.
