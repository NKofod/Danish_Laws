Pressenævnets kendelse i sag nr. 16-70-00939 Landmænds klage over omtale af landbrugspakken behandles ikke Fem landmænd, der kaldte sig Landbrugsgruppen, klagede over omtale af Fødevare- og Landbrugspakken i Jyllands-Posten.
Gruppen var hverken oprettet som forening eller havde vedtægter og kunne derfor ikke anses for at have partsevne.
Da landmændene som enkeltpersoner ikke var klageberettigede i den generelle omtale, blev klagen afvist uden behandling.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Landbrugsgruppen Vedrørende Landbrugsgruppen er det oplyst, at gruppen ikke er oprettet som forening, og at der ikke findes vedtægter  hverken mundtlige eller skriftlige  vedrørende samarbejdet.
Ifølge klagerne er gruppen et uformelt samarbejde med formål at yde en koordineret oplysende indsats til medier og myndigheder omkring aktuelle landbrugs- og miljøpolitiske anliggender.
Det er muligt, at Landbrugsgruppen er et mellem flere personer dannet samvirke, men gruppen er uden fastlagte regler og uden organer, der kendeligt og utvivlsomt over for omverdenen kan handle på deltagernes vegne dels i forhold til disse, dels i forhold udadtil.
Pressenævnet finder herefter, at Landbrugsgruppen ikke kan anses for at have partsevne i forhold til klagen vedrørende omtale af landmændenes forhold.
Klagerne personligt Da klagerne heller ikke personligt er omtalt eller afbildet i artiklen, har de ikke en sådan direkte, væsentlig og individuel retlig interesse, at de som landmænd og enkeltpersoner er klageberettigede i den generelle omtale.
 Pressenævnet afviser derfor klagen, jf. medieansvarslovens § 43, stk. 2, nr. 2.
 [Person A], [Person B], [Person C], [Person D] og [Person E] (Landbrugsgruppen) har klaget over artiklen Hvad er op og ned i krigen om landbrugets gylle?  bragt i Jyllands-Posten den 19. februar 2016, idet de mener, at god presseskik er tilsidesat.
 Sagen er behandlet sammen med sag nr. 16-70-00938, Klagerne mod Berlingske, der også vedrører en klage over omtale af Fødevare- og landbrugspakken.
Klagerne, der selv omtaler sig som Landbrugsgruppen, har oplyst, at gruppens initiativer beror på et uformelt samarbejde mellem deltagerne.
Formålet med samarbejdet er at yde en koordineret oplysende indsats til medier og myndigheder omkring aktuelle landbrugs- og miljøpolitiske anliggender.
Landbrugsgruppen har til støtte for klagen bl.a. anført, at mediernes ensidige og negative omtale af Fødevare- og landbrugspakken har tegnet et urimeligt billede af landmandsfamilierne som nogle, der ønsker at ødelægge naturen og vandmiljøet.
Medierne har ikke på tilsvarende vis beskæftiget sig med behovet for at være økonomisk konsolideret hos landmændene.
Omtalen har haft en slagside og samtidig været en uberettiget stor og urimelig belastning for landmandsfamilierne.
Kritikken har været bragt uden samtidig at lade repræsentanter for landmandsfamilierne komme til orde med deres synspunkter.
Fødevare- og landbrugspakken blev vedtaget i Folketinget den 25. februar 2016.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Landbrugsgruppen Vedrørende Landbrugsgruppen er det oplyst, at gruppen ikke er oprettet som forening, og at der ikke findes vedtægter  hverken mundtlige eller skriftlige  vedrørende samarbejdet.
Ifølge klagerne er gruppen et uformelt samarbejde med formål at yde en koordineret oplysende indsats til medier og myndigheder omkring aktuelle landbrugs- og miljøpolitiske anliggender.
Det er muligt, at Landbrugsgruppen er et mellem flere personer dannet samvirke, men gruppen er uden fastlagte regler og uden organer, der kendeligt og utvivlsomt over for omverdenen kan handle på deltagernes vegne dels i forhold til disse, dels i forhold udadtil.
Pressenævnet finder herefter, at Landbrugsgruppen ikke kan anses for at have partsevne i forhold til klagen vedrørende omtale af landmændenes forhold.
Klagerne personligt Da klagerne heller ikke personligt er omtalt eller afbildet i artiklen, har de ikke en sådan direkte, væsentlig og individuel retlig interesse, at de som landmænd og enkeltpersoner er klageberettigede i den generelle omtale.
 Pressenævnet afviser derfor klagen, jf. medieansvarslovens § 43, stk. 2, nr. 2.
 Afgjort den 14. marts 2016.
