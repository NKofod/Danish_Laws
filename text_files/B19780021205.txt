 I medfør af § 24, stk. 2, i lov om arbejdsformidling og  

 arbejdsløshedsforsikring m.v., jfr. lovbekendtgørelse nr. 455 af 1. september  

 1977 som ændret ved lov nr. 160 af 12. april 1978, fastsættes følgende:
 § 1.  Arbejdsdirektøren kan efter forhandling med  

 landsarbejdsnævnet tillade anerkendte arbejdsløshedskasser, at disse som led  

 i den offentlige arbejdsformidling for hele deres område eller for enkelte af  

 deres afdelinger eller for enkelte medlemsgrupper anviser arbejde til ledige  

 medlemmer og henviser sådanne til samtale, jfr. lovens § 20.
Stk. 2.  Ansøgning om den i stk. 1 nævnte tilladelse  

 indsendes af vedkommende arbejdsløshedskasses hovedledelse til  

 arbejdsdirektoratet.
Det skal af ansøgningen fremgå, om tilladelsen ønskes  

 meddelt for hele arbejdsløshedskassens område, enkelte afdelinger eller  

 enkelte medlemsgrupper; kassen skal angive medlemstal for de  

 afdelinger/medlemsgrupper, der er omfattet af ansøgningen, samt disses  

 adresser.
 § 2.  Der kan af arbejdsdirektøren efter forhandling  

 med landsarbejdsnævnet fastsættes vilkår for en tilladelse efter § 1,  

 herunder med hensyn til samarbejdet med den offentlige arbejdsformidling og  

 med hensyn til kassens administrative forhold (åbningstider m.v.), ligesom  

 tilladelsen kan gives for et bestemt tidsrum.
 § 3.  En anerkendt arbejdsløshedskasse eller dele  

 heraf, der får tilladelse i henhold til § 1, skal inden for det geografiske  

 område, der er omfattet af tilladelsen, sikre en forsvarlig betjening af  

 arbejdssøgende og arbejdsgivere, jfr. lovens § 1.
 Stk. 2.  Administrative forskrifter for den offentlige  

 arbejdsformidlings anvisnings- og henvisningsvirksomhed, herunder forskrifter  

 fastsat af arbejdsmarkedsnævnene, finder tilsvarende anvendelse for en kasses  

 virksomhed.
 § 4.  I det omfang kassen har fået tilladelse efter §  

 1, er den forpligtet til inden for sit faglige område at modtage tilbud om og  

 foretage anvisning/henvisning til job, for hvilke lønnen ikke er lavere end  

 den, som efter overenskomst mellem arbejdsgivere og lønmodtagere gælder for  

 tilsvarende arbejde.
 Stk. 2.  Kassen er inden for rammerne af en tilladelse  

 efter § 1 forpligtet til at yde alle sine ledige medlemmer bistand med hensyn  

 til anvisning/henvisning.
 Stk. 3.  Kassen skal udfolde tilsvarende bestræbelser  

 som den offentlige arbejdsformidling med henblik på at foretage anvisning af  

 arbejde uden for hjemstedet; kassen skal i sådanne tilfælde forudgående tage  

 kontakt med den offentlige arbejdsformidling med henblik på hjælp efter  

 lovens kapitel 4 om mobilitetsfremmende ydelser.
§ 5.  Kassen skal gøre sine medlemmer bekendt med, at  

 den har tilladelse efter § 1. Kassen skal endvidere orientere medlemmerne om  

 deres forpligtelser til at overtage arbejde, der er anvist af kassen eller af  

 den offentlige arbejdsformidling.
Medlemmerne skal også orienteres om, at det  

 er en forudsætning for modtagelse af dagpenge, at de ved ledighedens  

 indtræden retter henvendelse til den offentlige arbejdsformidling, og at de  

 efter dennes bestemmelser opretholder kontakt med denne i ledighedsperioden.
 Stk. 2.  Et ledigt medlem, der ikke længere ønsker  

 kassens medvirken til anvisning/henvisning, skal give meddelelse herom til  

 kassen.
 § 6.  Kassen skal løbende holde den offentlige  

 arbejdsformidling orienteret om sin anvisnings- og henvisningsvirksomhed.
Stk. 2.  For så vidt angår de arbejdstilbud, der indgår  

 til kassen, skal den omgående underrette arbejdsformidlingen om Stk. 3.  Kassen skal snarest muligt underrette  

 arbejdsformidlingen om anvisninger og henvisninger, der har ført til, at et  

 arbejdsforhold er kommet i stand, med oplysning om vedkommende medlem.
 Stk. 4.  Kassen skal snarest muligt underrette  

 arbejdsformidlingen om anvisninger og henvisninger, der ikke har ført til, at  

 et arbejdsforhold er kommet i stand (eller hvor det er afbrudt umiddelbart  

 efter overtagelsen), med oplysning om vedkommende medlem samt, for så vidt  

 angår anvisninger, om hvilke forsikringsmæssige konsekvenser kassen eventuelt  

 har draget, jfr. bl.a. lovens § 63.
 Stk. 5.  Underretning i henhold til stk. 2 gives til det  

 arbejdsformidlingskontor, i hvis område vedkommende arbejdsgivers virksomhed  

 er beliggende, og underretning i henhold til stk. 3 og 4 gives til det  

 arbejdsformidlingskontor, hvor pågældende ledige medlem er tilmeldt.
 Stk. 6.  Kassen skal ved anvisninger og henvisninger  

 samt ved underretning i henhold til stk. 2-4 anvende blanketter, der er  

 godkendt af arbejdsdirektøren efter forhandling med landsarbejdsnævnet.
§ 7.  Efter lovens § 20a skal kassen, når anvisning  

 eller henvisning af arbejdssøgende har fundet sted, straks give meddelelse  

 herom til arbejdsgiveren.
Kommer arbejdsforholdet ikke i stand, eller  

 afbrydes det umiddelbart efter overtagelsen, påhviler det arbejdsgiveren  

 straks at give meddelelse herom til kassen.
En arbejdsgiver, der afviser  

 arbejdssøgende, der af en kasse er anvist eller henvist til ham, er pligtig  

 at godtgøre rejseudgifter, der måtte være afholdt af kassen eller den  

 offentlige arbejdsformidling, såfremt afvisningen skyldes antagelse af anden  

 arbejdskraft, og arbejdsgiveren ikke har underrettet kassen derom på et  

 sådant tidspunkt, at rejse til arbejdsstedet kunne være undgået.
 § 8.  For en kasses anvisnings- og  

 henvisningsvirksomhed under strejke eller lockout finder lovens § 23  

 tilsvarende anvendelse.
 § 9.  Arbejdsdirektøren fører i overensstemmelse med  

 reglerne i lovens § 88 tilsyn med kassernes anvisnings- og  

 henvisningsvirksomhed.
 § 10.  Klager over en arbejdsløshedskasses anvisnings-  

 og henvisningsvirksomhed kan inden 4 uger indbringes for arbejdsdirektøren.
 § 11.  Afgørelser, der træffes af arbejdsdirektøren i  

 henhold til denne bekendtgørelse, kan inden 4 uger indbringes for  

 arbejdsministeren.
 § 12.  En tilladelse efter § 1 kan tilbagekaldes af  

 arbejdsdirektøren efter forhandling med landsarbejdsnævnet, hvis et vilkår  

 for tilladelsen overtrædes, jfr. lovens § 25, stk. 1.
 § 13.  Efter lovens § 102 straffes den, der uden  

 tilladelse foretager anvisning eller henvisning, med bøde eller hæfte.
 § 14.  Bekendtgørelsen træder i kraft den 1. juli  

 1978.
 Arbejdsministeriet, den 11. maj 1978.
