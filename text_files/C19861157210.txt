 Justitsministeriet tillader herved, at dansk registreret campingvogn  

 kobles til bil registreret i udlandet og anvendes til kørsel efter  

 nedenstående retningslinier.
 1. Dansk registreret campingvogn kan uden  

 køretilladelse - og således tillige uden forudgående syn og godkendelse af  

 køretøjskombinationen - kobles til bil, der er registreret i Finland, Norge  

 eller Sverige, når følgende betingelser er opfyldt:
 1.1 Campingvognen skal være registreret til synsfri sammenkobling og skal  

 anvendes erhvervsmæssigt til udlejning.
 1.2. Campingvognen må kun udlejes til samme person eller til sammenkobling  

 med samme bil for et tidsrum af højst 3 uger.
1.3. Udlejeren skal i lejekontrakten erklære, at han har påset, 1.3.1. at sammenkoblingen er forsvarlig, 1.3.2. at køretøjskombinationen opfylder de danske krav til køretøjers  

 vægt og dimensioner, 1.3.3. at lejeren har dokumenteret, at bilen i hjemlandet lovligt kan  

 anvendes til sammenkobling med campingvogn af samme vægt og dimensioner som  

 den lejede.
1.3.4. at lejeren ved leje af campingvogn til sammenkobling med finsk  

 rgistreret bil har dokumenteret, at bilen er godkendt til synsfri  

 sammenkobling og 1.3.5. at lejeren ved leje af campingvogn til sammenkobling med svensk  

 registreret bil har dokumenteret, at bilens koblingsanordning er godkendt.
 Til orientering vedlægges som bilag en oversigt over de i Finland, Norge  

 og Sverige gældende regler af betydning for denne bestemmelse.
 Lejekontrakten samt campingvognens og bilens registreringsattester skal  

 medbringes under kørslen.
 2. Dansk registreret campingvogn kan kobles til bil,  

 der er registreret i udlandet, herunder også finsk, norsk eller svensk  

 registreret bil, der ikke opfylder betingelserne under pkt. 1, når  

 køretøjskombinationen har været fremstillet til syn og er godkendt af statens  

 bilinspektion.
Anmeldelse til syn foretages på de sædvanlige anmeldelsesblanketter  

 vedlagt bilens og campingvognens registreringsattester.
For biler, der er  

 registreret i et land, der ikke er tilsluttet den »supplerende  

 overenskomst« i tilslutning til grønt kort ordningen dokumenteres, at  

 der er den fornødne forsikringsmæssige dækning for skader forvoldt af bil og  

 campingvogn.
Gebyr betales efter reglerne i registreringsbekendtgørelsens  

 kap. 12.
Anmendelsesblanketten med statens bilinspektions påtegning om godkendelsse  

 af køretøjskombinationen indgives til politiet, der meddeler køretilladelse  

 for et bestemt tidsrum.
Køretilladelsen kan eventuelt forlænges.
 I tilfælde, hvor der er tvivl om registreringspligt for den udenlandsk  

 registrerede bil, jfr. registreringsbekendtgørelsens § 105, forelægges sagen  

 for Rigspolitichefen, Centralregisteret for Motorkøretøjer.
 Køretilladelsen samt campingvognens og bilens registreringsattester skal  

 medbringes under kørslen.
 Reglerne vedrørende campingvogne finder tilsvarende anvendelse på andre  

 påhængskøretøjer, f.eks. i forbindelse med udleje af bådtrailere.
 Denne cirkulæreskrivelse træder i kraft den 14. juli 1986.
 Samtidig ophæves justitsministeriets cirkulæreskrivelse af 17. juli 1959  

 om kørsel med campingvogne i forbindelse med motorvogne registreret i  

 udlandet.
 P.M.V.
 E.B.
Walsted Hansen Til politiet og statens bilinspektion.
Bilag Oversigt over de i Finland, Norge og Sverige gældende regler af betydning  

 for bestemmelsen i pkt. 1.
 Bil registreret i Finland skal være registreret til synsfri sammenkobling  

 (krosskoppling), hvilket fremgår af bilens registreringsattest  

 (registerutdrag), som tillige indeholder oplysning om den størst tilladt  

 vægt, størst tilladt længde og størst tilladte bredde af påhængskøretøj  

 henholdsvis med og uden driftsbremse.
 Norge har ikke regler om synsfri sammenkobling eller om godkendelse af  

 bilens tilkoblingsanordning, men bilens kuglekobling skal tydeligt være  

 mærket med den størrst tilladte vægt af påhængskøretøj, som må tilkobles.  

 Videre indeholder bilens registretingsattest (vognkort) oplysning om størst  

 tilladte totalvægt af påhængskøretøj henholdsvis med og uden driftsbremse.
 Bil registreret i Sverige skal have godkendt skal have godkendt  

 koblingsanordning, og dette er tilfældet, hvis det af bilens  

 registreringsattest (REGISTRERINGSBEVIS Fordonsdel) fremgår, at bilen er  

 udstyret med tilkoblingsanordning (koppling, typ). Endvidere er den størst  

 tilladt vægt af påhængskøretøjet angivet i attesten.
