Cirkulære om  

  

 aflønning af pensionerede (Til samtlige ministerier mv.) 1.  

  

 Med dette  

 cirkulære bemyndiger Finansministeriet de enkelte ministerier mv. til at  

 fastlægge regler for og træffe beslutninger om aflønning af personer, der  

 beskæftiges på ny efter at være blevet pensioneret fra det offentlige.
 2.  

  

 Det  

 forudsættes, at beskæftigelse af pensionerede kun vil ske i begrænset omfang,  

 og kun hvor særlige behov hos ansættelsesmyndigheden taler herfor.
 3.  

  

 Pensionerede  

 tjenestemænd og tjenestemandslignende ansatte m.fl. fra staten, folkeskolen,  

 folkekirken, kommuner, Grønlands hjemmestyre og de grønlandske kommuner,  

 statsfinansierede virksomheder, tilskudsområder, koncessionerede virksomheder  

 og aktieselskaber samt andre pensionerede, der får understøttelse eller  

 egenpension fra en pensionsordning, som det offentlige har ydet tilskud til,  

 er  

 normalt undtaget fra de kollektive overenskomster.
 Der henvises til f.eks. § 1 i fællesoverenskomsterne  

 med Statsansattes Kartel, CO II og Lærernes  

 Centralorganisation/Overenskomstansattes Centralorganisation samt  

 overenskomsten med AC-organisationerne for akademikere i staten.
 Løn og andre ansættelsesvilkår fastsættes derfor i  

 ansættelsesaftalen med den pågældende.
 Den pågældende har i forbindelse med indgåelsen af  

 ansættelsesaftalen mulighed for at lade sig repræsentere eller bistå af  

 andre,  

 f.eks. den organisation, der er forhandlingsberettiget på det område, hvor  

 beskæftigelsen finder sted.
 4.  

  

 Dette  

 cirkulære har virkning fra 1. maj 1998.
 Samtidig ophæves cirkulære af 14. juli 1977 om beskæftigelse  

 og vederlæggelse af førtidspensionerede tjenestemænd i staten, folkeskolen og  

 folkekirken samt cirkulære af 10. november 1986 om vilkår for ansættelse af  

 pensionerede tjenestemænd og af tjenestemænd, der har tjenestefrihed uden  

 løn.
 Ansættelsesaftaler med pensionerede, der er gældende pr. 1.  

 maj 1998, opretholdes uændrede, indtil anden aftale måtte blive indgået med  

 den  

 ansatte.
 Eventuelle henvendelser vedrørende ovenstående kan rettes  

 til Økonomistyrelsen.
