Skriftlig fremsættelse (15. november 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov  

 om ændring  

 af lov om sygedagpenge og forskellige andre love. (Ændring af regler om  

 forlængelse  

 af sygedagpengeperioden, sygedagpenge til delvist sygemeldte, udvidelse af  

 arbejdsgiverperioden  

 samt konsekvensændringer).
(Lovforslag nr.
L 73).
 Som led i aftalen mellem regeringen og Dansk Folkeparti om  

 finansloven for 2007 er det besluttet at fremsætte forslag om ændring af  

 reglerne i lov om sygedagpenge på følgende punkter med henblik på at  

 gennemføre  

 målrettede forbedringer for udsatte sygedagpengemodtagere:
1. Udvidelse af reglerne om forlængelse af  

 sygedagpengeperioden Forslaget har til formål at udvide muligheden for at  

 forlænge sygedagpengeudbetalingen for sygemeldte, der er under eller venter  

 på  

 lægebehandling, og som forventes inden for en overskuelig fremtid at kunne  

 genoptage arbejdet.
 Forslaget indebærer, at der åbnes mulighed for, at forlængelsen  

 af udbetalingen af sygedagpenge i denne situation udvides med op til 52 uger.  

 Det betyder, at sygedagpengene efter denne bestemmelse kan forlænges i op til  

 to år, hvis den sygemeldte vurderes at kunne genoptage arbejdet inden for  

 dette  

 tidsrum.
2. Sygedagpenge til delvist sygemeldte Formålet med dette forslag er at sikre særlige grupper af  

 delvist sygemeldte lønmodtagere en ydelse på niveau med den ydelse, som de  

 ville have været berettiget til ved en fuld sygemelding.
 Det drejer sig om henholdsvis forsikrede ledige, som bliver  

 delvist sygemeldt, lønmodtagere, der mister arbejdet under en delvis  

 sygemelding, og delvist sygemeldte lønmodtagere i et arbejdsforhold, hvor  

 arbejdsgiveren ikke tilbyder beskæftigelse på nedsat tid.
3. Udvidelse af arbejdsgiverperioden med 1 dag Arbejdsgiveren afholder i dag udgifterne til løn eller  

 sygedagpenge i de første 2 uger af den ansattes fraværsperiode  

 (arbejdsgiverperioden). Det foreslås, at arbejdsgiverperioden udvides med 1  

 dag  

 til 2 uger og 1 dag, svarende til 15 kalenderdage.
 Den foreslåede udvidelse af arbejdsgiverperioden vil også  

 blive indarbejdet i de regler, der er fastsat for forsikringsordningen for  

 private arbejdsgivere, således at der også tegnes forsikring for den ekstra  

 dag  

 i arbejdsgiverperioden.
 Herudover er det formålet med lovforslaget at gennemføre en  

 række konsekvensændringer af teknisk art i såvel Beskæftigelsesministeriets  

 som  

 andre ministeriers lovgivning som følge af, at Folketinget den 2. juni 2006  

 vedtog lov nr. 563 af 9. juni 2006 om sygedagpenge, og lov nr. 566 af 9. juni  

 2006 om ret til orlov og dagpenge ved barsel (barselloven).
 Endelig indeholder lovforslaget forslag om nogle rent  

 tekniske ændringer i lov om sygedagpenge, som følge af kommunalreformen.
 Lovforslaget forventes samlet at medføre merudgifter for det  

 offentlige på -8 mio. kr. i 2007, 7 mio. kr. i 2008 og 25 mio. kr. i 2009 og  

 frem.
 Forslaget har ingen miljømæssige konsekvenser og indeholder  

 ikke EU-retlige aspekter.
 Det foreslås at ændringerne som følge af kommunalreformen og  

 konsekvensændringerne træder i kraft den 1. januar 2007. Ændringerne som  

 følge  

 af finanslovsaftalen foreslås at træde i kraft den 2. april 2007.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige  

 behandling.
