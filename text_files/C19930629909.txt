1. Indledning Hermed følger aftale af 26. april 1993 om arbejdstid for lærere ansat ved  

 efterskoler, aftale af 26. april 1993 om arbejdstid for forstandere ansat ved  

 efterskoler samt protokollat af 26. april 1993 om over- og undertimer pr. 31.  

 april 1993.
 Med disse aftaler sker der en omlægning af lærernes og forstandernes  

 arbejdstidsregler, og samtlige reduktionsordninger bortfalder.
 Principperne i de nye arbejdstidsaftaler gennemgås nedenfor.
 Arbejdet tilrettelægges på skolen inden for de rammer, som er anført i de  

 nye aftaler.
Det er forudsat, at skolens ledelse i samarbejde med lærerne foretager  

 planlægningen.
Det er endvidere forudsat, at der tages hensyn til skolens  

 opgaver, type, fysiske rammer og arbejdsform samt lærernes muligheder for at  

 tilrettelægge undervisning mv. pædagogisk forsvarligt.
 Der skal gives organisationens lokale repræsentant mulighed for at gøre  

 sig bekendt med forslag til arbejdsfordeling og tjenesteplaner/skemaer samt  

 ændringer heri.
2. Lærere Ad § 1 Hvem og hvad omfatter aftalen Aftalen omfatter heltidslærere og kvotalærere ansat ved efterskoler.
 Det er ved aftalens indgåelse lagt til grund, at lærernes arbejdsopgaver  

 omfatter undervisning ved skolen og tilsyn med eleverne samt  

 pædagogisk/administrative opgaver i forbindelse hermed.
Ad § 2 Normperioder Normperioden fastsættes normalt som undervisningsåret (1/8 - 31/7) eller  

 kalenderåret.
Ved overgang fra undervisningsår til kalenderår eller omvendt  

 fastsættes en normperiode på 5 henholdsvis 7 måneder.
En normperiode kan ikke  

 være længere end et år og kan ikke være kortere end 4 uger.
Normperioden  

 fastsættes på grundlag af en gennemsnitlig arbejdstid på 37 timer pr. uge.
Ved udløbet af en normperiode opgøres arbejdstiden.
I opgørelsen indgår:
Ad § 3 Arbejdstilrettelæggelse Aftalen forudsætter, at der udarbejdes en tjenesteplan for lærerne,  

 således at lærerne til stadighed er orienteret om arbejdsopgavernes placering  

 mindst 4 uger før tjenesteplanens ikrafttræden.
Tjenesteplanen kan ikke  

 fastlægges for en periode, der er kortere end 8 uger, medmindre normperioden  

 er af en tilsvarende kortere varighed.
Tjenesteplanerne udarbejdes således,  

 at de ikke overlapper hinanden.
 Tjenesteplanen fastlægger den tidsmæssige placering af:
- undervisningsopgaver (fag og hold) - tilsynsopgaver herunder rådighedstjeneste - andre opgaver - ferier og fridage Pauser Ved pauser forstås tid i tjenesteplanen, som ligger mellem 2  

 arbejdsopgaver samme dag, og hvor der ikke er planlagt tjeneste.
Det er en  

 forudsætning for medregning i arbejdstiden af pauser af under en halv times  

 varighed, at læreren er på arbejdsstedet og står til rådighed for skolen.
Pauser af over en halv times varighed indgår i arbejdstiden som øvrige  

 opgaver og medregnes med en tredjedel af pausens længde.
Pr. arbejdsdag kan  

 dog højst medregnes 2 timer ialt.
Spisepauser, der er fastsat længere end 1/2 time, anses ikke for at være  

 friperioder mellem undervisningstimerne (frikvarterer) og indregnes derfor  

 med 1/3, hvis betingelserne herfor er opfyldt.
For lærere, der varetager  

 tilsyn i spisepausen, medregnes tiden dog fuldt ud.
Ad § 4 Lærernes tjenesteplaner bør kun undtagelsesvis ændres i normperioden - og  

 i givet fald med et passende varsel.
Hvis der ændres i tjenesteplanen, for så  

 vidt angår møde- og/eller sluttidspunkt med et kortere varsel end 4 døgn,  

 ydes en godtgørelse, jf. § 4, stk. 3 og 4.
 Derimod skal der ikke ydes godtgørelse, hvis en ændring af tjenesteplanen  

 ikke medfører ændring af lærerens arbejdstid eller alene er en afkortning af  

 denne.
 Tilfældig forlængelse af den planlagte tjeneste (f.eks. hvor et møde varer  

 længere end planlagt) anses ikke for at være omlagt tjeneste, men medregnes i  

 opgørelsen af arbejdstiden, for så vidt overskridelsen udgør mere end 15  

 minutter.
En lærer er som hidtil forpligtet til at varetage vikaropgaver i rimeligt  

 omfang.
Når en lærer pålægges vikaropgaver i form af undervisning, medregnes  

 disse ved opgørelsen af arbejdstiden som undervisningstid, jf. § 6, og med  

 forberedelse, jf. § 7. Består vikaropgaven i tilsynsarbejde eller andre  

 opgaver, medregnes disse som arbejdstid, jf. § 8 henholdsvis § 9. Gives der  

 ikke et varsel på mindst 4 døgn, ydes der en godtgørelse for omlagt tjeneste,  

 jf. § 4, stk. 3 og 4. For de perioder, hvor der varetages vikaropgaver,  

 bortfalder evt. medregnet arbejdstid efter § 3, stk. 3 - 6.
Ad § 5 Fridage Bestemmelsen om, at der skal ydes erstatningsfridage for tjeneste udført  

 på lørdage og søn- og helligdage, skal sikre, at læreren får et årligt antal  

 fridage svarende til det årlige antal fridage, der tilkommer statens  

 tjenestemænd.
Erstatningsfridagene samles i perioder af mindst 2 sammenhængende dage  

 (mandag - fredag), hvor der ikke er planlagt anden tjeneste.
I forbindelse  

 med søgnehelligdage kan dagene dog gives enkeltvis.
 Erstatningsfridage af denne art kan sammenlægges med, og de ydes udover,  

 de i § 7, stk. 3 omhandlede dage til forberedelse, jf. bemærkningerne til §  

 7.
 Aftalen giver mulighed for, at læreren frivilligt påtager sig kortvarig  

 tjeneste på en fridag til løsning af opgaver, der er uopsættelige.
Ad § 6 Undervisningstid Der er ikke med aftalen taget stilling til lektionslængden, der fastsættes  

 af skolens ledelse.
Hvor det er pædagogisk begrundet, kan der fastsættes en  

 anden lektionslængde end 45 minutter.
Lektionslængden bør normalt ikke være  

 mindre end 30 minutter.
 639 timer til undervisning årligt svarer til 852 lektioner a 45 minutter.
Ad § 7 Forberedelsestid For hver 60 minutter, der er afsat til undervisning, ydes der læreren 60  

 minutter til forberedelse mv.
 Lærerens tid til forberedelse beregnes på grundlag af antallet af  

 undervisningstimer i normperioden.
 Forberedelsen er fastsat som et gennemsnit for den tid, der medgår til de  

 i bilag 1, pkt. 2 nævnte opgaver.
 Der er desuden taget hensyn til, at der ikke ydes lærerne frihedsopsparing  

 ved aften- og nattjeneste.
 Det er forudsat, at den enkelte lærer selv tilrettelægger forberedelse og  

 efterbehandling af undervisning og anvender den fornødne tid hertil.
Det er endvidere forudsat, at forberedelsen kan finde sted på skolen eller  

 uden for denne, ligesom flere lærere kan aftale, at forberedelse eller en del  

 af denne sker i samarbejde.
Hvis det er nødvendigt af hensyn til  

 tilrettelæggelsen af den ønskede undervisning, at forberedelse sker fælles -  

 og dette ikke kan opnås ved aftale - kan skolens ledelse fastlægge en mindre  

 del af forberedelsestiden til fælles forberedelse.
 Forberedelse finder sted uden for den i tjenesteplanen fastlagte tid.
 Den tid, der anvendes til forberedelse, tælles ikke op, men anses for  

 medgået til de anførte formål.
 Lærere kan have behov for at løse en del af de opgaver, som er dækket af  

 forberedelsestiden, i tidsmæssig sammenhæng.
Hvis ledelsen eller læreren finder det hensigtsmæssigt, tilrettelægges  

 tjenesten derfor således, at op til 25 % af den tid, der er afsat til  

 forberedelse mv. samles i perioder af mindst 2 sammenhængende dage (mandag -  

 fredag), hvor der ikke er planlagt anden tjeneste.
I forbindelse med  

 søgnehelligdage kan dagene dog gives enkeltvis.
Sådanne dage medregnes med 7,4 timer pr. dag i normperioden.
En dag årligt  

 kan medregnes med et mindre timetal (resttimetallet).
Den enkelte lærer har ikke krav på at få afsat mere end 20 sådanne dage i  

 opgørelsesåret.
Placeringen fastlægges af skolens ledelse efter drøftelse med  

 læreren.
25 % af forberedelsestiden til 592 undervisningstimer årligt svarer til 20  

 dage.
Varetages et højere undervisningstimetal vælges en tilsvarende lavere  

 procentandel.
Lærere, der er fyldt 60 år Tiden efter § 7, stk. 4 kan tidligst medregnes fra begyndelsen af den  

 normperiode, hvori læreren fylder 60.
Lærere, der får medregnet yderligere tid efter § 7, stk. 4, kan ikke få  

 overtidsbetaling.
Hvis normen overskrides, afspadseres de overskydende timer  

 i den efterfølgende normperiode i forholdet 1:1. Eventuelt overarbejde fra  

 normperioden før det fyldte 60. år afregnes dog efter reglerne i § 14.
Ad § 8 Tilsyn Ved eventuel indgåelse af lokalaftale skal der bl.a. tages hensyn til  

 rådighedsvagtens karakter og belastningsgraden.
 Ved arbejdstidsopgørelsen indgår friperioder efter § 3, stk. 4,  

 (frikvarterer) som en del af tilsynstiden.
Ad § 9 Øvrige opgaver Tiden, der medgår til udførelse af de i bilag 1, pkt. 4 og 5 nævnte  

 opgaver, optælles konkret, medmindre der er indgået lokalaftale i henhold til  

 § 16.
Det er skolens ledelse, der fastsætter det tidsforbrug, der er til  

 rådighed for varetagelse af funktionen/opgaven eller det særlige hverv.  

 Skolens ledelse kan endvidere fastsætte retningslinier for  

 funktionen/opgaven/hvervet.
Det forudsættes, at der er overensstemmelse  

 mellem tiden og det arbejde, der forventes udført.
Den afsatte tid til arbejdet kan indgå i tjenesteplanen, men der er også  

 mulighed for, at ledelse og lærer kan aftale, at den afsatte tid holdes uden  

 for tjenesteplanen.
Dette indebærer, at læreren selv tilrettelægger tiden til  

 arbejdsopgaven, men det forudsættes, at tiden optælles konkret.
Læreren skal  

 ved planlægning af arbejdet fordele dette over normperioden under en rimelig  

 hensyntagen til opgavernes relevans og den afsatte tid.
Når en lærer deltager i kurser, medregnes hver planlagt kursustime af 60  

 minutters varighed som 1 arbejdstime.
Der kan dog højst medregnes 8 timer pr.  

 kursusdag.
Herudover indgår desuden eventuel transporttid efter bestemmelsen  

 i § 12.
Ved fastsættelse af arbejdstid på lejrskoler o.lign. medregnes  

 arbejdstiden efter tjenesteplanen for lejrskolen mv.
Der kan herunder  

 indregnes rådighedstjeneste efter bestemmelserne i § 8. Rejsetid medregnes  

 efter bestemmelserne i § 13. Arbejdstiden kan desuden fastsættes ved lokal  

 aftale efter § 16.
Pædagogiske dage medregnes med den faktisk medgåede tid.
Pædagogiske dage  

 i weekender medregnes dog med mindst 5 timer pr. dag.
Ad § 10 Fravær Hvis læreren udfører tjeneste på en søgnehelligdag, medregnes tjenesten  

 efter de almindelige regler, og den erstatningsfridag, der ydes herfor, jf. §  

 5, stk. 1, medregnes med 7,4 timer.
Ad § 15 Kvotalærere Det er forudsat, at der ved merbeskæftigelse foretages en ændring af  

 lærerens beskæftigelsesgrad.
 Hvis en kvotalærers samlede arbejde ved opgørelsesårets udløb har  

 oversteget den fastsatte arbejdstid for heltidslærere, anvendes reglerne i §  

 14.
Ad § 16 Lokalaftaler Lokalaftaler indgås efter drøftelse i lærerrådet mellem skolens ledelse og  

 organisationens lokale repræsentant.
Ved skoler uden valgt repræsentant er det forudsat, at forslag til aftale  

 sendes til Efterskolernes Lærerforening.
Efterskolernes Lærerforening kan  

 underkende et forslag til lokalaftale, såfremt foreningen kan godtgøre, at  

 lokalaftalen strider mod gældende bestemmelser eller mod intentionerne i  

 regelgrundlaget for lærernes tjenestetid og lønfastsættelse.
Afvisning skal  

 konkret begrundes i hvert enkelt tilfælde.
 Aftaler om særlige hverv og opgaver mv.
Der er efter aftalens § 9, stk. 3 og § 16, stk. 3 mulighed for at indgå  

 lokalaftale om, at særlige hverv og opgaver indregnes i arbejdstiden med et  

 fast antal arbejdstimer (»akkord«). Disse timer indgår ikke i  

 tjenesteplanen.
Der kan i forbindelse med aftalens indgåelse træffes  

 beslutning om, i hvilket omfang arbejdsopgaven skal udføres på skolen, f.eks.  

 i forbindelse med træffetid.
 Det er forudsat, at der er et hensigtsmæssigt forhold mellem den tid, der  

 afsættes ved indgåelse af lokalaftale, og den tildelte opgave.
3. Forstandere Forstandere er omfattet af aftale om arbejdstid mv. for forstandere ved  

 efterskoler.
Ved eventuelt merarbejde anvendes aftale om godtgørelse til  

 tjenestemænd uden højeste arbejdstid.
Forstanderens samlede arbejdstid tilrettelægges i overensstemmelse med  

 stillingens indhold og karakter, dog skal forstanderen undervise mindst 150  

 timer årligt.
Undervisningsforpligtelsen kan opfyldes som et gennemsnit over  

 flere år.
Finansministeriet, Administrations- og Personaledepartementet Den 26. april 1993 P.
M.
V.
E.
B.
Hans C.
Jensen AFTALE OM ARBEJDSTIDSREGLER FOR LÆRERE ANSAT VED EFTERSKOLER Område § 1.  Aftalen omfatter heltidslærere og kvotalærere  

 ansat ved efterskoler.
Arbejdstid § 2.  Den årlige arbejdstid udgør 1924 timer, inkl.  

 ferie og fridage.
 Stk. 2. Arbejdstiden fastsættes for en periode (normperioden) på grundlag  

 af et timetal svarende til gennemsnitlig 37 timer pr. uge.
 Stk. 3. Der påhviler lærerne de i bilag 1 nævnte arbejdsopgaver.
Arbejdstilrettelæggelse § 3.  Der udarbejdes en tjenesteplan for den enkelte  

 lærer for en periode på normalt mindst 8 uger.
Læreren gøres bekendt med  

 planen, senest 4 uger før den træder i kraft.
 Stk. 2. Den daglige arbejdstid skal så vidt muligt være samlet, jf. stk.  

 3 - 5.
 Stk. 3. Hver pause af en halv times varighed eller derunder medregnes  

 fuldt ud i arbejdstiden, under forudsætning af at læreren bliver på skolen og  

 står til rådighed for skolen.
 Stk. 4. Det samme gælder friperioder mellem undervisningstimerne  

 (frikvarterer).
Stk. 5. Hver pause af over en halv times varighed medregnes i  

 arbejdstiden med en tredjedel.
Sammenlagt kan der dog højst indregnes i alt 2  

 arbejdstimer pr. arbejdsdag.
 Stk. 6. Bestemmelserne i stk. 1-5 kan fraviges ved lokal aftale efter  

 reglerne i § 16.
 § 4.  Orientering om ændringer i tjenesteplanen  

 (omlagt tjeneste) skal gives så tidligt som muligt og normalt ikke med et  

 varsel på mindre end 4 døgn.
 Stk. 2. Hvis læreren tilkaldes til ekstratjeneste med varsel på mindre  

 end 24 timer, indgår denne i arbejdstidsopgørelsen med mindst 3 timer.
 Stk. 3. Hvis varslet for omlægning af tjenesten, jf. stk. 1, ikke  

 overholdes, ydes der for hver af de omlagte timer en godtgørelse.
 Stk. 4. Godtgørelsen udgør 7,50 kr. pr. påbegyndte halve time (grundbeløb  

 pr. 1. oktober 1984).
Fridage § 5.  Ved tjeneste på lørdage, søndage eller  

 helligdage gives et tilsvarende antal erstatningsfridage.
Stk. 2. En lærer kan efter aftale frivilligt påtage sig kortvarig  

 tjeneste på en fridag, uden at denne betragtes som bortfaldet.
I sådanne  

 tilfælde ydes der læreren en betaling beregnet efter satsen for  

 overarbejdsbetaling på udbetalingstidspunktet.
Undervisningstid § 6.  Ved undervisning forstås den i bilag 1, pkt. 1  

 beskrevne aktivitet.
 Stk. 2. Lærere skal normalt tillægges mindst 150 timer årligt til  

 undervisning og kan højst tillægges 639 timer.
Forberedelsestid § 7.  Ved forberedelse forstås den i bilag 1, pkt. 2  

 beskrevne aktivitet.
 Stk. 2. Forberedelsestiden fastsættes i forhold til undervisningstiden  

 som 1:1, således at der for hver undervisningstime af 60 minutters varighed  

 medregnes 60 minutter til forberedelse mv.
 Stk. 3. Indtil 1/4 af den i stk. 2 nævnte tid til forberedelse kan indgå  

 i tjenesteplanen i en foregående og/eller efterfølgende normperiode i  

 opgørelsesåret som dage, hvor der ikke er planlagt anden tjeneste.
Stk. 4. For lærere, der er fyldt 60 år, og som anmoder herom, medregnes  

 for hver 60 minutters undervisning yderligere 25 minutter ud over det i stk.  

 2 fastsatte.
Arbejdstimer udover den for normperioden fastsatte arbejdstid,  

 jf. § 2, afspadseres som nævnt i § 14, dog uden tillæg på 50 pct. § 14, stk.  

 3 finder ikke anvendelse.
Tilsyn § 8.  Ved tilsyn forstås den i bilag 1, pkt. 3  

 beskrevne aktivitet.
 Stk. 2. Ved dagtjeneste mellem kl. 7.00 og kl. 23.00 medregnes den tid,  

 hvor læreren har tilsyn, fuldt ud som arbejdstimer.
 Stk. 3. Ved rådighedstjeneste mellem kl. 23.00 og kl. 7.00 medregnes  

 tiden med 1/3 af arbejdstimetallet, når læreren kan opholde sig i sit eget  

 hjem, og med 3/4, når læreren har pligt til at tage natophold i vagtværelse  

 på skolen, medmindre andet aftales lokalt efter reglerne i § 16.
 Stk. 4. Ved tilkald af over en halv times varighed i rådighedsperioden  

 indregnes den fulde varighed af afbrydelsen som arbejdstid.
 Stk. 5. Tilsynsarbejdet for den enkelte lærer fastsættes til mindst 300  

 timer og højst 700 timer årligt.
Stk. 6. For lærere, der er fyldt 60 år, fastsættes tilsynsarbejdet til  

 mindst 200 timer og højst 450 timer årligt.
Hvis den enkelte lærer ønsker  

 det, kan tilsynsarbejdet dog fastsættes til indtil 700 timer årligt.
Øvrige opgaver § 9.  Ud over undervisningen og den dertil knyttede  

 forberedelse mv. samt tilsyn kan læreren pålægges at deltage i eller medvirke  

 til løsning af pædagogisk administrative opgaver og/eller særlige hverv i  

 tilknytning til skolens virksomhed, jf. bilag 1, pkt. 4 og 5. Skolens ledelse  

 fastsætter tidsforbruget til de nævnte opgaver mv.
 Stk. 2. Til hver lærer afsættes mindst 100 timer årligt til de i stk. 1  

 nævnte opgaver.
 Stk. 3. Der kan indgås lokal aftale om de i stk. 1 nævnte arbejdsopgavers  

 medregning i arbejdstiden efter reglerne i § 16.
Fravær § 10.  Arbejdsdage på hvilke læreren er fraværende på  

 grund af sygdom eller andet lovligt forfald, indgår i arbejdstidsopgørelsen  

 med den planlagte arbejdstid.
Hvis der ikke er planlagt nogen arbejdstid  

 regnes med 7,4 timer pr. dag.
 Stk. 2. Feriedage og søgnehelligdage, hvor læreren ikke udfører tjeneste,  

 medregnes med 7,4 timer pr. dag.
Ferie § 11.  Aftale af 26. oktober 1987 om ferieregler for  

 statens tjenestemænd finder anvendelse for lærere, der er omfattet af denne  

 aftale.
 Rejsetid mv.
 § 12.  Ved tjeneste uden for det faste arbejdssted  

 medregnes transporttiden til og fra arbejdsstedet som arbejdstid.
 § 13.  Rejser, der udføres som en del af tjenesten,  

 medregnes i arbejdstiden, dog højst med 13 timer pr. døgn.
 Stk. 2. Tjeneste på det fremmede arbejdssted medregnes efter de  

 almindelige regler for opgørelse af tjenestetid.
 Stk. 3. Bestemmelserne i stk. 1 og stk. 2 kan fraviges ved lokal aftale  

 efter reglerne i § 16.
Overarbejde § 14.  Overarbejde bør så vidt muligt undgås.
 Stk. 2. Såfremt arbejdets omfang ved normperiodens udløb har oversteget  

 den fastsatte arbejdstid for heltidslærere, jf. § 2, godtgøres den  

 overskydende tid med frihed af samme varighed med tillæg af 50 pct.  

 Erstatningsfrihed kan, såfremt overarbejdet har et tilstrækkeligt omfang,  

 gives som hele fridage af 7,4 arbejdstimer.
Stk. 3. Kan erstatningsfrihed ikke gives på det mellem læreren og  

 ledelsen aftalte tidspunkt, ydes i stedet overarbejdsbetaling.
Satserne for  

 overarbejdsbetaling beregnes med 1/1924 af vedkommende lærers årsløn (på  

 udbetalingstidspunktet) med et tillæg af 50 pct.
Kvotalærere § 15.  Kvotalærere er lærere, der deltidsansættes for  

 en periode af mindst 3 måneder på mindst halv tid.
Stk. 2. De i § 6, § 8, stk. 5 og 6 og § 10 nævnte antal arbejdstimer  

 nedsættes i forhold til kvoten.
Det samme gælder de 100 timer i § 9, stk. 2.
Lokalaftaler § 16.  De i § 3, stk. 6, § 8, stk. 3, § 9, stk. 3 og §  

 13, stk. 3 omtalte lokalaftaler indgås mellem skolens ledelse og  

 organisationens lokale repræsentant.
Stk. 2. Aftalerne skal være skriftlige.
De indgås for mindst 1 år og kan  

 opsiges af hver af parterne med mindst 3 måneders varsel til udløbet af et  

 undervisningsår, medmindre parterne aftaler andre opsigelsesregler.  

 Opsigelsen skal være skriftlig.
 Stk. 3. Det kan lokalt aftales, at varetagelsen af en arbejdsopgave  

 indregnes i arbejdstiden med et fast antal arbejdstimer.
 Ikrafttræden mv.
 § 17.  Denne aftale har virkning fra 1. august 1993.
 Stk. 2. Samtidig ophæves:
 - Kulturministeriets cirkulære af 16. juli 1990 om ferieregler for  

 forstandere og lærere ved de frie kostskoler.
 - Kulturministeriets cirkulære af 22. maj 1991 om ændring af ferieregler.
 - Kulturministeriets cirkulære af 8. december 1989 om Arbejdsmarkedets  

 Tillægspension (ATP).
 - Kulturministeriets cirkulære af 16. december 1992 om ændring af  

 cirkulære af 8. december 1989 om Arbejdsmarkedets Tillægspension (ATP).
 - Kulturministeriets cirkulære af 20. marts 1991 om ændring af cirkulære  

 af 1. marts 1990 om løn- og ansættelsesforhold for forstandere og lærere ved  

 efterskoler.
 - Kulturministeriets cirkulære af 1. marts 1990 om løn- og  

 ansættelsesforhold for forstandere og lærere ved efterskoler § 1, stk. 1, og  

 stk. 2, 2. punktum, §§ 2, 3, og 4, stk. 2, §§ 5 - 13, § 16, § 18, stk. 1 og  

 2, § 19 og §§ 25 - 37.
 § 18.  Aftalen kan opsiges med 6 måneders varsel til  

 udløb pr. 31. juli, dog tidligst til den 31. juli 1995.
København, den 26. april 1993 Lærernes Finansministeriet Centralorgansation P.
M.
V.
Martin Rømer E.
B.
Hans C.
Jensen Bilag 1 Lærernes arbejdsopgaver i forbindelse med varetagelsen af undervisning og  

 samvær på efterskoler Lærerne varetager de opgaver, der ligger inden for efterskolens formål i  

 henhold til gældende lov for tiden lov nr. 259 af 4. juni 1970 om  

 folkehøjskoler, husholdningsskoler og efterskoler.
1. Undervisning Ved undervisning forstås et planlagt, fremadskridende, målrettet  

 undervisningsforløb, der evt. fører til folkeskolens afsluttende prøver.
2. Undervisningsrelaterede opgaver I tilknytning til undervisningen har lærerne følgende opgaver:
 Lærerne varetager individuelt eller i samarbejde med andre planlægning,  

 forberedelse, evaluering og efterbehandling af undervisningen.
 Lærerne varetager uforudsete og uforudsigelige arbejdsopgaver, der har  

 tilknytning til undervisningen og tilsynet.
 Lærerne udarbejder og udvælger undervisningsmaterialer til den konkrete  

 undervisning.
 Lærerne retter, kommenterer og vurderer elevernes arbejder, herunder  

 skriftlige og mundtlige arbejder.
 Lærerne varetager almindeligt tilsyn med udstyr og inventar til  

 undervisningen.
 Lærerne varetager pædagogisk-administrative funktioner i tilknytning til  

 undervisningen, f.eks. pensaopgivelser og udarbejdelse af udtalelser og  

 lignende.
 Lærerne medvirker ved planlægning af prøver.
 Lærerne bistår eleverne med tilfældigt forekommende individuel faglig og  

 social vejledning i tilknytning til undervisningen.
 Lærerne følger og medvirker evt. i den pædagogiske, teoretiske og  

 praktiske udvikling inden for den enkeltes fag og inden for de  

 arbejdsområder, der i øvrigt hører til skolens opgaver.
 Lærerne forbereder mødevirksomhed, f.eks. forældremøder og lærerrådsmøder.
3. Tilsynsopgaver Ved tilsyn forstås varetagelse af pædagogiske opgaver, der finder sted  

 uden for den egentlige undervisning, hvor eleverne opholder sig på skolen,  

 herunder om aftenen, om natten og i weekends.
 Lærerne varetager således også tilsynet med eleverne i de friperioder, der  

 ligger mellem undervisningstimerne (frikvartererne).
 I tilknytning til tilsynet har lærerne følgende opgaver:
 - Lærerne igangsætter og fører tilsyn med aktiviteterne og sikrer, at de  

 foregår under betryggende forhold.
 - Lærerne varetager opretholdelsen af den på skolen fastlagte orden.
 - Lærerne varetager tilsynet med eleverne under måltider.
4. Opgaver, der påhviler lærergruppen generelt Lærerne medvirker ved udvikling, planlægning, koordinering mv. af skolens  

 samlede kursustilbud.
 Lærerne deltager i ekskursioner, studiebesøg, lejrskoler og lignende.
 Lærerne medvirker ved gennemførelse af prøver, både som eksaminator,  

 tilsynsførende og censor.
 Lærerne deltager i pædagogiske og faglige kurser og konferencer samt  

 efter- og videreuddannelse.
 Lærerne deltager i lærerrådsarbejde, udvalg og lignende.
 Lærerne deltager i forsøgs- og udviklingsarbejde.
 Lærerne varetager opgaver som kontaktlærere for en mindre gruppe elever og  

 sørger for kontakten til elevernes forældre mv.
 Lærerne deltager i sociale og kulturelle arrangementer sammen med  

 eleverne.
5. Andre opgaver Lærerne varetager arbejdet som:
- Tillidsrepræsentant (kontaktperson) - Sikkerhedsrepræsentant - Lærerrådsformand - Medarbejderrepræsentant i skolens bestyrelse - Medlem af samarbejdsudvalg - Skolevejleder - Skolebibliotekar - Tilsynsførende med undervisningsudstyr mv.
 Den anførte opregning og beskrivelse af opgaver under pkt. 2, 3, 4 og 5 er  

 ikke udtømmende.
PROTOKOLLAT OM OVER- OG UNDERTIMER PR. 31. JULI 1993 I tilknytning til aftalerne om arbejdstid for lærere og forstandere ansat  

 ved efterskoler er parterne enige om:
Pr. 31. juli 1993 foretages en opgørelse af nettotimetallet med henblik på  

 at fastsætte antallet af overtimer og undertimer.
Opgørelsen foretages efter  

 bestemmelserne i § 28 og § 29 i cirkulære af 1. marts 1990 om løn- og  

 ansættelsesforhold for forstandere og lærere ved efterskoler.
 Efterskoler, der ønsker at overgå til bestemmelserne efter den ny  

 arbejdstidsaftale med en normperiode svarende til et undervisningsår, kan  

 gøre det pr. 1. august 1993. I så fald forholdes med de opgjorte over- og  

 undertimer efter bestemmelserne i afsnit A.
Efterskoler kan også vælge at etablere en normperiode fra 1. august 1993  

 til 31. december 1993, og efterfølgende tilrettelægge arbejdet i en  

 normperiode fra 1. januar 1994 til 31. juli 1994. Fra 1. august 1994 vil  

 arbejdet derefter kunne tilrettelægges i normperioder svarende til  

 undervisningsåret.
I så fald forholdes med de opgjorte over- og undertimer  

 efter bestemmelserne i afnit B.
 A.
 Dersom skolen vælger at etablere en normperiode med udløb efter den 31.  

 december 1993 kan skolens ledelse med repræsentanten for Efterskolernes  

 Lærerforening aftale, hvorvidt opgjorte overtimer pr. 31. juli 1993 eller  

 dele af disse skal vederlægges efter de hidtil gældende regler om  

 overtimebetaling, jf. § 35 i cirkulære af 1. marts 1990, eller om der skal  

 ske afspadsering af overtimerne i den førstkommende normperiode (og evt.  

 tilsvarende indregning af undertimer), og hvorledes afspadsering skal foregå.
 En lærers ønske om, i overensstemmelse med allerede indgået aftale, at de  

 opgjorte overtimer overføres til en opsparingsordning til senere afvikling,  

 skal dog imødekommes.
 Såfremt enighed om en aftale ikke kan opnås, afvikles de opgjorte over- og  

 undertimer således:
 B.
 Dersom skolen vælger at etablere en normperiode med udløb senest den 31.  

 december 1993 kan skolens ledelse med repræsentanten for Efterskolernes  

 Lærerforening aftale, hvorvidt opgjorte overtimer pr. 31. juli 1993 eller  

 dele af disse skal vederlægges efter bestemmelserne i § 35 i cirkulære af 1.  

 marts 1990, dog uden multiplikation med 1,25, eller om der skal ske en  

 tilsvarende indregning af overtimerne i førstkommende normperiode, dog uden  

 tillæggelse af overtimetillægget på 50 % (og evt. tilsvarende indregning af  

 undertimer dog uden fradrag af 25 %), og hvorledes timerne skal indregnes.
 Såfremt enighed om en aftale ikke kan opnås, afvikles de opgjorte over- og  

 undertimer således:
 Overtimer, der forekommer i undervisningsåret 1993/94,  

 afspadseres/vederlægges efter bestemmelsen i arbejdstidsaftalen for lærere.
København, den 26. april 1993 Lærernes Finansministeriet Centralorganisation P.
M.
V.
Martin Rømer E.
B.
Hans C.
Jensen AFTALE OM ARBEJDSTID MV.
FOR FORSTANDERE VED EFTERSKOLER I henhold til § 2, stk. 2 i hovedaftale af 27. oktober 1969 med  

 tjenestemændenes centralorganisationer aftales følgende for forstandere ansat  

 ved efterskoler:
Område § 1.  Aftalen omfatter forstandere ved efterskoler.
 § 2.  Forstandere har pligt til at undervise.
 Stk. 2. Antallet af undervisningstimer for forstandere skal mindst udgøre  

 150 timer på årsbasis.
 § 3.  Reglerne om statens tjenestemænd uden højeste  

 arbejdstid, herunder reglerne om godtgørelse for merarbejde til tjenestemænd  

 uden højeste tjenestetid, finder anvendelse for forstandere omfattet af denne  

 aftale.
 § 4.  Aftalen har virkning fra 1. august 1993. Aftalen  

 kan opsiges af hver af parterne med 6 måneders varsel til et skoleårs udløb,  

 dog tidligst til den 31. juli 1995.
København, den 26. april 1993 Lærernes Finansministeriet Centralorganisation P.
M.
V.
