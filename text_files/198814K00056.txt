Nr BTL 56 Betænkning over Forslag til lov om ændring af lov om arbejdsformidling og  

 arbejdsløshedsforsikring m.v. (Ændrede regler for overgang fra deltids- til  

 fuldtidsforsikring, deltidsforsikring ved delpension m.v.)   

 Nr L 56 1988-89, 1. samling Afgivet af Arbejdsmarkedsudvalget Afgivet: 19881212 Udvalget har behandlet lovforslaget i en række møder og har herunder stillet spørgsmål til arbejdsministeren, som denne har besvaret dels skriftligt, dels i samråd.
 Udvalget har endvidere modtaget mundtlige og/eller skriftlige henvendelser  

 fra:
Danske Husmandsforeninger, De danske Landboforeninger, Handels- og Kontorfunktionærernes Forbund i Danmark, HK, Jord- og Betonarbejdernes Fagforening, Journalisternes Arbejdsløshedskasse og Metalarbejdernes Arbejdsløshedskasse.
 En tidligere henvendelse fra De Samvirkende Invalideorganisationer er  

 optrykt som bilag til denne betænkning.
 Der er af arbejdsministeren, af et flertal og forskellige mindretal  

 stillet ændringsforslag, hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demomokraternes og Kristeligt  

 Folkepartis medlemmer af udvalget) lovforslaget til vedtagelse med det  

 af arbejdsministeren stillede ændringsforslag.
 Et flertal inden for mindretallet (Det Konservative Folkepartis,  

 Venstres og Det Radikale Venstres medlemmer af udvalget) udtaler:
 Der er fortsat en række arbejdsløshedskasser, der ikke har en  

 deltidsforsikringsordning, og som ikke ønsker at indføre en sådan.
 Dette forhold begrænser i høj grad den enkelte borgers frie ret og  

 mulighed for at vælge delpensionsordning.
Det er derfor meget overraskende, at Fremskridtspartiet sammen med  

 Socialdemokratiet og Socialistisk Folkeparti skal forhindre de 10 pct. af  

 a-kassemedlemmerne i at få de samme rettigheder, som de øvrige ca. 90 procent  

 har.
Dette vil skade mulighederne for at gå på delpension for en stor gruppe  

 lønmodtagere.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af mindretallet stillede  

 og/eller tiltrådte ændringsforslag.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet stillede og/eller tiltrådte ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Ændringsforslag Til § 1 Af et mindretal (SF):
 1) Efter nr. 1 indsættes som nyt nummer:
 » 01. I § 41, stk. 1, nr. 3, litra a, ændres ordene  

 »mere end 300 timer« til: »mere end 280 timer«.
 Af et flertal (S, SF, og FP):
 2) Nr. 5 udgår.
 Af et mindretal (SF):
 3) Efter nr. 5 indsættes som nyt nummer:
» 02. I § 67, stk. 1, ændres ordene »højst 30  

 timer« til: »højst 28 timer«, og i stk. 2 ændres ordene  

 »højst 300 timer« til: »højst 280 timer«.' 4) I den under nr. 7 foreslåede affattelse af § 68, stk. 3,  

 ændres ordene »30 timer« til: »28 timer«.
 Af et mindretal (FP), tiltrådt af et mindretal (SF):
 5) Nr. 9 affattes således:
 » 9. § 75 b, stk. 6, 2. pkt., affattes således:
»Dog kan efterløn ydes til medlemmer, der oppebærer  

 invaliditetsydelse.«» Af et mindretal (FP):
 6) Nr. 15 udgår.
Til § 2 Af arbejdsministeren, tiltrådt af et flertal (udvalget med  

 undtagelse af FP):
 7) Som nyt stk. 2 indsættes:
»Stk. 2. Bestemmelsen i § 1, nr. 7, har virkning fra den 12. oktober  

 1988.« Bemærkninger Til nr. 1, 3 og 4 Som følge af de senere års arbejdstidsnedsættelse bør såvel grænsen  

 deltid/fuldtid som arbejdskravet ved indmeldelse reguleres i overensstemmelse  

 hermed.
Ved etablering af deltidsforsikring var den ugentlige arbejdstid  

 413/4, dvs. man fastsatte deltid til 30/413/4. Nu er arbejdstiden nedsat til  

 38 timer, dvs. 30/38 udgør en langt større del af fuldbeskæftigelse end  

 forudsat.
Derfor bør man nedsætte de 30 timer til 28 timer.
Til nr. 2 Et flertal inden for flertallet (S og SF) begrunder ændringsforslaget  

 sådan:
 Det foreslås, at bestemmelsen udgår for at skabe overensstemmelse mellem  

 de kollektive overenskomster på arbejdsmarkedet og de regler, som regulerer  

 arbejdsløshedskassernes virke.
 Et mindretal inden for flertallet (FP) begrunder ændringsforslaget sådan:
 Fremskridtspartiet ser ikke i det foreliggende tilfælde tilstrækkelig  

 anledning til at bryde sædvanen om, at loven ikke skal ændre vedtægter for en  

 a-kasse på en måde, så lovgiver optræder som en hund i et spil kegler.
Til nr. 5 Handicappede efterlønsmodtagere bevarer stort set de særudgifter, som  

 deres handicap indebærer, og de skal derfor også bevare den  

 invaliditetsydelse, som er beregnet til delvis at dække disse særlige  

 udgifter.
Socialministeren har meddelt udvalget, at merudgiften ved  

 ændringsforslagets vedtagelse vil være knap 4 mio. kr. årligt. (Dette skøn  

 blev afgivet i forbindelse med udvalgets behandling af et tilsvarende  

 ændringsforslag til L 49 af 28. oktober 1987).
Til nr. 6 Spørgsmålet om adgang til at oppebære dansk socialhjælp for folk med  

 udlandstilknytning bør i detaljeret grad løses direkte af lovteksten og i  

 øvrigt indskrænkes i forhold til gældende ret.
Til nr. 7 Det foreslås, at de ændrede regler om overgang fra deltids- til  

 fuldtidsforsikring træder i kraft på datoen for lovforslagets fremsættelse,  

 idet det fremskynder den administrative lettelse for arbejdsløshedskasserne.
Pia Christmas-Møller (KF) Kirkegaard (KF) Connie Hedegaard (KF) Jens Peter  

 Jensen (V) Traberg Smidt (V) Glistrup (FP) Jørgen Estrup (RV) Bollmann (CD)  

 fmd.
Glønborg (KRF) Jytte Andersen (S) Bakholt (S) Søren B.
Jørgensen  

 (S) nfmd.
Kaj Poulsen (S) Taanquist (S) Carsten Andersen (SF) Lilli  

 Gyldenkilde (SF) Ole Henriksen (SF) DE SAMVIRKENDE INVALIDEORGANISATIONER  Bilag København, den 17. november 1987 Folketingets Arbejdsmarkedsudvalg Christiansborg 1218 København K Vedrørende: ændring af lov om om arbejdsløshedsforsikring m.v.
De  

 Samvirkende Invalideorganisationer tillader sig herved høfligst at fremkomme  

 med nogle synspunkter specielt vedrørende det i ovennævnte lovændringsforslag  

 indeholdte forslag om hørehæmmedes adgang til efterløn og bevarelse af  

 invaliditetsydelsen.
 De Samvirkende Invalideorganisationer har arbejdet med dette spørgsmål  

 helt siden efterløn blev indført, og vi glæder os derfor meget over, at der  

 ved Folketingets 1. behandling af dette spørgsmål fremkom positive meldinger  

 fra alle partier, og sagen skulle herefter forhåbentlig kunne finde en  

 lykkelig udgang.
 Under Folketingets 1. behandling blev der fra flere sider peget på, at den  

 foreslåede ændring måske burde omfatte andre grupper end hørehæmmede, og i  

 den anledning skal De Samvirkende Invalideorganisationer fremføre følgende  

 synspunkter:
Invaliditetsydelsen, som gennemførtes for godt 25 år siden, blev vedtaget  

 ud fra en forudsætning om, at personer med et alvorligt erhvervsevnetab  

 alligevel ind imellem var i stand til at bestride et erhverv, hvorved  

 indtjeningen var så høj, at pension alene af den grund ikke kunne opnås eller  

 opretholdes.
Invaliditetsydelsen skulle så udgøre en kompenserende ydelse.
Tankegangen var den, at personer som opfyldte de lægelige forudsætninger  

 for opnåelse af mellemste førtidspension, eller for den sags skyld højeste  

 førtidspension, ville kunne være så handicappede, at en almindelig  

 tilknytning til arbejdsmarkedet var udelukket.
Det kunne derimod dog ikke  

 udelukkes, at man enten gennem en kvalificeret revalidering eller ved en  

 særdeles selektiv placering kunne finde frem til en erhvervsmæssig  

 beskæftigelse med normal løn.
 Uanset at man således på sin vis var på arbejdsmarkedet på almindelige  

 vilkår, var det klart at der i større eller mindre udstrækning kunne være en  

 række særlige problemer som kunne løses ved hjælp af denne kontantydelse, og  

 ligeledes var det klart, at de fleste modtagere af invaliditetsydelsen ville  

 være i en situation, hvor et normalt karriereforløb var udelukket.
 Invaliditetsydelsen var således som det fremgår nært forbundet med  

 erhvervsmæssig beskæftigelse, og det har da også været praksis, at der ved  

 erhvervsbeskæftigelsens ophør før de 67 år, har kunnet finde en konvertering  

 af invaliditetsydelsen til førtidspensionen sted, uden større problemer.
 På et senere tidspunkt modtog Folketinget en tilføjelse til bestemmelsen  

 om invaliditetsydelsen, gående ud på, at personer, med svær høreskade og  

 derfor svære kontaktproblemer, kunne tildeles invaliditetsydelse for  

 derigennem at få en beskeden hjælp til personlig assistance til afhjælpning  

 af disse kontaktvanskeligheder.
 Der er her naturligvis ikke tale om en erhvervsrelateret ydelse, idet  

 kontaktvanskeligheder selvsagt består uanset om man er i erhverv eller ej, og  

 dette forhold er baggrunden for, at De Samvirkende Invalideorganisationer  

 stedse har argumenteret for, at hørehæmmede skulle kunne bevare  

 invaliditetsydelsen efter overgang til efterløn, selvom der herved opstår et  

 sammenstød mellem en arbejdsmarkedspolitisk og en socialpolitisk ydelse.
I pensionslovgivningen findes bestemmelser om, at der til pensionen kan  

 ydes bistands- eller plejetillæg.
Disse tillæg ydes, hvis pågældende har  

 nogle helt personlige vanskeligheder der medfører et behov for personlig  

 bistand eller vedvarende pleje.
Tillæggene kan i medfør af gældende lov ydes til modtagere af  

 invaliditetsydelse, men tillæggene kan ikke stå alene, og det betyder at en  

 person med invaliditetsydelse med f.eks. bistandstillæg samt ønske om at  

 overgå til efterløn, og der er altså ikke tale om hørehæmmede, vil miste ikke  

 alene invaliditetsydelsen, men også sit bistandstillæg, uanset at dette  

 tilllæg ikke er erhvervsrelateret.
Det drejer sig om et tillæg som for tiden  

 udgør ca. kr. 1.500,00 pr. måned.
Hertil kommer den ikke uvæsentlige ting, at  

 dette tillæg er skattefrit, og er der tale om en enlig, giver det ret til  

 forhøjet persontillæg ved beregning af indkomstskatten.
 Endvidere er det sådan, at dette tillæg kan tages med over, når man bliver  

 folkepensionist.
Uanset at dette sidstnævnte problem ikke vedr.
Arbejdsmarkedsudvalget  

 direkte, håber vi om ikke andet, at man positivt vil henlede Socialudvalgets  

 opmærksomhed på problemet.
 Skulle man i øvrigt beslutte sig for at medinddrage andre grupper end  

 hørehæmmede i en lovændring, skal vi naturligvis ikke protestere herimod.
 Vi håber meget at den positive holdning som kom til udtryk ved 1.  

 behandlingen må føre til en hurtig løsning på problemerne.
Med venlig hilsen Svend Jensen Tillægsbetænkning Udvalget har, efter 2. behandling af lovforslaget, optaget dette til fornyet udvalgsbehandling.
 Udvalget har herefter behandlet lovforslaget i et møde.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Arbejdsministeren har på given foranledning oplyst, at i forlængelse af de  

 forsøgsordninger, der nu har kørt i 2 år, sker der en definitiv  

 liberalisering af vilkårene for at drive vikarbureauvirksomhed.
 Arbejdsministeren er indstillet på at forhandle vilkårene for  

 liberalisering med Fremskridtspartiet, Centrum-Demokraterne og Kristeligt  

 Folkeparti.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med det  

 stillede ændringsforslag.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse i den  

 affattelse, hvori det foreligger efter 2. behandling.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse.
Ændringsforslag Af arbejdsministeren, tiltrådt af et mindretal (KF, V, RV, CD og  

 KRF):
 1) Efter nr. 4 indsættes som nyt nummer:
 »01. I § 66 indsættes efter stk. 1 som nyt stykke:
