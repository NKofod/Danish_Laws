Vejledning til bekendtgørelse om  

 dagpenge under ferie (feriedage med dagpenge) I bekendtgørelse nr. 134 af 1. marts 2001 er der fastsat regler  

 om dagpenge under ferie.
Indledning Reglerne om dagpenge under ferie hænger i et vist  

 omfang sammen med reglerne om at optjene og afholde ferie med  

 feriegodtgørelse eller løn efter ferieloven.
Derfor  

 gennemgås denne lovs vigtigste principper nedenfor.
 Der er herudover fastsat regler om at optjene og afholde  

 ferie med feriegodtgørelse eller løn i:
1)	Arbejdsdirektoratets bekendtgørelse om ferie, 2)	lov om visse arbejdsforhold i landbruget m.v., 3)	Finansministeriets cirkulære om ferieaftalen nr. 57/97, 4)	Erhvervsministeriets bekendtgørelse om ferie for  

 søfarende, og 5)	kollektive overenskomster.
Visse kollektive overenskomster giver ret til et antal  

 feriefridage.
Feriefridage er ikke optjent efter ferieloven eller dermed  

 ligestillede regler.
Der kan ikke udbetales dagpenge under ferie for  

 sådanne dage.
Se vejledningen til § 3, stk. 4.
Efter ferieloven optjener man indtil 31. december 2000
som udgangspunkt 2½ dags ferie for hver måned, man arbejder i  

 optjeningsåret.
Fuld optjent ferie efter ferieloven udgør 30  

 dage til og med 30. april 2002. Lørdage medregnes i ferien.
Fra 1. januar 2001 optjener man som udgangspunkt 2,08  

 dages ferie for hver måned, man arbejder i optjeningsåret.
Fuld  

 optjent ferie efter ferieloven udgør 25 dage fra og med  

 ferieåret 2002/2003. Lørdage medregnes ikke i ferien.
 Ferieåret omlægges fra ferieåret  

 2002/2003 til perioden fra 1. maj til 30. april.
Ferieloven giver ret til et antal supplerende feriedage,  

 hvis man ikke har optjent ret til fuld ferie på baggrund af arbejde i  

 optjeningsåret.
Det samlede antal feriedage i et ferieår  

 udgør således 30 dage indtil 30. april 2002. Man har ret til  

 enten feriegodtgørelse eller løn til den optjente ferie efter  

 ferieloven.
Man har ikke ret til feriegodtgørelse eller løn til  

 de supplerende feriedage.
Efter bekendtgørelsen kan man optjene ret til 25  

 dage med dagpenge under ferie.
Det svarer til 5 ugers ferie.
Der regnes med  

 en 5-dages-uge, modsat ferieloven, hvor der indtil 30. april 2002
regnes med en 6-dages-uge.
Placering og afholdelse af ferie Reglerne om dagpenge under ferie regulerer som  

 udgangspunkt ikke, hvordan man placerer og holder ferien.
Det reguleres i  

 ferieloven eller i de regelsæt, der er nævnt ovenfor.
Hvis man er omfattet af reglerne i ferieloven mv., betyder  

 det blandt andet, at det er arbejdsgiveren, der så vidt muligt efter  

 aftale med den ansatte fastsætter, hvornår ferien skal holdes.  

 Det gælder også, når man arbejder på nedsat tid og  

 får supplerende dagpenge eller har flere arbejdsgivere.
Se vejledningen  

 til § 13, stk. 5, om de særlige forhold, der gælder, når  

 man har flere arbejdsgivere.
Er man i arbejde, kan man ikke pålægges at  

 holde ferie, hvis ferien ikke er optjent efter ferieloven mv.
Se dog  

 vejledningen til § 13, stk. 3.
Hvis man er ledig og har optjent ret til ferie med  

 feriegodtgørelse, er man omfattet af reglerne om placering og  

 afholdelse af ferie i ferieloven.
Da der ikke er nogen arbejdsgiver, der kan  

 placere ferien, kan man selv vælge, hvornår man i  

 ferieåret ønsker at holde ferie med  

 feriegodtgørelse.
Hvis man ikke har optjent ret til ferie med  

 feriegodtgørelse, kan man også selv vælge, hvornår  

 man ønsker at holde feriedage med dagpenge.
Før ferien skal man  

 give arbejdsformidlingen (AF) og a-kassen besked om ferien.
Hvis man ikke  

 giver besked, kan det få konsekvenser.
Se vejledningen til § 2, stk. 1,  

 § 3, stk. 1, og § 6, samt direktoratets bekendtgørelser om  

 rådighed og om selvforskyldt ledighed og Arbejdsmarkedsstyrelsens  

 bekendtgørelse om en aktiv arbejdsmarkedsindsats.
Er man ledig, har man hverken pligt til at holde optjent  

 ferie med feriegodtgørelse eller feriedage med dagpenge.
Hvis man som  

 ledig ikke ønsker at holde ferie, må a-kassen fx ikke undlade at  

 udbetale dagpenge i et antal dage, der svarer til ferien.
Forholdet mellem en  

 a-kasse og et ledigt medlem kan ikke i denne relation sidestilles med et  

 arbejdsgiver/lønmodtagerforhold.
Til § 1 Definitioner For at understrege at de feriedagpenge, som omtales i  

 lovens § 75 h, er en ydelse, der kun kan udbetales, når visse  

 betingelser er opfyldt, bruges begrebet dagpenge under ferie.
 Når reglerne omtaler et antal dage med ret til  

 dagpenge under ferie, bruges begrebet feriedage med dagpenge.
Kapitel 1 Grundlæggende betingelser for udbetaling Til § 2, stk. 1, nr. 1 Lønmodtagere og ledige Man er lønmodtager, når man er i et  

 ansættelsesforhold.
Man er også lønmodtager, når man  

 er 1)	i jobtræning, eller 2)	i et ansættelsesforhold og får supplerende dagpenge.
Hvis man arbejder på nedsat tid uden ret til  

 supplerende dagpenge, fx fordi retten til supplerende dagpenge er bortfaldet  

 efter § 60, stk. 1, i loven eller på grund af manglende  

 frigørelsesattest, kan man have ret til dagpenge under ferie.  

 Det er dog et krav, at man ville have ret til dagpenge, hvis man var fuldt  

 ledig de pågældende dage.
Det samme gælder, hvis man er  

 deltidsforsikret, og hvis retten til supplerende dagpenge er bortfaldet efter  

 lovens § 73, stk. 2.
Man er som udgangspunkt ledig, når man ikke arbejder  

 og er tilmeldt AF som fuldt ledig.
I visse tilfælde skal man dog ikke  

 være tilmeldt AF.
Se § 5.
 Løsarbejdere anses som ledige imellem to  

 beskæftigelsesperioder.
 Selvstændige erhvervsdrivende kan kun få  

 udbetalt dagpenge under ferie, når det selvstændige arbejde er  

 ophørt mere end midlertidigt, jf. lovens § 57, stk. 3. Det  

 gælder også, hvis man er kombinationsforsikret, eller hvis man  

 driver virksomheden med etableringsydelse.
Til § 2, stk. 1, nr. 2 og stk. 2 Rådighed før ferien Ifølge ferieloven starter ferien ved arbejdstids  

 begyndelse den første feriedag.
Er man på dette tidspunkt syg,  

 frihedsberøvet eller omfattet af konflikt, står man ikke til  

 rådighed før ferien.
Man har derfor ikke ret til dagpenge under  

 ferie.
Der stilles ikke krav om, at man står til  

 rådighed under ferien.
Se vejledningen til § 3, stk. 1.
Hvis man er under uddannelse uden at have ret til dagpenge  

 efter lovens § 62 a, har man ikke ret til dagpenge under ferie.
Se dog  

 vejledningen til § 7 og nedenfor.
Hvis man i sin ferie deltager i visse aktiviteter, kan man  

 dog få dagpenge under ferie, selv om man ikke har ret til dagpenge  

 efter lovens § 62 a.
Aktiviteten må ikke på forhånd  

 være af længere varighed end ferieperioden.
Det kan fx være  

 et forløb på en højskole eller en daghøjskole e.l.  

 Det er et krav, at forløbet ikke er begyndt ved feriens start.
Hvis man deltager i en uddannelse, som er lønnet,  

 og ansættelsen kan medregnes til beskæftigelseskravet, kan der  

 udbetales dagpenge under ferie.
Se direktoratets bekendtgørelse om  

 beskæftigelseskrav, dagpengeperiode og aktivperiode.
Man vil ikke kunne få dagpenge under ferie i de  

 første 5 uger af en længerevarende uddannelse.
Heller ikke  

 selvom man ikke er begyndt på uddannelsen ved feriens start.
Sanktioner pålagt før ferien Om sanktionen mv. pålagt før og under ferie,  

 se nedenfor til § 3, stk. 1.
Karantæner En karantæne, som skyldes andet end selvforskyldt  

 ledighed - fx en effektiv karantæne efter lovens § 87, stk. 1 og 2 -  

 betyder ikke noget for retten til udbetaling af dagpenge under ferie.
Mindsteudbetalingsreglen I direktoratets bekendtgørelse om supplerende  

 dagpenge er der fastsat særlige regler om mindsteudbetaling af  

 dagpenge.
Disse regler gælder ikke ved udbetaling af dagpenge under  

 ferie.
Overskydende timer Man kan få dagpenge under ferie, selv om man ikke  

 har afviklet overskydende timer.
Se direktoratets bekendtgørelse om  

 overskydende timer.
Til § 2, stk. 1, nr. 3 Ophold i Danmark før ferien Opholder man sig i udlandet, umiddelbart før ferien  

 begynder, kan man ikke få dagpenge under ferie.
Det gælder,  

 uanset om man har bopæl i Danmark.
Se dog § 4. Hvis ferien fx begynder  

 en mandag, kan man dog rejse ud af landet efter normal arbejdstids  

 ophør om fredagen eller i weekenden.
Til § 3, stk. 1 § 3, stk. 1, giver den overordnede ramme for, hvilke  

 betingelser der skal være opfyldt under ferien, for at man kan få  

 dagpenge under ferie.
Betingelserne er som udgangspunkt de samme, som skal  

 være opfyldt, for at man kan få dagpenge under ledighed.
Til § 2, stk. 1, nr. 2 og § 3,  

 stk. 1 Rådighed Man skal stå til rådighed før ferien.  

 Man skal ikke stå til rådighed under ferien.
Dermed menes, at man  

 ikke har pligt til at opholde sig i Danmark eller til at søge arbejde  

 under ferien.
Har man givet AF besked om afholdelse af ferie før  

 ferien, kan AF ikke efterfølgende formidle arbejde eller  

 indkalde til samtale under ferien.
Sanktioner mv. pålagt før og under  

 ferie Konsekvenserne for ret til dagpenge under ferie  

 afhænger af, om sanktionerne mv. er pålagt før eller under  

 ferien.
Man kan aldrig efterfølgende få udbetalt  

 dagpenge under ferie, hvis man ikke opfyldte betingelserne for ret til  

 ydelsen, da ferien blev holdt.
Hvis der er forudbetalt dagpenge under ferie,  

 kan der eventuelt være et grundlag for at kræve beløbet  

 betalt tilbage.
 Nedenfor beskrives retten til dagpenge i de forskellige  

 situationer, der kan opstå før og under ferien, når man  

 ikke har givet AF besked om ferien.
A) Før ferien 1)	Udeblivelser fra samtaler mv., som a-kassen eller AF har  

 indkaldt til.
 Hvis man ikke kan få dagpenge, så længe  

 man er udeblevet fra en samtale mv., som a-kassen eller AF har indkaldt til,  

 opfylder man ikke betingelsen om at stå til rådighed i § 2,  

 stk. 1, nr. 2. Man kan få dagpenge under ferie fra det tidspunkt,  

 hvor man igen står til rådighed.
 Hvis a-kassen efter reglerne herom kan efterbetale  

 dagpenge, mister man ikke retten til dagpenge under ferie fx ved udeblivelse  

 fra temamøder før feriens start.
2)	Effektive karantæner En effektiv karantæne udelukker ikke selve  

retten til dagpenge under ferie efter § 2, stk. 1, nr. 2  

 eller § 3, stk. 1. Men der kan ikke udbetales ydelser - herunder  

 dagpenge under ferie - under en effektiv karantæne efter  

 bekendtgørelsen om selvforskyldt ledighed.
Karantænen vil  

 derimod i denne situation blive afviklet, og man kan derfor først  

 få udbetalt dagpenge under ferie fra det tidspunkt, hvor man har  

 afviklet den effektive karantæne.
 Effektive karantæner forældes efter reglerne i  

 direktoratets bekendtgørelse om selvforskyldt ledighed.
 Hvis dagpenge under ferie er udbetalt før ferien,  

 kan der eventuelt være grundlag for at kræve beløbet  

 betalt tilbage, jf. § 86, stk. 2 i loven.
 Hvis a-kassen ikke kan kræve beløbet betalt  

 tilbage, vil en effektiv karantæne stå og »vente« til efter  

 ferien.
 Hvis beløbet kan kræves betalt tilbage, vil  

 den effektive karantæne blive afviklet i ferien.
3)	Mistet dagpengeret Hvis man før ferien mister retten til dagpenge som  

 følge af selvforskyldt ledighed, opfylder man ikke betingelsen for ret  

 til dagpenge under ferie efter § 3, stk. 1. Man kan derfor ikke  

 få udbetalt dagpenge under ferie.
B) Under ferien 1)	Udeblivelser fra samtaler mv., som a-kassen eller AF har  

 indkaldt til.
Der skal ikke ske midlertidig udelukkelse for ret til  

 dagpenge under ferie i forbindelse med udeblivelser fra samtaler mv., som  

 a-kassen eller AF har indkaldt til.
Det skyldes, at man ikke skal stå  

 til rådighed under ferie.
Se § 3, stk. 1.
2)	Effektive karantæner Se under litra A, nr. 2.
3)	Mistet dagpengeret Hvis man under ferien mister retten til dagpenge, fx fordi  

 man i aktivperioden er udeblevet fra en samtale på AF, opfylder man  

 ikke betingelserne i § 3, stk. 1. Man har derfor ikke ret til  

 dagpenge under ferie fra det tidspunkt, hvor man mister retten til dagpenge.
Andre forhold Hvis man driver selvstændig virksomhed som  

 bibeskæftigelse, og man ikke har dagpengeret, eller dagpengeretten er  

 udløbet, kan man ikke få dagpenge under ferie.
Se direktoratets  

 bekendtgørelse om udøvelse af selvstændig virksomhed som  

 bibeskæftigelse.
Man kan heller ikke få dagpenge under ferie, hvis  

 man er omfattet af 1)	lovens § 57, stk. 6, om midlertidigt ophør med  

 udøvelse af selvstændig virksomhed, 2)	lovens kapitel 8 a om kombinationsforsikring, 3)	lovens kapitel 11 a om efterløn, 4)	lovens kapitel 11 c om overgangsydelse, 5)	lov om seniorydelse, 6)	lov om aktiv socialpolitik, § 70 (fleksjob), eller 7)	lov om orlov.
Til § 3, stk. 2, nr.1 Holder ferie Det er en forudsætning for udbetaling af dagpenge  

 under ferie, at man faktisk holder ferie.
 Under ferien er man som udgangspunkt undergivet de samme  

 begrænsninger, som når man holder ferie optjent efter  

 ferieloven.
 Man må hverken have lønnet eller  

 ulønnet arbejde de dage, man får dagpenge under ferie.
 Bibeskæftigelse ved selvstændig virksomhed,  

 jf. direktoratets bekendtgørelse herom, er dog ikke til hinder for, at  

 man modtager dagpenge under ferie, jf. dog vejledningen til § 3, stk. 1, og  

 medfører ikke fradrag.
Hvis man er ansat flere steder og ikke holder ferie  

 på samme tidspunkt alle steder, kan man få dagpenge under ferie,  

 når blot man holder ferie et enkelt sted.
Det er en betingelse, at man  

 ikke bruger ferien til at arbejde flere timer de øvrige steder.  

 Vedrørende udbetaling af dagpenge under ferie i disse tilfælde,  

 se vejledningen til § 13.
 Når man får dagpenge under ferie, må man  

 gerne deltage i »aktive« ferieformer som fx ulønnet ulandsarbejde.
 Pensioner, bestyrelseshonorarer o.l. har ikke betydning  

 for retten til dagpenge under ferie og medfører derfor ikke  

 fradrag.
Til § 3, stk. 2, nr. 3 Egen optjent ferie efter ferieloven Se vejledningen til § 13.
Til § 3, stk. 2, nr. 4 Bopæl under ferien Man kan ikke få dagpenge under ferie, hvis man ikke  

 har bopæl i Danmark.
Om man har bopæl i Danmark, afgøres  

 ud fra principperne i reglerne om optagelse.
Bestemmelsen gælder dog ikke, hvis der efter  

 EØS-reglerne kan udbetales dagpenge under ledighed, selv om  

 bopælskravet ikke er opfyldt.
Der henvises til vejledningen til §  

 4.
Til § 3, stk. 3 Sygdom mv.
Hvis man bliver syg eller frihedsberøvet, efter man  

 er gået på ferie, berøres retten til dagpenge under ferie  

 ikke, medmindre man før ferien vidste, at man ville blive sygemeldt  

 eller frihedsberøvet.
Se også vejledningen til § 2,  

 stk. 1, nr. 2 og stk. 2.
Til § 3, stk. 4 Forhold der udelukker dagpenge under ferie Man kan kun få dagpenge under ferie, hvis man har  

 mistet en arbejdsindtægt eller arbejdsløshedsdagpenge i de dage,  

 hvor man holder ferie.
Det betyder, at man ikke kan få dagpenge under  

 ferie, hvis man under ferien får fuld eller delvis løn fra sin  

 arbejdsgiver uden at have ret til det efter ferieloven mv.
Det kan fx ske,  

 hvis en arbejdsgiver i forbindelse med kollektiv ferielukning ikke har  

 varslet ferie.
Se § 17 b, jf. § 49, stk. 2, i ferieloven.
 Man kan heller ikke få dagpenge under ferie, hvis en  

 arbejdsgiver pr. kulance giver en nyansat løn under ferie, eller hvis  

 man uden at have optjent ret hertil har ret til ferie med løn efter fx  

 § 7, jf. § 49, stk. 2, i ferieloven.
 Man kan heller ikke få dagpenge under ferie på  

 feriefridage, da man får betaling fra arbejdsgiveren for disse  

 dage.
Hvis man arbejder på nedsat tid og man får løn under sin ferie uden at have optjent ret hertil  

 efter ferieloven mv., har holdt et forholdsmæssigt antal feriedage (eksklusive  

 lørdage).
kan man få dagpenge under ferie.
Det er dog en forudsætning,  

 at man havde ret til supplerende dagpenge, hvis ikke der havde været  

 afholdt ferie.
Se direktoratets bekendtgørelse om supplerende  

 dagpenge.
 Omregningen sker ved at dele de timer, som lønnen  

 svarer til med 7,4 (fuldtidsforsikrede) eller 4,8 (deltidsforsikrede).  

 Faktoren 7,4 / 4,8 er værdien af en feriedag (37/5 = 7,4 og 24/5 =  

 4,8). Der rundes af til nærmeste hele antal dage.
 Eksempel:
Et fuldtidsforsikret medlem arbejder 20 timer ugentlig og  

 får under sin ferie løn for disse timer.
Medlemmet har ikke  

 optjent ret til ferie med feriegodtgørelse eller løn.
 Medlemmet har i ferieåret ret til 15 feriedage med  

 dagpenge.
 Medlemmet holder 3 ugers ferie = 15 dage (eksklusive  

 lørdage).
 Den udbetalte løn dækker 3 x 20 timer = 60  

 timer.
 Timerne regnes om til feriedage ved at dividere med 7,4.  

 Lønnen dækker således 8 feriedage og medlemmet vil  

 først kunne få dagpenge under ferie fra den 9. feriedag  

 (eksklusive lørdage).
Til § 3, stk. 5 Ferie i et udenlandsk arbejdsforhold Når man arbejder i udlandet for en udenlandsk  

 arbejdsgiver, kan man ikke få dagpenge under ferie.
Heller ikke selvom  

 man har bevaret sin bopæl i Danmark og stadig er medlem af en dansk  

 a-kasse.
Det er fordi tilknytningen til det danske arbejdsmarked ikke er  

 tilstrækkelig stor.
 Grønland og Færøerne anses som  

 udlandet.
 Hvis ferien ligger i forlængelse af  

 ansættelsesforholdets ophør, kan der dog udbetales dagpenge  

 under ferie, hvis § 3, stk. 2, nr. 4 og § 4 er opfyldt.
Til § 4 Ophold i Danmark på ferietidspunktet Udgangspunktet er, at man ikke kan få dagpenge under  

 ferie i forlængelse af ophold i udlandet.
Se § 2, stk. 1, nr. 3.
Man kan dog få dagpenge under ferie i  

 forlængelse af ophold i udlandet, hvis man senest på  

 ferietidspunktet 1)	har bopæl i Danmark, jf. § 3, stk. 2, nr. 4, og 2)	opholder sig i Danmark.
Det er uden betydning, om man vender hjem midlertidigt  

 eller for at blive.
Det er altid en forudsætning, at man ikke fortsat  

 er ansat i udlandet for en udenlandsk arbejdsgiver.
Se § 3, stk. 5.
 Som dokumentation for at man er i Danmark, kan man fx  

 bruge en flybillet.
 En grænsearbejder, der har bopæl i et andet  

 EØS-land, og som arbejder i Danmark, kan i stedet for  

 arbejdsløshedsdagpenge få dagpenge under ferie, uanset at  

 bopæls- og opholdskravet ikke er opfyldt.
Til § 5 Tilmelding til AF Hvis man i medfør af anden lovgivning skal  

 være tilmeldt AF, skal denne betingelse være opfyldt, for at der  

 kan udbetales dagpenge under ferie.
Hvis man holder ferie i forlængelse af et  

 udlandsophold, behøver man ikke at være tilmeldt.
For at  

 få dagpenge under ferie skal man dog have bopæl og ophold i  

 Danmark.
Se § 4.
Til § 6 Lediges meddelelsespligt Hvornår man betragtes som ledig fremgår af  

 vejledningen til § 2, stk. 1, nr. 1.
 Pligten til at give a-kassen besked om ferien  

 gælder, selv om man ikke skal være tilmeldt AF efter reglen i §  

 5.
Hvis a-kassen har fået besked om ferien, kan der  

 udbetales, selv om der først søges om dagpenge efter ferien.
Se  

 dog § 15, stk. 1.
Man kan underrette a-kassen ved, at man indsender en  

 ansøgning om dagpenge under ferie eller ved anden skriftlig besked.  

 Det kan også ske ved, at man telefonisk eller via e-mail giver besked  

 om ferien.
I så fald skal a-kassen notere ferieperioden på  

 sagen.
Til § 6, stk. 2 Man har selv ansvar for at fremskaffe dokumentationen.  

 Hvis ferien fremgår af AF s register, efter at ferien er holdt, er en  

 udskrift herfra tilstrækkelig dokumentation.
Til § 7 Uddannelse Hovedreglen er, at der ikke kan udbetales dagpenge under  

 ferie, hvis man er under uddannelse, jf. §§ 2 og 3.
En undtagelse hertil er, at der kan udbetales dagpenge  

 under ferie, hvis man som ledig er på uddannelsesgodtgørelse.  

 Det samme gælder, hvis man er på VEU- godtgørelse eller  

 SVU-støtte.
Det er et krav, at dette er foreneligt med pligten til at  

 deltage aktivt i uddannelsen.
 Det betyder, at der kan udbetales dagpenge under ferie i  

 perioder, hvor uddannelsesstedet holder ferielukket eller under afholdelse af  

 ferie i en praktikperiode efter aftale med arbejdsgiveren.
 Ferielukning er også perioder, hvor  

 uddannelsesstedet har lukket i få dage, fx i forbindelse med  

 søgnehelligdage og indeklemte fridage.
 Der vil også kunne udbetales dagpenge under ferie  

 uden for et uddannelsessteds ferielukning, hvis ferien er indskrevet i den  

 individuelle handlingsplan eller uddannelsesplan.
Kapitel 2 Til § 8, stk. 3 Optjeningsgrundlaget Ydelser fra a-kassen De ydelser, der indgår i optjeningsgrundlaget  

 er:
1)	dagpenge, herunder dagpenge under ferie, 2)	orlovsydelse, 3)	etableringsydelse, 4)	uddannelsesgodtgørelse, 5)	kursusgodtgørelse, 6)	overgangsydelse, 7)	praktikydelse, 8)	aktivitetsydelse, og 9)	VEU-godtgørelse.
 Tilbagebetalte efterlønsbidrag, præmien efter  

 lovens § 74 k eller udbetaling af renter er ikke ydelser som giver ret til  

 dagpenge under ferie.
 Ydelserne skal være indkomstbeskattede i  

 optjeningsåret (kalenderåret). Se dog § 9, stk. 5.
Til § 8, stk. 4 Syge- og barselsdagpenge Dagpenge efter lov om dagpenge ved sygdom eller  

 fødsel, som man har fået udbetalt fra en kommune eller via sin  

 arbejdsgiver, indgår i optjeningsgrundlaget.
Beløbet skal  

 være indkomstbeskattet i optjeningsåret.
Der må ikke i  

 samme periode være optjent ret til feriegodtgørelse eller  

 løn på baggrund af den normale løn.
 Hvis man under sygdom optjener ret til ferie med  

 feriegodtgørelse hos sin arbejdsgiver i henhold til § 25 i ferieloven,  

 har man heller ikke ret til feriedage med dagpenge på grundlag af  

 sygedagpenge fra samme periode.
 Hvis man under barsel har fået halv løn fra  

 sin arbejdsgiver og samtidig har fået dagpenge fra kommunen, kan man  

 kun få ret til feriedage med dagpenge, hvis man på grund af  

 fratræden ikke opnår ret til ferie med løn beregnet ud fra  

 den normale løn.
Til § 8, stk. 5 Andre ydelser Støtte til voksenuddannelse (VUS) kan indgå i  

 optjeningsgrundlaget, hvis man selv (eller eventuelt ens egen  

 selvstændige virksomhed) har fået støtten.
Støtte i henhold til § 133 i  

 Arbejdsmarkedsstyrelsens bekendtgørelse om en aktiv  

 arbejdsmarkedsindsats kan indgå i optjeningsgrundlaget.
Støtten  

 gives af AF til beskæftigede, der deltager i uddannelse som led i  

 jobrotationer.
 Er støtten udbetalt til ens arbejdsgiver, kan  

 beløbet ikke indgå i optjeningsgrundlaget.
 Tilsvarende gælder støtte efter lov om  

 statens voksenuddannelsesstøtte (SVU).
Kursusgodtgørelse efter lov om  

 søfartsuddannelser kan indgå i optjeningsgrundlaget.  

 Kursusgodtgørelsen gives til kursister, der deltager i kurser på  

 søfartsskoler.
Søfartsstyrelsen administrerer og udbetaler  

 kursusgodtgørelsen efter de samme regler, som gælder for  

 kursusgodtgørelse til deltagere i arbejdsmarkedsuddannelser.
Til § 9 Beregningsmetoden På grund af beregningsmetoden kan det ske, at man  

 beregner et antal feriedage med dagpenge på over 25 dage.
 Man har dog aldrig ret til mere end 25 feriedage med  

 dagpenge.
Omvendt kan det også ske, at man ikke optjener ret  

 til 25 feriedage med dagpenge.
Det vil fx være tilfældet, hvis  

 man ikke har fået den maksimale dagpengesats i hele  

 optjeningsåret.
Til § 9, stk. 1 De ydelser, der er nævnt i § 8, indgår i  

 optjeningsgrundlaget for et optjeningsår.
ATP-bidrag og den  

 særlige pensionsopsparing indgår ikke i optjeningsgrundlaget.
Kun de beløb, der er indkomstbeskattede i  

 optjeningsåret, indgår i optjeningsgrundlaget.
Se dog § 9, stk.  

 5.
Ydelser, der udbetales efter et optjeningsårs  

 udløb, medregnes som hovedregel ikke.
Hvis man over for a-kassen  

 dokumenterer, at beløbet er tilbageført til beskatning i  

 optjeningsåret, kan beløbet dog medregnes.
 Har man i optjeningsåret fået ydelser fra mere  

 end én a-kasse, opgør og beregner hver a-kasse antallet af  

 feriedage med dagpenge på grundlag af de udbetalte beløb.
Til § 9, stk. 2 og 3 Det beløb, som i alt er udbetalt i  

 optjeningsåret, jf. § 8 og § 9, stk. 1, skal i en samlet beregning  

 divideres med den beregnede (individuelle) sats, som a-kassen senest har  

 brugt ved udbetaling af dagpenge, uddannelsesgodtgørelse eller  

 praktikydelse i optjeningsåret.
Hvis der ikke er udbetalt med en sådan beregnet sats  

 i optjeningsåret, divideres beløbet med dimittendsatsen pr. 31.  

 december i optjeningsåret.
Der skelnes mellem fuldtids- og  

 deltidsforsikrede.
Til § 9, stk. 4 Beregningen af antal feriedage med ret til dagpenge er  

 baseret på, at når man har fået udbetalt ydelser, der  

 svarer til maksimale dagpenge i 52 uger i et optjeningsår, skal man  

 have ret til 25 feriedage med dagpenge.
Hvis man er medlem af en a-kasse for lønmodtagere,  

 skal man indbetale til ATP og den særlige pensionsopsparing.
For at  

 sikre at man trods dette fradrag kan optjene ret til 25 feriedage med  

 dagpenge, er omregningsfaktoren for lønmodtagere sat til 0,0968.
Hvis man er medlem af en a-kasse for selvstændige  

 erhvervsdrivende, indbetaler man ikke til ATP eller til den særlige  

 pensionsopsparing.
Omregningsfaktoren er derfor sat til 0,0962 for  

 selvstændige.
Til § 9, stk. 5 Man kan ikke få tilbageført perioden omkring  

 et årsskifte, når perioderne sædvanligvis bliver udbetalt i  

 det efterfølgende kalenderår.
Til §§ 10 og 11 Opgørelse og beregning af feriedage med dagpenge for  

 dimittender §§ 10 og 11 gælder for alle nyuddannede, der i et  

 ferieår får status som dimittend.
Ordningen gælder i det  

 pågældende ferieår og i det ferieår, der  

 følger efter.
 Hvis man er overflyttet med erhvervede rettigheder, er man  

 ikke omfattet af §§ 10 og 11. Se i øvrigt direktoratets  

 bekendtgørelse om overflytning mellem a-kasser.
 Er man omfattet af §§ 10 og 11, har man ikke ret til det  

 antal feriedage med dagpenge, som man evt. har optjent efter § 8.
Til § 10 I det ferieår, hvor man får status som  

 dimittend, har man som udgangspunkt ret til 15, 10 eller 5 feriedage med  

 dagpenge.
Antallet afhænger af på hvilket tidspunkt af  

 ferieåret, man bliver optaget i/overflyttet til a-kassen.
I det første hele ferieår efter at man  

 har fået status som dimittend, vil man som udgangspunkt have ret til 15  

 feriedage med dagpenge.
Dette gælder, uanset på hvilket tidspunkt  

 i det første ferieår optagelsen/overflytningen er sket.
Der skal dog ske fradrag i retten til feriedage med  

 dagpenge, hvis man efter ferieloven mv. har optjent ret til ferie med  

 feriegodtgørelse eller løn til samme ferieår.
Se § 11.
Hvis man før optagelsen/overflytningen som  

 dimittend allerede har holdt et antal feriedage med dagpenge, reduceres  

 antallet af feriedage med dagpenge efter § 10 tilsvarende.
Hvis man i det  

 første ferieår har ret til fx 10 feriedage med dagpenge, og man  

 i dette ferieår allerede har fået udbetalt dagpenge under ferie i  

 fx 5 dage, vil man i resten af ferieåret kunne få dagpenge under  

 ferie i 5 dage.
Til § 11, stk. 1 Hvis man på baggrund af arbejde har optjent ret til  

 ferie med feriegodtgørelse eller løn efter ferieloven mv., skal  

 der ske fradrag i antallet af feriedage med dagpenge.
Der skal også ske  

 fradrag, hvis man har fået feriegodtgørelse sammen med eller som  

 en del af lønnen.
Der skal ikke ske fradrag hvis  

 feriegodtgørelsen udbetales efter § 30, stk. 2 og 3, og  

 § 38 i ferieloven.
Se i øvrigt vejledningen til § 13, stk. 4.
Man skal til brug for a-kassens beregning oplyse antallet  

 af løntimer i optjeningsåret.
Det skal ske på  

 ansøgningen om dagpenge under ferie.
 Hvis man i hele optjeningsåret har haft arbejde som  

 lønmodtager i fuldt omfang, har man ikke ret til dagpenge under ferie,  

 da fradraget så vil overstige antallet af feriedage med dagpenge efter  

 § 10.
 Når antallet af arbejdstimer skal opgøres,  

 regnes højst et antal timer, der svarer til fuld  

 overenskomstmæssig arbejdstid inden for det fag eller faglige  

 område, man arbejder inden for.
Kursusperioder i et ansættelsesforhold med  

 kursusgodtgørelse og supplerende løn skal regnes med.
Perioder,  

 hvor der i et sædvanligt arbejdsforhold er givet undervisning i  

 tilknytning til arbejdet, skal også regnes med, hvis der er udbetalt  

 løn.
Hvis man underviser, skal man oplyse undervisningstimerne.  

 A-kassen skal på grund af den anvendte forberedelsestid omregne  

 timerne.
Det sker med den omregningsfaktor, der gælder inden for den  

 pågældende undervisning.
Hvis man på grund af arbejdets art  

 ikke kan oplyse arbejdstiden (ukontrollabelt arbejde), beregnes arbejdstiden  

 ud fra indtægten.
Der sker med omregningssatsen.
Se direktoratets  

 bekendtgørelse om supplerende dagpenge.
 Overarbejdstimer skal kun regnes med, hvis de  

 afspadseres.
Sygedage skal kun regnes med, hvis der er ydet løn  

 eller er optjent feriegodtgørelse.
Se fx § 7, stk. 2, i  

 ferieloven.
 Barselsorlov skal kun regnes med, hvis der under orloven  

 er ydet hel eller delvis løn.
 Bibeskæftigelse ved selvstændig virksomhed  

 skal ikke regnes med.
Feriedage skal ikke regnes med.
Det gælder, uanset  

 om der er tale om ferie med feriegodtgørelse eller løn,  

 feriedage med dagpenge eller ferie for egen regning.
Søgnehelligdage og overenskomstmæssige  

 fridage skal ikke regnes med.
Det gælder, uanset om der er ydet  

 løn på disse dage.
Grunden hertil er administrative hensyn.
Hvis man har haft arbejde i optjeningsåret, men har  

 haft pligt til at holde ferie forud for ferieåret, har man ret til  

 dagpenge under ferie uden fradrag.
Det samme gælder, hvis man har haft  

 arbejde, men ikke har optjent ret til ferie med feriegodtgørelse eller  

 løn efter ferieloven mv.
 Som eksempler herpå kan nævnes:
1)	dimittender, der var beskæftiget under lov om visse  

 arbejdsforhold i landbruget m.v., 2)	dimittender, der i optjeningsåret drev selvstændig  

 virksomhed, og 3)	dimittender, der i optjeningsåret har arbejdet som  

 ulandsfrivillige med pligt til at holde ferie inden kontraktperiodens  

 udløb.
Til § 12 Dagpengesats under ferie Når man får dagpenge under ferie, får  

 man som hovedregel udbetalt med samme sats, som hvis man var ledig.
Der skal  

 dog aldrig foretages en individuel beregning af satsen alene for at udbetale  

 dagpenge under ferie.
Hvis man fra optjeningsårets begyndelse til  

 tidspunktet for ferien har fået udbetalt dagpenge,  

 uddannelsesgodtgørelse eller praktikydelse med en individuel beregnet  

 sats, får man denne sats udbetalt under ferie inklusive eventuelle  

 reguleringer.
Det gælder også unge under 25 år, der er  

 omfattet af lovens kapitel 9 a.
 Satsen for dimittender bruges, når der ikke er  

 beregnet en individuel sats, som er anvendt ved udbetaling af dagpenge,  

 uddannelsesgodtgørelse eller praktikydelse.
 Eksempel 1:
Et medlem var i 1999 fuldtidsforsikret, og fik senest i  

 optjeningsåret 1999 udbetalt dagpenge med den maksimale dagpengesats  

 for fuldtidsforsikrede (552 kr.). Denne sats bruges som divisor ved  

 beregningen af antallet af feriedage med dagpenge, jf. § 9, stk. 2. Medlemmet  

 holder ferie i december 2000 og er på dette tidspunkt blevet  

 deltidsforsikret.
Der udbetales med den maksimale dagpengesats for  

 deltidsforsikrede i 2000 (380 kr.).
 Eksempel 2:
Et medlem var i 1999 deltidsforsikret og fik da beregnet  

 en dagpengesats til 391 kr.
Medlemmet fik senest i optjeningsåret 1999  

 udbetalt dagpenge med den maksimale dagpengesats for deltidsforsikrede (368  

 kr.). Denne sats bruges som divisor ved beregningen af antallet af feriedage  

 med dagpenge, jf. § 9, stk. 2. Medlemmet holder ferie i december 2000 og er  

 på dette tidspunkt blevet fuldtidsforsikret.
Der er ikke sket en ny  

 beregning af medlemmets dagpengesats siden 1999. Der udbetales med den  

 beregnede sats 391 kr. pr. dag.
Dagpengesatsen er som følge af  

 ændringen af forsikringsstatus således ikke længere  

 begrænset af den maksimale dagpengesats for deltidsforsikrede, jf. § 70  

 i loven.
 Eksempel 3:
Et medlem var i 1999 fuldtidsforsikret og fik i 1999  

 udbetalt orlovsydelse.
Da der ikke er udbetalt med en beregnet sats, skal  

 dimittendsatsen for fuldtidsforsikrede i 1999 (453 kr.) anvendes som divisor  

 ved beregningen af antallet af feriedage med dagpenge, jf. § 9, stk. 3.  

 Medlemmet holder ferie i december 2000 og er på dette tidspunkt blevet  

 deltidsforsikret.
Der udbetales med dimittendsatsen for deltidsforsikrede i  

 2000 (311 kr.).
 Eksempel 4:
Et medlem var i 1999 deltidsforsikret og fik i 1999  

 udbetalt orlovsydelse.
Da der ikke er udbetalt med en beregnet sats, skal  

 dimittendsatsen for deltidsforsikrede i 1999 (302 kr.) anvendes som divisor  

 ved beregningen af antallet af feriedage med dagpenge, jf. § 9, stk. 3.  

 Medlemmet holder ferie i december 2000 og er på det tidspunkt  

 fuldtidsforsikret.
Der udbetales med dimittendsatsen for fuldtidsforsikrede i  

 2000 (467 kr.).
Hvis man holder ferie hen over et årsskifte, og udbetalingen sker  

 før årsskiftet, skal der udbetales med samme sats i hele  

 ferieperioden.
Det gælder, uanset at satsen reguleres ved  

 årsskiftet.
 Hvis udbetalingen sker efter, at ferien er begyndt, skal  

 der udbetales med de satser, der ville være brugt ved udbetaling af  

 arbejdsløshedsdagpenge.
Særligt om dimittender, der har fået  

 udbetalt ydelser med en beregnet sats forud for dimittendoptagelsen Dimittender får udbetalt dagpenge under ferie med  

 dimittendsatsen, selv om der forud for dimittendoptagelsen/overflytningen er  

 udbetalt med en beregnet sats.
 Hvis en dimittend derimod har fået udbetalt med en  

 beregnet sats efter tidspunktet for dimittendoptagelsen/overflytningen,  

 udbetales dagpenge under ferie med den senest anvendte beregnede sats med  

 eventuelle senere satsreguleringer.
Til § 13, stk. 1 Egen optjent ferie efter ferieloven mv.
 Man vil som hovedregel først kunne få  

 udbetalt dagpenge under ferie, når man har holdt 5/6 af sin egen  

 optjente ferie efter ferieloven mv. (inklusive lørdage).
 Hvis man sammenlagt har optjent ret til mere end 25 dage,  

 kan man få udbetalt dagpenge under ferie, når man har brugt  

 forskellen mellem 25 dage og antallet af feriedage med dagpenge.
 Man kan herefter få både dagpenge under ferie  

 og feriegodtgørelse eller løn for et antal feriedage.
 Når man har omregnet den optjente ferie efter § 13,  

 stk. 1, kan den egen optjente ferie kun afvikles med 5 dage pr. uge.
Hvis man er ledig, kan man kun få udbetalt dagpenge  

 under ferie for hele dage bortset fra tilfælde, hvor man afvikler en  

 effektiv karantæne for en del af feriedagen.
Se vejledningen til § 3,  

 stk. 1.
Hvis man er i arbejde, kan man også kun få  

 udbetalt dagpenge under ferie for hele feriedage.
Det gælder dog ikke,  

 når arbejdsgiveren efter de herom gældende regler har placeret  

 ferie på halve dage fx 1. maj, 5. juni, 24. og 31. december.
 Der gælder dog flere undtagelser fra hovedreglen, se  

 nedenfor.
Til § 13, stk. 3 § 13, stk. 1, gælder også, hvis man er ansat i  

 en virksomhed, der holder kollektivt ferielukket efter reglerne i  

 ferieloven.
Hvis man har brugt al optjent ferie efter ferieloven eller  

 alle sine feriedage med dagpenge - eller hvis man ikke har optjent ret hertil  

 - kan man under den kollektive ferielukning vælge at melde sig  

 midlertidigt ledig.
Man kan derved have ret til arbejdsløshedsdagpenge  

 under den kollektive ferielukning, hvis betingelserne herfor i øvrigt  

 er opfyldt.
Hvis man arbejder i en virksomhed, der har kollektivt  

 ferielukket i ferieperioden (2. maj til 30. september) og på hverdage  

 mellem jul og nytår, kan arbejdsgiveren vælge at reservere  

 optjent ferie til hverdage mellem jul og nytår, jf. § 17 b, jf. § 49,  

 stk. 2, i ferieloven.
Det gælder dog ikke, hvis man har optjent mindre  

 end 18 feriedage efter ferieloven.
 § 17 b i ferieloven har følgende indhold:
»§ 17 b.
Holdes en virksomhed lukket på hverdage  

 mellem jul og nytår, skal arbejdsgiveren bestemme, at  

 lønmodtageren holder ferie disse dage i det omfang,  

 lønmodtageren har ret til mere end 18 feriedage efter reglerne i § 6.  

 Træffer arbejdsgiveren ikke sådan bestemmelse, skal  

 arbejdsgiveren betale lønmodtageren løn for de  

 pågældende dage.
Lønnen beregnes på grundlag af  

 lønmodtagerens løn i de sidste 4 uger før jul.« Hvis arbejdsgiveren har placeret optjente feriedage ud  

 over 18 dage under en julelukning, kan man få udbetalt dagpenge under  

 ferie, uanset at den optjente ferie efter ferieloven endnu ikke er afholdt.  

 Der vil således kunne udbetales dagpenge under ferie før de 18 dages ferie om sommeren, mellem de 18 dage og julelukningen og efter julelukningen.
 Desuden kan der udbetales dagpenge under ferie under  

 julelukning i tilfælde, hvor der ikke efter § 17 b i ferieloven, skal  

 holdes optjent ferie eller udbetales løn.
 § 17 b i ferieloven finder kun anvendelse i  

 tilfælde, hvor man er blevet ansat i virksomheden på et  

 tidspunkt, hvor arbejdsgiveren har mulighed for at placere ferie under en  

 kollektiv julelukning.
 Eksempel:
 Man har fx optjent 21 dages ferie efter ferieloven  

 (inklusive lørdage) samt 6 feriedage med dagpenge.
Arbejdsgiveren har placeret 18 dages ferie (inklusive  

 lørdage) om sommeren, og de sidste 3 optjente feriedage mellem jul og  

 nytår.
Virksomheden holder ferielukket i 4 hverdage mellem jul og  

 nytår.
 Man holder efter aftale med arbejdsgiveren en uges  

 efterårsferie.
 Reglen i § 13, stk. 3, medfører, at man vil kunne  

 få udbetalt dagpenge under ferie for 5 dage under efterårsferien,  

 selv om man endnu ikke har holdt de sidste 3 dage med ferie efter  

 ferieloven.
 Man vil desuden, jf. §13, stk. 1, kunne få udbetalt  

 dagpenge under ferie for den sidste feriedag mellem jul og nytår,  

 hvortil der ikke er optjent ret til ferie efter ferieloven.
Til § 13, stk. 4 Ifølge § 30, stk. 2 og 3, i ferieloven kan mindre  

 beløb udbetales uden at ferien holdes.
Ifølge § 38 kan  

 feriegodtgørelse, løn under ferie eller ferietillæg  

 udbetales, hvis man på grund af særlige omstændigheder helt  

 eller delvist er afskåret fra at holde ferie inden ferieårets  

 udløb.
Se direktoratets bekendtgørelse om ferie.
 Hvis man efter § 30, stk. 2 og 3, og § 38 i  

 ferieloven har fået udbetalt feriegodtgørelse for hovedferien  

 uden at holde ferie, betragtes det som om, man har holdt det antal feriedage,  

 som svarer til den udbetalte feriegodtgørelse.
 Dækker feriegodtgørelsen mindre end 18 dage,  

 kan man få dagpenge under ferie for den resterende del af  

 hovedferien.
 Det er en betingelse, at man selv gør a-kassen  

 opmærksom på forholdet, og at man fremlægger den  

 fornødne dokumentation.
Til § 13, stk. 5 Lørdage,  

  søndage og søgnehelligdage Hvis man er ledig, kan man få dagpenge under ferie  

 for søgnehelligdage, som indgår i ferien.
Det gælder, selv  

 om man ikke kan placere ferie efter ferieloven, og selv om man ikke har  

 afholdt sin optjente ferie efter reglen i § 13, stk. 1.
 Hvis man er ledig, vil man dog aldrig kunne få  

 udbetalt dagpenge under ferie for lørdage og søndage, uanset at  

 de er søgnehelligdage.
 Hvis man er i arbejde, kan man kun få dagpenge under  

 ferie for lørdage, søndage og søgnehelligdage, hvis man  

 skulle have været på arbejde de pågældende dage i  

 stedet for at holde ferie.
 Hvis man får udbetalt optjent  

 søgnehelligdagsbetaling, er det ikke til hinder for, at der udbetales  

 dagpenge under ferie.
 Der kan ikke udbetales dagpenge under ferie for mere end 5  

 dage pr. uge.
Forholdsmæssig udbetaling ved arbejde hos flere  

 arbejdsgivere Hvis man har arbejde hos flere arbejdsgivere, og man ikke  

 holder ferie på samme tid i alle arbejdsforhold, kan dagpenge under  

 ferie udbetales forholdsmæssigt.
 Eksempel:
Man har fx to arbejdsforhold.
I arbejdsforhold I arbejder  

 man 37 timer, og i arbejdsforhold II arbejder man 10 timer.
 Man arbejder dermed samlet 47 timer pr. uge.
 Man har optjent ret til 15 feriedage med dagpenge.
 Man holder 15 dages ferie fra arbejdsforhold I og senere  

 15 dages ferie fra arbejdsforhold II.
 Man har herefter ret til at få udbetalt dagpenge  

 under ferie for:
37 x 15 = 12 dage fra arbejdsforhold I 47 og 10 x 15 = 3 dage fra arbejdsforhold II 47 Til § 14 Dokumentation Forud for et ferieår får a-kasserne  

 oplysninger om, hvilke beløb, der er udbetalt til medlemmerne efter  

 lov om dagpenge ved sygdom eller fødsel.
Se direktoratets  

 bekendtgørelse om overførsel af oplysninger om udbetalinger i  

 henhold til lov om dagpenge ved sygdom eller fødsel fra kommunerne til  

 a-kasserne.
 Hvis man bliver overflyttet til en anden a-kasse, efter at  

 overførslen er sket, skal man vedlægge optjeningsmeddelelsen som  

 dokumentation over for den nye a-kasse ved ansøgningen om dagpenge  

 under ferie.
Hvis a-kassen ikke har fået oplysningerne - fx.  

 fordi man på tidspunktet for overførslen var forsikret i et  

 andet EØS-land, eller fordi dagpengene er udbetalt via en arbejdsgiver  

 - må man selv dokumentere omfanget af de udbetalte ydelser.
Det kan fx  

 ske ved hjælp af oplysningssedler eller kvitteringer for  

 udbetaling.
 Hvis man har optjent ret til feriedage med dagpenge efter  

 § 8, stk. 4, skal man på ansøgningen på tro og  

 love oplyse, i hvilket omfang der er optjent ret til ferie efter ferieloven  

 af de udbetalte ydelser, samt i hvilket omfang ydelserne er udbetalt for  

 perioder, hvor man ikke har været medlem af en a-kasse.
Hvis man har optjent ret til feriedage med dagpenge efter  

 § 8, stk. 5, skal man ved ansøgningen vedlægge  

 dokumentation for størrelsen af de modtagne ydelser.
Det kan fx ske  

 ved hjælp af oplysningesedler eller lignende, hvoraf det fremgår,  

 at beløbet vedrører et givent optjeningsår.
 Hvis der er udbetalt støtte til voksenuddannelse,  

 som er udbetalt til kursistens egen selvstændige virksomhed, skal der  

 foreligge dokumentation i form af udbetalingskvitteringer.
 Direktoratet sender en særlig optjeningsmeddelelse  

 til medlemmer, der har modtaget dagpenge under arbejdssøgning i et  

 andet EØS-land i henhold til artikel 69 i forordning (EØF) nr.  

 1408/71 (attest E 303). Denne optjeningsmeddelelse skal vedlægges  

 ansøgningen om dagpenge under ferie.
Til § 15 Ansøgningsfrist mv.
Ansøgningen om dagpenge under ferie skal afleveres  

 til den a-kasse, som man er forsikret i på ferietidspunktet.  

 Ansøgningen skal være modtaget i a-kassen senest den 31. maj i  

 det følgende ferieår.
Hvis den 31. maj er en lørdag eller  

 en søgnehelligdag, er der søgt rettidigt, hvis a-kassen  

 modtager ansøgningen den følgende hverdag.
Hvis man er i arbejde, og man har fået dagpenge  

 under ferie med urette, bortfalder eller nedsættes  

 tilbagebetalingsbeløbet, hvis det dokumenteres, at der inden  

 konstateringstidspunktet - og forud for ferieårets udløb - er  

 holdt ferie, der helt eller delvist svarer til den oprindeligt oplyste ferie.  

 Det er dog en forudsætning, at man på tidspunktet for den  

 faktiske ferie opfyldte samtlige betingelser for ret til dagpenge under  

 ferie, herunder at en ledig har meddelt ferie til a-kassen.
Se § 6.
Til § 17 Optjeningsmeddelelser A-kassen skal, i optjeningsmeddelelsen eller i forbindelse  

 med at denne bliver udsendt, nævne de vigtigste betingelser for  

 udbetaling af dagpenge under ferie.
Se §§ 2-6.
Kapitel 4 Til § 19 Ikrafttræden mv.
 Direktoratet for Arbejdsløshedsforsikringens  

 vejledning af 7. april 2000 til bekendtgørelse om feriedagpenge  

 bortfalder hermed.
