Fremsat den 9. januar 2007 af Mette Gjerskov (S),  

 Lene Hansen (S), Bjarne Laustsen (S) og  

 Jens Peter Vernersen (S) Forslag til folketingsbeslutning om  

 offentliggørelse af, hvilke landbrugsbedrifter der overtræder reglerne for  

 dyrevelfærd Folketinget pålægger regeringen at sikre, at det offentliggøres  

 på internettet, hvilke landbrugsbedrifter der flere gange overtræder reglerne  

 om  

 dyrevelfærd.
Bemærkninger til forslaget Der har i de seneste år været en drastisk stigning i antallet  

 af anmeldelser af visse former for dyremishandling, f.eks. i antallet af  

 anmeldelser vedrørende skuldersår hos søer.
Tilsyneladende har  

 oplysningskampagner  

 rettet mod landbruget for at nedbringe antallet af anmeldelser for  

 dyremishandling ikke virket.
De årlige rapporter fra dyrevelfærdskontrollen  

 viser således, at antallet af syge dyr i landbruget, der ikke bliver  

 behandlet  

 tilstrækkeligt, er uacceptabelt højt.
Af Rapport om kontrol af dyrevelfærd 2005  Resultatet fra den  

 danske kontrol af velfærd under transport, på slagterier og i besætninger med  

 landbrugsdyr og heste, jf.
FLF alm. del  bilag 631, fremgår det, at  

 antallet  

 af politianmeldelser blev mere end fordoblet fra 2004 til 2005, når antallet  

 af  

 kontrollerede kvægbesætninger tages i betragtning, idet i alt 28 forhold blev  

 politianmeldt  

 i forbindelse med 844 velfærdskontrolbesøg.
For svinebesætningers vedkommende  

 var  

 der tale om en mindre stigning i antallet af politianmeldelser, når antallet  

 af  

 kontrollerede besætninger tages i betragtning, idet 46 forhold blev  

 politianmeldt i forbindelse med 647 velfærdskontrolbesøg.
 Når medierne offentliggør historier om dyremishandling, går det  

 ud over hele landbrugserhvervet, selv om det naturligvis kun er en mindre  

 gruppe af landbrugsbedrifter, der har ansvaret for overtrædelserne af  

 lovgivningen.
 Disse to forhold gør, at Folketinget må tænke i utraditionelle  

 baner, dels for at sikre en bedre dyrevelfærd i dansk landbrug, dels for at  

 sikre, at alle de landbrugsbedrifter, der overholder reglerne og behandler  

 dyrene  

 forsvarligt, ikke mistænkeliggøres.
I forbindelse med udarbejdelsen af systemet til  

 offentliggørelse på internettet skal der tages højde for de  

 retssikkerhedsmæssige aspekter, herunder at det er bedrifter og ikke  

 enkeltpersoner, der ønskes offentliggjort oplysninger om.
Derudover skal der  

 træffes beslutning om, hvor lang tid den enkelte bedrift skal være på listen,  

 og endelig skal det helt præcist angives, hvilke overtrædelser der medfører  

 offentliggørelse.
Skriftlig fremsættelse Mette Gjerskov  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om offentliggørelse af, hvilke landbrugsbedrifter der  

 overtræder reglerne for dyrevelfærd.
(Beslutningsforslag nr.
B 73).
 Jeg henviser i øvrigt til de bemærkninger, der ledsager forslaget,  

 og anbefaler det til Tingets velvillige behandling.
