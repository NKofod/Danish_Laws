 Skrivelse af 20. december 1999 om  

 forhøjelse af normalbidraget m.v.
(Skrivelse til samtlige statsamter, herunder  

 Københavns Overpræsidium) Lov om ændring af lov om børnetilskud og  

 forskudsvis udbetaling af børnebidrag, lov om børns  

 retsstilling mv. (Forhøjelse af normalbidraget m.v.) Folketinget har den 14. december 1999 vedtaget forslag til lov om  

 ændring af lov om børnetilskud og forskudsvis udbetaling af  

 børnebidrag, lov om børns retsstilling, lov om  

 påligningen af indkomstskat til staten og lov om en  

 børnefamilieydelse (Større privat ansvar for  

 forsørgelse, målretning af særligt børnetilskud og  

 forhøjelse af grænse for modregning i familieydelsen).
 Forslaget som vedtaget ved 3. behandlingen vedlægges i kopi.
 Loven træder i kraft den 1. januar 2000 og indebærer bl.a.  

 følgende:
Normalbidraget Normalbidraget forhøjes fra den 1. januar 2000 med et særligt  

 tillæg på 1.224 kr.. Samtidig reduceres det ordinære  

 børnetilskud med et tilsvarende beløb.
 Normalbidraget består fra den 1. januar 2000 af et grundbeløb  

 og et tillæg, jf. henvisningen i § 14, stk. 1, 2. pkt. i lov om  

 børns retsstilling til børnetilskudslovens § 14.
 Grundbeløbet svarer til det særlige børnetilskud efter  

 børnetilskudslovens § 4, stk. 3. Tillægget svarer til det  

 tillæg, der er fastsat efter børnetilskudslovens § 4, stk. 5.  

 Begge beløb reguleres som hidtil.
 Forhøjelsen omfatter alle bidrag, og er således ikke  

 begrænset til tilfælde, hvor den bidragsberettigede modtager  

 ordinært børnetilskud.
Er der før lovens ikrafttræden truffet afgørelse om  

 betaling af normalbidrag, vil dette bidrag fremover bestå af  

 såvel grundbeløb som tillæg.
Det er i bemærkningerne  

 til lovforslaget forudsat, at der kun i helt særlige tilfælde kan  

 blive tale om at nedsætte et fastsat bidrag under henvisning til den  

 gennemførte - begrænsede -  forhøjelse.
 Bidragsberettigede vil fortsat kunne få normalbidraget  

 (grundbeløbet + tillægget) udlagt forskudsvis af kommunen.  

 Kommunen vil ligeledes fortsat kunne inddrive hele normalbidraget hos den  

 bidragspligtige.
 Der er som hidtil fradragsret for grundbeløbet, mens der  

ikke er fradragsret for tillægget.
Beregning af højere bidrag end normalbidraget Er bidragspligtige pålagt at betale forhøjet  

 børnebidrag, skal den bidragspligtige kun betale tillægget  

 én gang.
Procenttillægget vil derfor kun skulle beregnes af  

 grundbeløbet.
 Hvis bidraget i dag f.eks. er fastsat til normalbidraget med tillæg  

 af 50 % beregnes bidraget pr. 1. januar 2000 på følgende  

 måde (årlige beløb):
 Normalbidraget (grundbeløb + tillæg):
 10.644 kr.
50 % af grundbeløbet 4.710 kr.
 15.354 kr.
 Der henvises tillige til direktoratets skrivelse af 10. december 1999 om  

 de vejledende retningslinier for fastsættelse af højere bidrag  

 end normalbidraget.
Uddannelsesbidrag og særlige bidrag Uddannelsesbidrag, jf. § 14, stk. 3 i lov om børns retsstilling, og  

 de særlige bidrag efter samme lovs § 15 i anledning af omkostninger ved  

 barnets dåb, konfirmation, opnåelsen af konfirmationsalderen m.v.  

 beregnes efter gældende praksis på grundlag af  

 normalbidraget.
 Efter bemærkningerne til lovforslaget skal disse bidrag fremover  

 alene beregnes af grundbeløbet og vil derfor ikke blive påvirket  

 af lovændringen.
Aftaler om børnebidrag Er der før lovens ikrafttræden indgået en  

 bidragsaftale, som tager udgangspunkt i normalbidraget, må dette efter  

 bemærkningerne til lovforslaget normalt forstås således, at  

 det nye tillæg kun skal betales én gang, jf. ovenfor.
 I bemærkningerne til lovforslaget er det forudsat, at den -  

 begrænsede - forhøjelse af normalbidraget, som loven  

 indebærer, kun i helt særlige tilfælde vil kunne  

 føre til en tilsidesættelse af sådanne aftaler, jf. § 17 i  

 lov om børns retsstilling.
Aftaler, der ikke tager udgangspunkt i normalbidraget, berøres ikke  

 af loven.
Det gælder uanset om aftalen er indgået før  

 eller efter lovens ikrafttræden.
Sådanne aftaler vil som hidtil i  

 almindelighed kunne tilsidesættes efter § 17 i lov om børns  

 retsstilling, såfremt de stiller den bidragsberettigede  

 dårligere, end hvad vedkommende skulle have haft, hvis  

 børnebidraget i stedet var blevet fastsat af statsamtet.
Børns indtægter Efter praksis bortfalder et bidrag, hvis barnet er i stand til at  

 forsørge sig selv.
Denne betingelse anses normalt for opfyldt,  

 når barnets indtægt væsentligt overstiger 3 gange  

 normalbidraget.
Denne indtægtsgrænse skal efter  

 bemærkningerne til lovforslaget fremover vurderes i forhold til  

 grundbeløbet og vil derfor ikke blive påvirket af  

 lovændringen.
Overgangsbestemmelse Loven træder i kraft den 1. januar 2000, jf. lovens § 5, stk. 1.
 For de tilfælde, hvor et bidrag er forfaldent til betaling  

 før 1. januar 2000, og bidraget dækker en del af 2000, er der i  

 lovens § 5, stk. 3, givet hjemmel til at regulere normalbidraget ved den  

 efterfølgende forfaldsdato for bidraget eller i de tilfælde,  

 hvor bidraget er ophørt, f.eks. fordi barnet er fyldt 18 år  

 eller er flyttet, fra datoen for ophøret.
Baggrunden herfor er at sikre samtidigheden mellem forhøjelsen af  

 normalbidraget og den tilsvarende nedsættelse af det ordinære  

 børnetilskud.
Der henvises i den forbindelse til betænkning  

 afgivet af Socialudvalget den 7. december 1999. Betænkningen  

 vedlægges i kopi.
 Der henvises i øvrigt til bemærkningerne til lovforslaget (L  

 5), som er fremsendt til statsamterne den 14. oktober 1999.
