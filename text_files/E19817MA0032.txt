En brancheforening rejste spørgsmål om, hvorvidt foreningens medlemmer af  

 hensyn til toldvæsenets kontrolarbejde havde pligt til at opbevare såvel  

 følgesedler som arbejdskort i 5 år.
Foreningen anførte, at der ikke var pligt  

 til at føre arbejdskort.
Ministeriet for skatter og afgifter fastslog, at der i lovens § 19 er  

 fastsat en 5-årig opbevaringspligt for regnskabsmateriale.
Dette er  

 tydeliggjort i § 17, stk. 1, i bekendtgørelsen om regnskabsførelse efter  

 merværdiafgiftsloven.
 Registrerede virksomheder skal ifølge denne bestemmelse opbevare  

 regnskaber, regnskabsbilag og andet regnskabsmateriale (herunder  

 bestillingsbøger, fabrikationssedler, kassestrimler, lageroptællingslister  

 mv.), samt den årlige lageropgørelse i 5 år efter udløbet af det pågældende  

 regnskabsår.
 Det følger heraf, at såvel følgesedler som arbejdskort, såfremt de bliver  

 udarbejdet, ligeledes skal opbevares i 5 år.
