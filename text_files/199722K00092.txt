Nr LSF 92 Forslag til Lov om ændring af lov om indkomstskat for personer m.v.  

 (personskatteloven), lov om kommunal indkomstskat og skattestyrelsesloven  

 (Skattejusteringer) Fremsat af skatteministeren (Ole Stavad) den 2. juni 1998 Vedtaget ved tredjebehandling den 26. juni 1998 Lov nr. 423 af 26/06/1998 § 1 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret senest ved § 3 i  

 lov nr. 133 af 25. februar 1998, foretages følgende ændringer:
 1. § 6 affattes således:
 »§ 6. Skatten efter § 5, nr. 1, beregnes med den procent, der  

 anføres i stk. 2, af den personlige indkomst med tillæg af positiv  

 kapitalindkomst, jf. dog stk. 3.
 Stk. 2. For indkomståret 1999 udgør procenten 7,5. For  

 indkomståret 2000 udgør procenten 7. For indkomståret 2001 udgør procenten  

 6,25. For indkomståret 2002 og efterfølgende indkomstår udgør procenten 5,5.
Stk. 3. For indkomståret 1999 beregnes skatten efter § 5, nr. 1,  

 af den skattepligtige indkomst.
For indkomståret 2000 beregnes skatten efter  

 § 5, nr. 1, af den skattepligtige indkomst med tillæg af halvdelen af negativ  

 kapitalindkomst.
For indkomståret 2001 beregnes skatten efter § 5, nr. 1, af  

 den skattepligtige indkomst med tillæg af negativ kapitalindkomst.
Underskud  

 i skattepligtig indkomst, der modregnes efter reglerne i § 13, stk. 1 og 2,  

 fragår ikke ved opgørelsen af beregningsgrundlaget efter 2. og 3. pkt.
Stk. 4. Hvis en gift person har negativ kapitalindkomst, modregnes  

 dette beløb i den anden ægtefælles positive kapitalindkomst, inden skatten  

 efter stk. 1-3 beregnes.
Det er en forudsætning, at ægtefællerne er  

 samlevende ved indkomstårets udløb.« 2. § 6 a affattes således:
»§ 6 a.
Skatten efter § 5, nr. 2, beregnes med 6 pct. af den  

 personlige indkomst med tillæg af positiv kapitalindkomst, i det omfang det  

 samlede beløb overstiger det i stk. 2 anførte bundfradrag.
Bundfradraget  

 reguleres efter § 20.
Stk. 2. For indkomståret 1999 udgør bundfradraget 111.000 kr.
For  

 indkomståret 2000 udgør bundfradraget 116.650 kr.
For indkomståret 2001 udgør  

 bundfradraget 122.100 kr.
For indkomståret 2002 og efterfølgende indkomstår  

 udgør bundfradraget 127.350 kr.
Stk. 3. Hvis en gift person har negativ kapitalindkomst, modregnes  

 dette beløb i den anden ægtefælles positive kapitalindkomst, inden skatten  

 efter stk. 1 og 2 beregnes.
Det er en forudsætning, at ægtefællerne er  

 samlevende ved indkomstårets udløb.
Stk. 4. Hvis en gift persons personlige indkomst med tillæg af  

 positiv kapitalindkomst er lavere end det i stk. 2 nævnte bundfradrag,  

 forhøjes den anden ægtefælles bundfradrag med forskelsbeløbet.
Forhøjelsen  

 kan dog højst udgøre et til bundfradraget svarende beløb.
Det er en  

 forudsætning, at ægtefællerne er samlevende ved indkomstårets udløb.« 3. § 7, stk. 1 og 2, affattes således:
 »Skatten efter § 5, nr. 3, beregnes af den personlige indkomst med  

 tillæg af heri fradragne og ikke medregnede beløb omfattet af beløbsgrænsen i  

 pensionsbeskatningslovens § 16, stk. 1, og med tillæg af positiv  

 kapitalindkomst.
Stk. 2. Skatten udgør 15 pct. af det i stk. 1 nævnte  

 beregningsgrundlag, i det omfang det overstiger et bundfradrag på 190.000  

 kr.« 4. § 7, stk. 4-6, affattes således:
 »Stk. 4. For hver ægtefælle beregnes skat med 15 pct. af  

 vedkommendes personlige indkomst med tillæg af heri fradragne og ikke  

 medregnede beløb omfattet af beløbsgrænsen i pensionsbeskatningslovens § 16,  

 stk. 1, i det omfang dette beregningsgrundlag overstiger et bundfradrag på  

 190.000 kr.
Stk. 5. Der beregnes tillige skat af ægtefællernes samlede  

 positive nettokapitalindkomst.
Til dette formål beregnes en skat hos den af  

 ægtefællerne, der har det højeste beregningsgrundlag efter stk. 4. Skatten  

 beregnes med 15 pct. af denne ægtefælles beregningsgrundlag efter stk. 4 med  

 tillæg af ægtefællernes samlede positive nettokapitalindkomst.
Skatten  

 beregnes dog kun i det omfang, det samlede beløb overstiger bundfradraget på  

 190.000 kr.
Stk. 6. Forskellen mellem skatten efter stk. 5 og skatten efter  

 stk. 4 for den ægtefælle, der har det højeste beregningsgrundlag efter stk.  

 4, udgør skatten af ægtefællernes samlede positive  

 nettokapitalindkomst.« 5. I § 7, stk. 7, udgår »over et grundbeløb på 16.150  

 kr.«.
 6. § 7, stk. 8-10, affattes således:
 »Stk. 8. Hvis begge ægtefæller har positiv kapitalindkomst,  

 fordeles skatten af ægtefællernes samlede nettokapitalindkomst imellem dem  

 efter forholdet mellem hver enkelt ægtefælles kapitalindkomst.
 Stk. 9. Hvis ægtefællernes beregningsgrundlag efter stk. 4 er lige  

 store, anses den af ægtefællerne, som har de største udgifter af den art, der  

 fradrages ved opgørelsen af den skattepligtige indkomst, men ikke ved  

 opgørelsen af personlig indkomst og kapitalindkomst, for at have det højeste  

 beregningsgrundlag efter stk 4.
Stk. 10. Bundfradraget i stk. 2, 4 og 5 reguleres efter §  

 20.« 7. I § 13, stk. 1, 1. pkt., ændres »§ 12, stk.  

 1,» til: »§ 12, stk. 1, 2. pkt.,», og »§§ 6 a,»  

 ændres til: »§§ 6, 6 a,».
 8. I § 13, stk. 1, 3. pkt., ændres »§§ 6 a,» til:  

 »§§ 6, 6 a,».
 9. I § 13, stk. 2, 2. pkt., ændres »§§ 6 a,» til:  

 »§§ 6, 6 a,».
 10. § 13, stk. 3, affattes således:
»Stk. 3. Hvis den personlige indkomst er negativ, modregnes  

 den inden opgørelsen af beregningsgrundlaget efter §§ 6, 6 a og 7 i  

 indkomstårets positive kapitalindkomst.
Et resterende negativt beløb  

 fremføres til modregning først i kapitalindkomst og derefter i personlig  

 indkomst med tillæg af heri fradragne og ikke medregnede beløb omfattet af  

 beløbsgrænsen i pensionsbeskatningslovens § 16, stk. 1, for de næste 5  

 indkomstår inden opgørelsen af beregningsgrundlagene efter §§ 6, 6 a og 7.  

 Negativ personlig indkomst kan kun fremføres, i det omfang den ikke kan  

 modregnes efter 1. eller 2. pkt. for et tidligere indkomstår.« 11. § 13, stk. 4, 1. pkt., affattes således:
»Hvis en gift persons personlige indkomst er negativ og ægtefællerne  

 er samlevende ved indkomstårets udløb, skal det negative beløb inden  

 opgørelse af beregningsgrundlagene efter §§ 6, 6 a og 7 modregnes i den anden  

 ægtefælles personlige indkomst med tillæg af heri fradragne og ikke  

 medregnede beløb omfattet af beløbsgrænsen i pensionsbeskatningslovens § 16,  

 stk. 1.« 12. § 13, stk. 4, 5. og 6. pkt., affattes således:
»Et negativt beløb, der herefter ikke er modregnet, fremføres inden  

 for de følgende 5 indkomstår, i det omfang beløbet ikke kan modregnes for et  

 tidligere indkomstår, til modregning inden opgørelsen af  

 beregningsgrundlagene efter §§ 6, 6 a og 7. Hvert år modregnes negativ  

 personlig indkomst først i ægtefællernes positive kapitalindkomst opgjort  

 under eet, derefter i den skattepligtiges personlige indkomst med tillæg af  

 heri fradragne og ikke medregnede beløb omfattet af beløbsgrænsen i  

 pensionsbeskatningslovens § 16, stk. 1, og endelig i ægtefællens personlige  

 indkomst med tillæg af heri fradragne og ikke medregnede beløb omfattet af  

 beløbsgrænsen i pensionsbeskatningslovens § 16, stk. 1.« 13. I § 13, stk. 5, 1. pkt., udgår »eller § 6 a, stk.  

 4,».
 14. I § 13, stk. 5 , indsættes efter 2. pkt.:
»Der kan ikke ske overførsel efter stk. 4 af den del af underskuddet,  

 der modsvares af fradragne og ikke medregnede beløb omfattet af beløbsgrænsen  

 i pensionsbeskatningslovens § 16, stk. 1.« 15. I § 19, stk. 1, 1. pkt., ændres »skatteloftet i  

 2.-6. pkt.« til: »59 pct.«.
 16. § 19, stk. 1, 2.-6. pkt., ophæves.
 17. § 25 a affattes således:
»§ 25 a.
Den del af den skattepligtiges negative  

 kapitalindkomst, der overstiger 20 pct. af den skattepligtiges personlige  

 indkomst, omregnes til skatteværdi med den procent, der anføres i stk. 3.  

 Skatteværdien fradrages i nævnte rækkefølge i den skattepligtiges beregnede  

 skatter efter §§ 6, 6 a, 7 og 8 a, stk. 2, og herefter i skatter til kommune  

 og amtskommune samt kirkelige afgifter.
Stk. 2. For ægtefæller, der er samlevende ved indkomstårets udløb,  

 omregnes den del af ægtefællernes samlede negative nettokapitalindkomst, der  

 overstiger 20 pct. af ægtefællernes samlede personlige indkomst, til  

 skatteværdi med den procent, der anføres i stk. 3. Skatteværdien fradrages i  

 skatten hos den ægtefælle, der har negativ kapitalindkomst, der overstiger 20  

 pct. af denne ægtefælles personlige indkomst.
Hvis begge ægtefæller har  

 negativ kapitalindkomst, der overstiger 20 pct. af deres personlige indkomst,  

 fordeles skatteværdien imellem dem efter forholdet mellem de dele af hver  

 enkelt ægtefælles negative kapitalindkomst, der overstiger 20 pct. af hver  

 enkelt ægtefælles personlige indkomst.
I det omfang en af ægtefællerne ikke  

 kan udnytte skatteværdien, fradrages den ikke udnyttede del i den anden  

 ægtefælles skatter.
Stk. 1, 2. pkt., finder tilsvarende anvendelse.
Stk. 3. For indkomståret 2000 udgør procenten 4. For indkomstårene  

 2001 og 2002 udgør procenten 8. For indkomståret 2003 udgør procenten 6. For  

 indkomståret 2004 udgør procenten 4. For indkomståret 2005 udgør procenten 2.  

 For indkomståret 2006 og følgende indkomstår udgør procenten 0.« 18. § 27 a affattes således:
»§ 27 a.
Ved opgørelsen af beregningsgrundlaget for bundskat  

 efter § 6 kan en skattepligtig for indkomstårene 2002-2005 fradrage udgifter  

 af den art, der kan fradrages ved opgørelsen af den skattepligtige indkomst,  

 men ikke ved opgørelsen af personlig indkomst og kapitalindkomst, i det  

 omfang udgifterne overstiger det beløb, der er nævnt i stk. 2.
Stk. 2. For indkomståret 2002 udgør beløbet 40.000 kr.
For  

 indkomståret 2003 udgør beløbet 60.000 kr.
For indkomståret 2004 udgør  

 beløbet 80.000 kr.
For indkomståret 2005 udgør beløbet 100.000 kr.« § 2 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret senest ved § 7 i lov nr. 1106 af 29. december 1997,  

 foretages følgende ændring:
 1. I § 5, stk. 1, 1. pkt., ændres »den til statsskat  

 opgjorte skattepligtige almindelige indkomst« til: »den i henhold  

 til personskatteloven opgjorte skattepligtige indkomst«.
§ 3 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 174 af 19. marts 1998,  

 foretages følgende ændring:
 1. § 33 C, stk. 1, 1. pkt., affattes således:
 »For skattepligtige fysiske personer og dødsboer udgør tilskuddet 38  

 pct. for udgifter, der er betalt inden udgangen af kalenderåret 2001, og  

 derefter 32 pct.«.
§ 4 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1999, jf. dog stk. 2-4.
 Stk. 2. Personskattelovens § 6, stk. 4, som affattet ved denne  

 lovs § 1, nr. 1, har virkning fra og med indkomståret 2000.
 Stk. 3. Modregning af negativ personlig indkomst inden opgørelse  

 af beregningsgrundlaget efter personskattelovens § 6 i henhold til  

 personskattelovens § 13, stk. 3, og § 13, stk. 4, 1. og 5. pkt., som affattet  

 ved denne lovs § 1, nr. 10-12, har virkning fra og med indkomståret 2000.
 Stk. 4. § 1, nr. 7-9, har virkning fra og med indkomståret 2000.
Oprindeligt fremsat forslag § 1 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret senest ved § 3 i  

 lov nr. 133 af 25. februar 1998, foretages følgende ændringer:
 1. § 6 affattes således:
 » § 6. Skatten efter § 5, nr. 1, beregnes med den procent, der  

 anføres i stk. 2, af den personlige indkomst med tillæg af positiv  

 kapitalindkomst, jf. dog stk. 3.
 Stk. 2. For indkomståret 1999 udgør procenten 7,5. For  

 indkomståret 2000 udgør procenten 7. For indkomståret 2001 udgør procenten  

 6,5. For indkomståret 2002 og efterfølgende indkomstår udgør procenten 6.
Stk. 3. For indkomståret 1999 beregnes skatten efter § 5, nr. 1,  

 af den skattepligtige indkomst.
For indkomståret 2000 beregnes skatten efter  

 § 5, nr. 1, af den skattepligtige indkomst med tillæg af halvdelen af negativ  

 kapitalindkomst.
For indkomståret 2001 beregnes skatten efter § 5, nr. 1, af  

 den skattepligtige indkomst med tillæg af negativ kapitalindkomst.
Underskud  

 i skattepligtig indkomst, der modregnes efter reglerne i § 13, stk. 1 og 2,  

 fragår ikke ved opgørelsen af beregningsgrundlaget efter 2. og 3. pkt.
Stk. 4. Hvis en gift person har negativ kapitalindkomst, modregnes  

 dette beløb i den anden ægtefælles positive kapitalindkomst, inden skatten  

 efter stk. 1-3 beregnes.
Det er en forudsætning, at ægtefællerne er  

 samlevende ved indkomstårets udløb.«.
 2. § 6 a affattes således:
»§ 6 a.
Skatten efter § 5, nr. 2, beregnes med 6 pct. af den  

 personlige indkomst med tillæg af positiv kapitalindkomst, i det omfang det  

 samlede beløb overstiger det i stk. 2 anførte bundfradrag.
Bundfradraget  

 reguleres efter § 20.
Stk. 2. For indkomståret 1999 udgør bundfradraget 111.000 kr.
For  

 indkomståret 2000 udgør bundfradraget 116.650 kr.
For indkomståret 2001 udgør  

 bundfradraget 122.100 kr.
For indkomståret 2002 og efterfølgende indkomstår  

 udgør bundfradraget 127.350 kr.
Stk. 3. Hvis en gift person har negativ kapitalindkomst, modregnes  

 dette beløb i den anden ægtefælles positive kapitalindkomst, inden skatten  

 efter stk. 1-2 beregnes.
Det er en forudsætning, at ægtefællerne er  

 samlevende ved indkomstårets udløb.
Stk. 4. Hvis en gift persons personlige indkomst med tillæg af  

 positiv kapitalindkomst er lavere end det i stk. 2 nævnte bundfradrag,  

 forhøjes den anden ægtefælles bundfradrag med forskelsbeløbet.
Forhøjelsen  

 kan dog højst udgøre et til bundfradraget svarende beløb.
Det er en  

 forudsætning, at ægtefællerne er samlevende ved indkomstårets udløb.«.
 3. § 7, stk. 1 og 2, affattes således:
 »Skatten efter § 5, nr. 3, beregnes af den personlige indkomst med  

 tillæg af heri fradragne og ikke medregnede indbetalinger til  

 kapitalforsikringer i pensionsøjemed og til opsparing i pensionsøjemed, jf.  

 pensionsbeskatningslovens afsnit I, og med tillæg af positiv kapitalindkomst.
 Stk. 2. Skatten udgør 15 pct. af det i stk. 1 nævnte  

 beregningsgrundlag, i det omfang det overstiger et bundfradrag på 190.000  

 kr.«.
 4. § 7, stk. 4-6, affattes således:
 » Stk. 4. For hver ægtefælle beregnes skat med 15 pct. af  

 vedkommendes personlige indkomst med tillæg af heri fradragne og ikke  

 medregnede indbetalinger til kapitalforsikringer i pensionsøjemed og til  

 opsparing i pensionsøjemed, jf. pensionsbeskatningslovens afsnit I, i det  

 omfang dette beregningsgrundlag overstiger et bundfradrag på 190.000 kr.
Stk. 5. Der beregnes tillige skat af ægtefællernes samlede  

 positive nettokapitalindkomst.
Til dette formål beregnes en skat hos den af  

 ægtefællerne, der har det højeste beregningsgrundlag efter stk. 4. Skatten  

 beregnes med 15 pct. af denne ægtefælles beregningsgrundlag efter stk. 4 med  

 tillæg af ægtefællernes samlede positive nettokapitalindkomst.
Skatten  

 beregnes dog kun i det omfang, det samlede beløb overstiger bundfradraget på  

 190.000 kr.
 Stk. 6. Forskellen mellem skatten efter stk. 5 og skatten efter  

 stk. 4 for den ægtefælle, der har det højeste beregningsgrundlag efter stk.  

 4, udgør skatten af ægtefællernes samlede positive  

 nettokapitalindkomst.«.
 5. I § 7, stk. 7, udgår: »over et grundbeløb på 16.150  

 kr.«.
 6. § 7, stk. 8-10, affattes således:
 » Stk. 8. Hvis begge ægtefæller har positiv kapitalindkomst,  

 fordeles skatten af ægtefællernes samlede nettokapitalindkomst imellem dem  

 efter forholdet mellem hver enkelt ægtefælles kapitalindkomst.
 Stk. 9. Hvis ægtefællernes beregningsgrundlag efter stk. 4 er lige  

 store, anses den af ægtefællerne, som har de største udgifter af den art, der  

 fradrages ved opgørelsen af den skattepligtige indkomst, men ikke ved  

 opgørelsen af personlig indkomst og kapitalindkomst, for at have det højeste  

 beregningsgrundlag efter stk 4.
 Stk. 10. Bundfradraget i stk. 2, 4 og 5 reguleres efter §  

 20.«.
 7. I § 13, stk. 1, 1. pkt., ændres »§ 12, stk.  

 1,» til: »§ 12, stk. 1, 2. pkt.,», og »§§ 6 a,»  

 ændres til: »§§ 6, 6 a,».
 8. I § 13, stk. 1, 3. pkt., ændres »§§ 6 a,» til:  

 »§§ 6, 6 a,».
 9. I § 13, stk. 2, 2. pkt., ændres »§§ 6 a,» til:  

 »§§ 6, 6 a,».
 10. § 13, stk. 3, affattes således:
» Stk. 3. Hvis den personlige indkomst er negativ, modregnes  

 den inden opgørelsen af beregningsgrundlaget efter §§ 6, 6 a og 7 i  

 indkomstårets positive kapitalindkomst.
Et resterende negativt beløb  

 fremføres til modregning først i kapitalindkomst og derefter i personlig  

 indkomst med tillæg af heri fradragne og ikke medregnede indbetalinger til  

 kapitalforsikringer i pensionsøjemed og til opsparing i pensionsøjemed, jf.  

 pensionsbeskatningslovens afsnit I, for de næste 5 indkomstår inden  

 opgørelsen af beregningsgrundlagene efter §§ 6, 6 a og 7. Negativ personlig  

 indkomst kan kun fremføres, i det omfang den ikke kan modregnes efter 1.  

 eller 2. pkt. for et tidligere indkomstår.«.
 11. § 13, stk. 4, 1. pkt., affattes således:
 »Hvis en gift persons personlige indkomst er negativ og ægtefællerne  

 er samlevende ved indkomstårets udløb, skal det negative beløb inden  

 opgørelse af beregningsgrundlagene efter §§ 6, 6 a og 7 modregnes i den anden  

 ægtefælles personlige indkomst med tillæg af heri fradragne og ikke  

 medregnede indbetalinger til kapitalforsikringer i pensionsøjemed og til  

 opsparing i pensionsøjemed, jf. pensionsbeskatningslovens afsnit I.«.
 12. § 13, stk. 4, 5. og 6. pkt., affattes således:
 »Et negativt beløb, der herefter ikke er modregnet, fremføres inden  

 for de følgende 5 indkomstår, i det omfang beløbet ikke kan modregnes for et  

 tidligere indkomstår, til modregning inden opgørelsen af  

 beregningsgrundlagene efter §§ 6, 6 a og 7. Hvert år modregnes negativ  

 personlig indkomst først i ægtefællernes positive kapitalindkomst opgjort  

 under eet, derefter i den skattepligtiges personlige indkomst med tillæg af  

 heri fradragne og ikke medregnede indbetalinger til kapitalforsikringer i  

 pensionsøjemed og til opsparing i pensionsøjemed, jf.  

 pensionsbeskatningslovens afsnit I, og endelig i ægtefællens personlige  

 indkomst med tillæg af heri fradragne og ikke medregnede indbetalinger til  

 kapitalforsikringer i pensionsøjemed og til opsparing i pensionsøjemed, jf.  

 pensionsbeskatningslovens afsnit I.«.
 13. I § 13, stk. 5, 1. pkt., udgår: »eller § 6 a, stk.  

 4,».
 14. I § 13, stk. 5 , indsættes efter 2. pkt. :
 »Der kan ikke ske overførsel efter stk. 4 af den del af underskuddet,  

 der modsvares af fradragne og ikke medregnede indbetalinger til  

 kapitalforsikringer i pensionsøjemed og til opsparing i pensionsøjemed, jf.  

 pensionsbeskatningslovens afsnit I.«.
 15. I § 19, stk. 1, 1. pkt., ændres »skatteloftet i  

 2.-6. pkt.« til: »58 pct.«.
 16. § 19, stk. 1, 2.-6. pkt., ophæves.
 17. § 25 a og § 27 a ophæves.
§ 2 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret senest ved § 7 i lov nr. 1106 af 29. december 1997,  

 foretages følgende ændring:
 1. I § 5, stk. 1, 1. pkt., ændres »den til statsskat  

 opgjorte skattepligtige almindelige indkomst« til: »den i henhold  

 til personskatteloven opgjorte skattepligtige indkomst«.
§ 3 I skattestyrelsesloven, jf. lovbekendtgørelse nr. 174 af 19. marts 1998,  

 foretages følgende ændring:
 1. § 33 C, stk. 1, 1. pkt., affattes således:
 »For skattepligtige fysiske personer og dødsboer udgør tilskuddet 38  

 pct. for udgifter, der er betalt inden udgangen af kalenderåret 2001, og  

 derefter 32 pct.«.
§ 4 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1999, jf. dog stk. 2-4.
 Stk. 2. Personskattelovens § 6, stk. 4, som affattet ved denne  

 lovs § 1, nr. 1, har virkning fra og med indkomståret 2000.
 Stk. 3. Modregning af negativ personlig indkomst inden opgørelse  

 af beregningsgrundlaget efter personskattelovens § 6 i henhold til  

 personskattelovens § 13, stk. 3, og § 13, stk. 4, 1. og 5. pkt., som affattet  

 ved denne lovs § 1, nr. 10-12, har virkning fra og med indkomståret 2000.
 Stk. 4. § 1, nr. 7-9, har virkning fra og med indkomståret 2000.
Bemærkninger til lovforslaget Almindelige bemærkninger Dansk økonomi har været i fremgang siden 1993. Til næste år vil stigningen  

 i den samlede beskæftigelse siden 1993 kunne udgøre omkring 200.000 personer.
Ledigheden - der toppede med 360.000 personer i starten af 1994 - er  

 derfor næsten halveret.
Derved er det også lykkedes at realisere et af de  

 højst prioriterede mål.
Det private forbrug er samtidig vokset kraftigt.
Det er nu godt 20 pct.  

 højere end i 1993.
I det sidste år har væksten i dansk økonomi imidlertid været for stærk.  

 Det har forringet betalings balancen og øget presset på arbejdsmarkedet.
Det  

 betyder tab af markedsandele og risiko for højere inflation.
Ledigheden er nu nede på et niveau, som med den nuværende struktur på  

 arbejdsmarkedet kan sidestilles med fuld beskæftigelse.
En fortsættelse af  

 det hurtige og kraftige fald vil lede til overophedning.
Det skal undgås, at  

 opsvinget på den måde får lov at ødelægge sig selv.
Uden et effektivt  

 politisk indgreb er der en reel risiko for, at renten stiger og for en varig  

 forringelse af konkurrenceevnen.
Det kan være grundstenen til en nedgangsperiode.
Det vil særligt være til  

 skade for arbejdsmarkedets svage grupper, hvis ledigheden igen begynder at  

 stige.
Også boligejerne ville blive ramt.
Boligmarkedet reagerer meget  

 kraftigt på konjunkturudsving.
En ustabil økonomi giver et endnu mere  

 ustabilt marked for ejerboliger.
 Derfor kan fremgangen ikke fortsætte i det hidtidige tempo.
Regeringens strategi er at stabilisere den økonomiske udvikling.
Det skal  

 ske med en moderat finanspolitisk stramning og en stigning i den private  

 opsparing.
Et afgørende bidrag hertil skal komme fra en justering af  

 skattesystemet.
Justeringen skal øge den langsigtede opsparing.
Den private sektors  

 opsparing er ikke stor nok.
Det hænger blandt andet sammen med størrelsen af  

 rentefradragets skatteværdi.
Derfor skal rentefradragets værdi ned.  

 Tidspunktet er nu velegnet, fordi det også er nødvendigt at stabilisere  

 opsvinget.
Dermed vil skattejusteringen hjælpe med til at fjerne presset på  

 betalingsbalancen.
Dertil kommer, at andre lande ikke har lige så rummelige rentefradrag,  

 f.eks er skatteværdien af boligrenter i Norge og Sverige ca. 30 pct.
I mange  

 europæiske lande er der slet ikke generelt fradrag for renteudgifter, men de  

 fleste lande har dog fradrag for boligrente oftest med loft over fradragets  

 størrelse.
Forslaget om justering af personbeskatningen vil derfor bringe det  

 danske skattesystem mere på linie med de øvrige europæiske lande.
Justeringen skal også skabe bedre sammenhæng i skattesystemet.
Tidligere  

 reformer har allerede skabt en bedre sammenhæng, men der bruges stadig for  

 mange penge på at finansiere fradrag.
Det er dårligt for gennemsigtigheden i  

 skattesystemet.
 Justeringerne foreslås gennemført gradvist over de kommende fire år og vil  

 være tilendebragt i 2002. Den løbende velstandsfremgang og den gradvise  

 indfasning vil give husholdninger og virksomheder tid til tilpasninger.
 Justeringerne af personbeskatningen bygger på to hovedprincipper:
En mere rimelig byrdefordeling mellem høj og lav indkomst Derfor sænkes skatten for de lave indkomster.
Det finansieres ved at gøre  

 fradragenes skatteværdi mindre.
Det genetablerer den tilsigtede progression i  

 skattesystemet fra skattereformen fra 1993. De stigende kommuneskatter siden  

 1993 har ramt lavindkomsterne mest og gjort omfordelingen mindre end  

 tilsigtet i 1993.
Den langsigtede opsparing skal forøges Derfor sættes skatteværdien af rentefradraget ned.
Faldet i fradragenes  

 skatteværdi finansierer en del af de lavere skatteprocenter.
Det er god  

 økonomi at bytte fradrag med lave skatteprocenter.
Dertil kommer det  

 samtidigt af arbejdsministeren fremsatte forslag om videreførelse af den  

 midlertidige pensionsopsparing.
 Justeringen af personskatten har følgende konkrete hovedelementer:
Lavere bundskat Bundskatten, som i dag er 8 pct., sættes gradvist ned til 6 pct.
Det skrå  

 skatteloft på 58 pct. bevares uændret.
Det betyder, at lettelsen slår  

 forholdsmæssigt mest igennem for de lave indkomster.
 Mellemskatten og topskatten bevares uændret på 6 og 15 pct.
 Arbejdsmarkedsbidraget bevares uændret på 8 pct., og udgifterne til  

 arbejdsmarkedsordninger og førtidspension m.v. samles i een fond.
Højere bundfradrag ved beregning af mellemskatten Bundfradraget ved beregning af mellemskatten foreslås hævet med i alt  

 32.000 kr.
Derved gives en målrettet lettelse til de laveste  

 arbejdsindkomster.
 Lavere bundskat og højere bundfradrag for mellemskatten medfører lavere  

 marginalskat for de lave arbejdsindkomster og øger dermed den økonomiske  

 gevinst ved at arbejde.
Generelt er der et fald i marginalskatten på knap 2 pct. for dem, der ikke  

 betaler topskat.
Personer med de laveste lønninger og fuldtidsarbejde tjener  

 140-170.000 kr., efter arbejdsmarkedsbidraget er betalt.
For dem falder  

 marginalskatten med knap 8 pct., før der tages hensyn til  

 arbejdsmarkedsbidraget.
 Den lavere marginalskat øger fordelen ved at yde en ekstra arbejdsindsats  

 og reducerer tilskyndelsen til skattetænkning og sort arbejde.  

 Skattejusteringen giver også et vist bidrag til, at arbejde kan betale sig  

 bedre end passiv forsørgelse.
Fradragenes skatteværdi bringes ned Det foreslås, at fradraget for renteudgifter udgår af mellemskatten og den  

 statslige bundskat.
Alle ligningsmæssige fradrag - bl.a. fradrag for faglige  

 kontingenter - udgår af den statslige bundskat.
Fra 2002 vil disse udgifter  

 kun være fradragsberettiget i amts- og kommuneskatter med en skatteværdi på  

 ca. 32 pct.
Ændringerne foreslås indført gradvist.
I 1999 kan renteudgifter ikke  

 længere trækkes fra i grundlaget for mellemskatten.
Rentefradraget i  

 bundskatten udgår med halvdelen i 2000 og bortfalder fra og med 2001.
 De ligningsmæssige fradrag foreslås at udgå af bundskatten fra og med  

 2002. For de lavest lønnede gives på samme tidspunkt en forhøjelse af  

 befordringsfradraget, som aftrappes med voksende indkomst - dels som  

 kompensation for den lavere skatteværdi af fradraget, dels for at styrke  

 beskæftigelsen.
Skatteværdien af fradrag for indbetalinger til kapitalpension  

 nedsættes Det foreslås at ændre fradragsretten for indbetalinger til  

 kapitalpensioner, således at disse ikke længere er fradragsberettigede ved  

 beregning af topskatten.
Med fradrag op til mellemskatten bliver  

 fradragsværdien dermed ca. 44 pct. i en gennemsnitskommune.
Derved ophæves den særfordel, som de højeste indkomster har haft ved at  

 trække indbetalingerne fra i toppen af indkomsten, selv om udbetalingerne for  

 alle beskattes med 40 pct.
På den måde sidestilles personer med forskellige  

 indkomster.
 Forslaget kan ses i sammenhæng med den fordel, de højestlønnede får ved  

 det højere bundfradrag ved beregning af mellemskatten.  

 Bundfradragsforhøjelsen bliver dermed særligt målrettet mod de lave  

 arbejdsindkomster.
 Det vil fortsat - sammenlignet med anden opsparing - være fordelagtigt at  

 skyde penge ind på en kapitalpensionskonto i kraft af en lavere skat ved  

 udbetalingen og en klart lavere beskatning af afkastet.
Lejeværdibeskatningen erstattes af en kommunal ejendomsværdiskat Det foreslås at erstatte den nuværende beskatning af lejeværdi af egen  

 bolig med en kommunal og amtskommunal ejendomsværdiskat.
Beskatningen af ejerboliger er skattemæssigt velbegrundet.  

 Ejendomsbeskatning belaster ikke marginalskatten eller konkurrencen med  

 udlandet.
Den stabiliserer ejendomsmarkedet og bidrager klart til  

 omfordelingen, idet den betalte skat typisk er stigende med indkomstens  

 størrelse.
Disse egenskaber kendetegner såvel lejeværdibeskatningen som den  

 foreslåede kommunale og amtskommunale ejendomsværdiskat.
En finansiering med  

 disse egenskaber kan ikke undværes, da det ellers sætter den øvrige  

 beskatning og fordeling under pres.
 Lejeværdibeskatningen har været en del af personbeskatningen siden dens  

 indførelse i 1903. Men beskatningen af lejeværdien har medført stigende  

 forståelsesproblemer og derfor foreslås den erstattet med ejendomsværdiskat.  

 Ejendomsværdiskatten udskrives på samme grundlag som lejeværdibeskatningen -  

 den samlede ejendomsværdi.
Det midlertidige bidrag til ATP videreføres Med henblik på en styrkelse af den private opsparing videreføres det  

 midlertidige bidrag til ATP, som blev indført for 1998. Videreførelsen er  

 samtidig et naturligt element i udmøntningen af de skærpede krav til  

 finanspolitikken.
 Opsparingen er fortsat fradragsberettiget ved opgørelsen af den personlige  

 indkomst og vil fortsat blive tilskrevet krone for krone og forrentet på  

 individuelle konti i Arbejdsmarkedets Tillægspension.
 Der henvises i øvrigt til bemærkningerne til følgende lovforslag, der  

 fremsættes samtidig med dette lovforslag:
- forslag til lov om ændring af lov om arbejdsmarkedsfonde med flere love  

 (Sammenlægning af arbejdsmarkedsfondene m.v.), - forslag til lov om en kommunal og amtskommunal ejendomsværdiskat  

 (Ejendomsværdiskatteloven), - forslag til lov om ændring af forskellige skattelove (Ændringer som  

 følge af lov om en kommunal og amtskommunal ejendomsværdiskat), - forslag til lov om ændring af ligningsloven  

 (Befordringsfradragsjustering for lavindkomster og forhøjelse af  

 beskatningsprocenten for fri firmabil) og - forslag til lov om ændring af lov om Arbejdsmarkedets Tillægspension med  

 flere love (Særlig pensionsopsparing).
Sidstnævnte lovforslag fremsættes af arbejdsministeren.
Endvidere  

 fremsætter socialministeren lovforslag om ændring af lov om social pension,  

 der indebærer en forhøjelse af pensionstillæg for gifte pensionister, ligesom  

 der foretages ændringer af bekendtgørelse om forældrebetaling for ophold i  

 dagtilbud for børn og bekendtgørelse om deltagelse i klubtilbud og andre  

 socialpædagogiske fritidstilbud til større børn og unge, der indebærer en  

 fordobling af aftrapningsintervallet for daginstitutionsbetaling.
Provenu- og fordelingsmæssige konsekvenser. 1999-2002 I.
Indledning.
I det følgende er vist de provenu- og fordelingsmæssige konsekvenser af de  

 samlede justeringer på personskatteområdet mv.
Beregningerne viser de  

 umiddelbare effekter af skattejusteringen beregnet på lovmodellen på grundlag  

 af en stikprøve på 0,3 pct. af befolkningen fremskrevet til 1998 under  

 forudsætning af uændret adfærd.
 Erfaringsmæssigt giver lovmodelberegningerne et ret præcist billede af  

 ændringer i skattesystemet, selvom der selvsagt er knyttet usikkerhed til  

 opregning og fremskrivning af indkomstoplysningerne.
 De foreslåede justeringer i skattesystemet i årene 1999-2002 skal ses som  

 en videreudvikling ad det spor som blev lagt med den seneste skattereform fra  

 1993.
 Ændringerne er tilrettelagt, så de fortsætter styrkelsen af den private  

 opsparing og reduktionen af marginalskatterne især for de lavere lønnede på  

 arbejdsmarkedet finansieret ved en bredere skattebase og mindre skatteværdi  

 af fradragene.
Fordelingsprofilen i skattereformen fra 1993 blev fastlagt under  

 forudsætning af, at den gennemsnitlige kommunale skatteprocent forblev  

 konstant.
Denne forudsætning blev blandt andet bygget på, at det skrå  

 skatteloft og den kommunale medfinansiering heraf ville udgøre et  

 tilstrækkeligt incitament til at holde kommuneskatterne i ro.
Det kan konstateres, at denne forudsætning ikke holdt.
Den gennemsnitlige  

 kommunale skattesats er steget med 2,2 pct.point siden 1994 og udgør nu 32,4  

 pct. (inkl. kirkeskatten) i en gennemsnitskommune.
Det betyder, at der i dag  

 kun findes ganske få kommuner, hvor det skrå skatteloft, der sætter loft over  

 beskatningen af den sidst tjente krone, ikke er effektivt for indkomster over  

 ca. 270.000 kr. før arbejdsmarkedsbidrag.
Således udgør det gennemsnitlige  

 nedslag i topskatten 2,7 pct.point i 1998, svarende til en effektiv  

 topskattesats på 12,3 pct.
Ændringerne i den foreslåede justering af 1998-skattesystemet er med  

 baggrund heri målrettet, så de bliver til særlig fordel for de laveste  

 arbejdsindkomster og i mindre grad for de højere indkomster.
Det har bl.a.  

 sin baggrund i, at de lavere indkomster fuldt ud er blevet pålagt de højere  

 kommuneskatter.
Det er kun sket i begrænset omfang for de højeste indkomster,  

 som har fået nedslag som følge af det skrå skatteloft.
Det er gjort ved at sænke bundskatten med 2 pct.point og forhøje grænsen  

 for mellemskatten, der sætter ind ved godt 150.000 kr. før  

 arbejdsmarkedsbidrag, med 32.000 kr. (ca. 35.000 før AM-bidrag) frem til 2002  

 samt ved at fastholde det skrå skatteloft uændret på 58 pct.
Den højere  

 mellemskattegrænse indebærer, at progressionen i beskatningen af lønindkomst  

 sætter ind på et højere niveau end i dag, hvor det sker ved indkomster  

 umiddelbart over dagpengemaksimum.
 Skattesystemets bidrag til styrkelse af den private finansielle opsparing  

 sker ved at fjerne fradraget for negativ nettokapitalindkomst i grundlaget  

 for mellemskatten fra og med 1999, halvdelen i den statslige bundskat i 2000  

 og fuldt ud i grundlaget for bundskatten fra og med 2001.
Det betyder, at skatteværdien af rentefradraget gradvis sænkes fra 46,4  

 pct. i 1998 (40,4 pct. for skatteydere der ikke betaler mellemskat) til 32,4  

 pct. fra og med 2001 i en gennemsnitskommune.
Strukturomlægningen vil aflaste  

 den almindelige finanspolitik, øge opsparingen og bidrage til at dæmpe  

 væksten i priserne på boligmarkedet, der er steget kraftigt de senere år.
 Ligningsmæssige fradrag, f.eks. befordringsfradraget og fradrag for  

 faglige kontingenter, udgår af grundlaget for bundskatten i 2002 og får  

 dermed også en skatteværdi på gennemsnitlig 32,4 pct. imod 40,4 pct. i 1998.
 Endelig afskaffes lejeværdien og erstattes med en kommunal og amtskommunal  

 ejendomsværdiskat udskrevet på grundlag af ejerboligernes ejendomsværdi.
 Bredere skattebase og lavere skatteprocenter gør endvidere det danske  

 skattesystem mere robust overfor den potentielle skattekonkurrence fra  

 udlandet.
 Arbejdsmarkedsbidraget fastholdes til 8 pct.
II.
Elementer i justeringen af personskatten.
 Samtlige elementer, der indgår i justeringerne er i skematisk form vist i  

 nedenstående to oversigter.
 Boks 1.
 Den reducerede daginstitutionsbetaling understøtter indsatsen overfor  

 børnefamilierne.
III.
Provenumæssige virkninger.
De samlede provenumæssige virkninger er i tabel 1 opgjort som summen af  

 ændringerne i indkomstskat, ejendomsværdiskat, pensionstillæg og  

 daginstitutionsbetaling.
Det bemærkes, at der er medregnet samtlige  

 provenuændringer af de foreslåede justeringer, også de provenuændringer der  

 er nævnt i de samtidigt med dette forslag fremsatte lovforslag.
Det drejer  

 sig om en kommunal ejendomsværdiskat til erstatning for lejeværdien af egen  

 bolig, ændringer af befordringsfradraget, beskatningen af fri firmabil,  

 forhøjelse af pensionstillæg for gifte pensionister samt ændret  

 daginstitutionsbetaling.
 Tabel 1. Provenuvirkning af forslag til skattejusteringer i  

 1999-2002.
 Anm.: + = provenutab/merudgift.
Note: Provenuskønnene i tabellen er beregnet i den angivne rækkefølge og  

 er indbyrdes afhængige.
De provenumæssige konsekvenser af de isolerede  

 ændringer af de enkelte elementer kan afvige væsentligt fra de angivne skøn,  

 jf. bl.a. note 2.
 (* 1) Provenuskønnene er under forudsætning af, at der fortsat foretages  

 indskud og, at der ikke sker substitution til andre pensionsformer.
(* 2) Indkomstskatten af overskud af ejerbolig skønnes i 1998 at udgøre ca. 6,8 mia. kr.
 (* 3) Inkl. virkning af bortfald af nedslagene i ejendomsværdiskatten på 2  

 og 4, maks. 1.200 kr., ved ejerskifte som ved et normalt årligt salgsomfang  

 af ejerboliger skønnes at forøge provenuet af ejendomsværdiskatten med ca.  

 0,4 mia. kr. i 2000 og yderligere med ca. 0,2 mia. kr. årligt de følgende år.  

 Denne provenuvirkning er ikke indregnet i fordelingstabellerne.
Skattejusteringen indebærer i slutåret 2002 en samlet lettelse af  

 personskatten på ca. 10 mia. kr., hvoraf omkring halvdelen som følge af  

 afskaffelse af lejeværdien.
Den ny ejendomsværdiskat skønnes at indbringe ca.  

 7 mia. kr.
I 1999 er den samlede virkning en nettobelastning af husholdningerne på  

 ca. 0,2 mia. kr.
Virkningen af personskattedelen fremkommer primært som det  

 samlede resultat af, at negativ nettokapitalindkomst udgår af  

 mellemskattegrundlaget, at kapitalpensionsindskud tillægges  

 topskattegrundlaget, den højere mellemskattegrænse samt nedsættelsen af  

 bundskatten.
 Staten får et merprovenu på ca. 0,4 mia. kr. som det samlede resultat af  

 sænkningen af bundskatten, bortfaldet af negativ nettokapitalindkomst i bund-  

 og mellemskatten, den reducerede fradragsværdi af kapitalpensionsindskud samt  

 det skrå skatteloft.
 For kommunerne vil der i 1999 være tale om en (netto) merudgift på ca. 0,2  

 mia. kr. som følge af den reducerede daginstitutionsbetaling og et positivt  

 skatteprovenu fra de højere pensioner til gifte pensionister.
 I 2000 vil der fremkomme et samlet provenutab på ca. 0,7 mia. kr., der  

 gradvis stiger til 3,3 mia. kr. i 2002 i takt med sænkningen af bundskatten.
I 2000, hvor lejeværdien erstattes med en kommunal ejendomsværdiskat,  

 bliver statens provenutab ca. 2,5 mia. kr., mens den kommunale sektor får et  

 merprovenu på knap 1,8 mia. kr.
Det kommunale merprovenu hænger sammen med,  

 at indkomstskattetabet ved bortfaldet af lejeværdien på ca. 4,7 mia. kr. er  

 mindre end provenuet på ca. 6,6 mia. kr. fra den ny ejendomsværdiskat, der  

 fuldt ud tilfalder kommuner og amter.
 Statens provenutab øges i 2001 til ca. 3,9 mia. kr. og til ca. 5,4 mia.  

 kr. i 2002 i kraft af den yderligere sænkning af bundskatten og den højere  

 bundskattegrænse.
 Kommunernes gevinst er ca. 2 mia. kr. i 2001 og knap 2,1 mia. kr. i 2002.
 De kommunale skatteforskydninger af skattejusteringerne m.v. vil indgå i  

 forhandlingerne om den kommunale økonomi.
IV.
Fordelingsmæssige virkninger.
 1. Fordelingsvirkninger for indkomstgrupper.
Fordelingsberegningerne viser et øjebliksbillede for familierne på basis  

 af eet års indkomster og fradrag.
Over tiden vil en række af familierne  

 bevæge sig til andre indkomstkategorier mv. med deraf følgende andre  

 skattemæssige konsekvenser end de viste.
 Fremgang og tilbagegang er for hvert af årene 1999 - 2002 målt i forhold  

 til uændrede skatteregler m.v. Ændringerne, der påvirker familiernes  

 rådighedsbeløb, er beregnet som summen af ændringerne i indkomstskat,  

 ejendomsværdiskat, overførselsindkomster og daginstitutionsbetaling.
Fordelingsberegningerne omfatter samtlige elementer, der indgår i  

 personskattejusteringerne.
Den samlede indregnede provenuændring afviger dog  

 lidt fra provenutallene i tabel 1. Dette skyldes stikprøveskævhed i  

 lovmodelberegningerne.
Bl.a. er udgiften til fordobling af  

 aftrapningsintervallet for daginstitutionsbetaling 320 mill. kr., men indgår  

 som følge af stikprøveskævhed kun i fordelingstabellerne med 240 mill. kr.  

 Endvidere er den del af provenuet af ejendomsværdiskatten, som skyldes  

 ejerskifte ikke indregnet, jf. note 3 til tabel 1.
 Elementerne, der i overvejende grad påvirker fordelingsprofilen er:
 * Nedsættelsen af bundskatten der virker på indkomsten helt fra  

 personfradraget.
 * Den højere mellemskattegrænse målretter skattelettelsen til lav- og  

 mellemindkomster.
 * Sænkningen af fradragenes skatteværdi.
 * Skatteloftet på 58 pct.
 * Indbetaling til kapitalpension der ikke længere kan fradrages i  

 topskatten.
 * Den reducerede daginstitutionsbetaling.
Alt i alt er det samlede billede af fordelingsprofilen, jf. tabel 2 og 3,  

 at de relativt største forbedringer, når justeringerne er fuldt gennemført,  

 tilfalder lav- og mellemindkomstgrupperne med beskedne fradrag.
I slutåret  

 2002 er det i gennemsnit 1-2 pct. i den disponible indkomst.
De højeste  

 indkomster får derimod tilbagegang i rådighedsbeløb i forhold til uændret  

 videreførelse af det gældende skattesystem på i gennemsnit 1-2 pct.
Faldet i  

 skatteværdien af fradragene, herunder rentefradrag, rammer især skatteydere  

 med højere indkomster.
 Dette skal bl.a. ses i lyset af, at marginalskatteprocenterne (inkl.  

 arbejdsmarkedsbidrag) reduceres med ca. 2 pct.point for de laveste indkomster  

 og med ca. 7 pct.point for personer, der ligger over niveauet for dagpenge i  

 kraft af den højere mellemskattegrænse, og at marginalskatten for de højeste  

 indkomster fastholdes uændret.
Forskydningerne skal ses i lyset af, at personskattejusteringen er  

 nogenlunde provenuneutral i 1999, men sammensat således, at der er lettelse  

 på knap 2 mia. kr. til familier med fremgang og stramninger på ca. 2 mia. kr.  

 til familier med tilbagegang i rådighedsbeløb.
I de følgende år er  

 justeringerne underfinansieret med op til ca. 4,1 mia. kr. i 2002. Her er der  

 imidlertid tale om lettelser på ca. 6,5 mia. kr. til familier med fremgang og  

 stramninger på ca. 2,4 mia. kr. til familier med tilbagegang i  

 rådighedsbeløb, jf. senere tabel 4.
 For alle familier under eet bliver der tale om en (netto) gevinst på ca.  

 1.400 kr. pr. familie i slutåret 2002.
 4/5 af familierne får fremgang i rådighedsbeløb på ca. 2.700 kr. pr.  

 familie og 1/5 tilbagegang på 3.900 kr. pr. familie, når justeringen er fuldt  

 gennemført i 2002.
Fremgang og tilbagegang er for hvert af årene målt i forhold til uændrede  

 skatteregler.
Men for langt de færreste familier er justeringerne  

 ensbetydende med et år-til-år fald i levestandard.
Den gradvise indfasning  

 vil give husholdningerne tid til tilpasning.
 Fordelingsvirkningerne for lavindkomstgrupperne er iøvrigt præget af, at  

 der her findes mange unge ikke-forsørgere (lejere og hjemmeboende) samt  

 pensionister.
 Enlige med indkomster under ca. 250.000 kr. får i gennemsnit fremgang i  

 rådighedsbeløbet på ca. 1/2 pct. i 1999. For enlige med højere indkomster vil  

 der være tale om en reduktion på ca. 1/2 - 1 1/2 pct., jf. tabel 2.
I 2002, hvor justeringen er fuldt indfaset, vil der i gennemsnit være  

 fremgang for enlige med indkomster på op til ca. 300.000 kr. på 1-2 pct. og  

 mest til indkomster fra 150.000-250.000 kr., hvor der findes ca. 650.000  

 personer.
Enlige med indkomster fra ca. 300.000-400.000 kr. får stort set  

 status quo, mens enlige med højere indkomster får reduktion i  

 rådighedsbeløbet på 1-2 pct. eller i gennemsnit ca. 4.400 kr.
Denne gruppe  

 omfatter ca. 50.000 personer.
Tabel 2. Indkomstfordeling.
Enlige.
Gennemsnitlig ændring i rådighedsbeløb i 1999-2002 i forhold til gældende regler. (1998-niveau).
 Anm.: Lovmodelberegninger på en stikprøve på ca. 0,3 pct. af befolkningen.
 - = fald i rådighedsbeløb.
(* 1) I pct. af »rådighedsbeløb« (personlig indkomst + positive  

 kapitalindkomster (ekskl. overskud af ejerbolig) + aktieindkomst over  

 progressionsgrænsen 3 indkomstskat efter gældende regler) For ægtepar, hvor ægtefællerne tilsammen har indkomst på op til omkring  

 400.000 kr., hvilket gælder for halvdelen af parrene, er der gennemsnitlig  

 fremgang i rådighedsbeløbet på op til 3/4 pct. i 1999, jf. tabel 3. For  

 ægtepar med samlet indkomst over 400.000 kr. er der gennemsnitlig tilbagegang  

 i 1999 på op til 0,3-1,2 pct. af parrets samlede rådighedsbeløb.
 I 2002 får 70 pct. af ægteparrene (ca. 750.000 familier) med samlet  

 indkomst på op til ca. 500.000 kr. fremgang på i gennemsnit 1/2 - 2 pct.
En gruppe på ca. 15 pct. (140.000 par) med indkomster på 500-600.000 kr.  

 bevarer stort set status quo, mens der i gennemsnit er tilbagegang for par  

 med indkomster over 600.000 kr.
For den højeste indtægtsgruppe (ca. 42.000  

 par med indkomster over 800.000 kr.) er reduktionen i gennemsnit ca. 1 pct.  

 eller 6.500 kr.
 Tabel 3. Indkomstfordeling. Ægtepar.
Gennemsnitlig ændring i rådighedsbeløb i 1999-2002 i forhold til gældende regler. (1998-niveau).
 Anm.: Lovmodelberegninger på en stikprøve på ca. 0,3 pct. af befolkningen.  

 - = fald i rådighedsbeløb.
(* 1) I pct. af »rådighedsbeløb« (personlig indkomst + positive  

 kapitalindkomster (ekskl. overskud af ejerbolig) + aktieindkomst over  

 progressionsgrænsen - indkomstskat efter gældende regler) 2. Fordelingsvirkninger for socioøkonomiske grupper.
 Tabel 4. Samlet virkning af justeringerne i 1999-2002 fordelt på  

 erhvervsaktive og ikke-erhvervsaktive familier i forhold til gældende regler.  

 (1998-niveau).
 Anm.: Lovmodelberegninger på en stikprøve på ca. 0,3 pct. af befolkningen.
 Note: - = fald i familiernes rådighedsbeløb (merprovenu).
* I 1999 får ca. 2,2 mill. familier højere rådighedsbeløb på  

 gennemsnitligt ca. 800 kr. end ved uændret lovgivning.
Antal og beløb vokser  

 gradvist frem til år 2002, hvor den gennemsnitlige fremgang udgør 2.700 kr.  

 for ca. 2,4 mill. familier.
 * 6 ud af 10 erhvervsaktive familier får fremgang på gennemsnitligt 1.000  

 kr. i 1999. Dette antal øges i 2002 til 7 ud af 10 erhvervsaktive familier,  

 hvor den gennemsnitlige fremgang er 3.100 kr.
* Ca. 740.000 familier skønnes at få et mindre rådighedsbeløb i 1999 på  

 gennemsnitligt 2.800 kr. i forhold til gældende regler.
Dette antal falder  

 til ca. 600.000 familier i 2002 med gennemsnitlig reduktion på ca. 3.900 kr.
 * Ca. 95 pct. af pensionistgruppen får fremgang i rådighedsbeløb på i  

 gennemsnit 625 kr. i 1999 stigende til ca. 2.300 kr. i 2002.
 * 75 pct. af familierne vil alt i alt få forøget rådighedsbeløbet med  

 2.700 kr. i 2002 i forhold til uændrede skatteregler, 20 pct. tilbagegang på  

 i gennemsnit 3.900 kr. og 5 pct. reguleringer på +/- 100 kr.
 3. Spredningsprofil på fordelingsvirkningerne.
 Tabel 5 viser de gennemsnitlige reguleringer af rådighedsbeløbene.
 Det generelle billede er, at de ønskede strukturændringer i skattesystemet  

 opnås med moderate udsving i de disponible indkomster i forhold til  

 fortsættelse af uændrede regler.
Tabel 5. Spredningsprofil.
Alle familier.
Størrelsen af ændring i  

 rådighedsbeløb i 1999-2002 i forhold til gældende regler. (1998-niveau).
 Anm.: Lovmodelberegninger på en stikprøve på ca. 0,3 pct. af befolkningen.
 - betyder fald i rådighedsbeløb.
* I 1999 vil ca. 20.000 familier opleve fremgang på over 5.000 kr. i  

 forhold til gældende regler.
I 2002 vil det være ca. 280.000 familier.
 * Ca. 130.000 familier får reduktion på over 5.000 kr. i 1999 og antallet  

 er ca. 150.000 i 2002. Det er bl.a. familier med stort skatteloftsnedslag og  

 store renteudgifter og/eller ligningsmæssige fradrag og/eller fri firmabil  

 til rådighed.
* Spredningsprofilen for de højeste indkomster er præget af, at en stor  

 del af husstandene har store indskud til kapitalpension.
I et vist omfang kan  

 skattestramningen for disse opsparingsordninger neutraliseres ved at flytte  

 indskuddene til ordninger med løbende udbetalinger eller ved at reducere  

 indskuddet.
 4. Aldersprofil på fordelingsvirkningerne.
 I tabel 6 er vist hvorledes justeringen påvirker rådighedsbeløbene for de  

 forskellige generationer.
Tabel 6. Aldersprofil.
Alle familier.
Gennemsnitlig ændring i rådighedsbeløb i 1999-2002 i forhold til gældende regler.
 (1998-niveau).
 Anm.: Lovmodelberegninger på en stikprøve på ca. 0,3 pct. af befolkningen.  

 - betyder fald i rådighedsbeløb.
(* 1) I pct. af »rådighedsbeløb« (personlig indkomst + positive  

 kapitalindkomster (ekskl. overskud af ejerbolig) + aktieindkomst over  

 progressionsgrænsen 3 indkomstskat efter gældende regler) * I 1999 får de helt unge og de ældste aldersklasser fremgang, mens  

 familier fra 30 til 60 år i gennemsnit får tilbagegang i rådighedsbeløb.  

 Denne aldersprofil skal ses i lyset af reduktionen af værdien af  

 rentefradraget og stramningen af skatteloftet.
I 2002 får samtlige  

 aldersgrupper i gennemsnit fremgang, men fremgangen er mindst for de 30-60  

 årige og størst for de unge og ældste generationer.
 * Aldersprofilen skal i øvrigt ses i lyset af, at gennemsnitsindkomsten  

 topper for aldersgrupperne mellem 40 og 50 år.
 5. Virkningerne fordelt efter familiernes boligform.
 Tabel 7 viser ændringerne for de forskellige indkomstgrupper i ejer- og  

 lejerbolig, når justeringen er fuldt gennemført i 2002.
Tabel 7. Indkomstfordeling for ejer-/lejerfamilier.
Gennemsnitlig ændring i rådighedsbeløb for ejer- og lejerfamilier i 2002.
 (1998-niveau).
 Anm.: Lovmodelberegninger på en stikprøve på ca. 0,3 pct. af befolkningen.  

 - betyder fald i rådighedsbeløb.
(* 1) I pct. af »rådighedsbeløb« (personlig indkomst + positive  

 kapitalindkomster (ekskl. overskud af ejerbolig) + aktieindkomst over  

 progressionsgrænsen - indkomstskat efter gældende regler) (* 2) Som følge af få observationer i stikprøven i disse  

 indkomstintervaller er ændringsbeløbene forbundet med stor usikkerhed.
* De laveste indkomstgrupper blandt lejerne er domineret af mange unge,  

 pensionister og andre overførselsindkomstmodtagere, mens ejerfamilierne ofte  

 består af parfamilier med to indkomster.
Gennemsnitsindkomsten er 338.000 kr.  

 for ejere og 162.000 kr. for lejere.
* Fordelingsprofilen for ejere og lejere er præget af, at ejerfamilier har  

 gennemsnitlig højere indkomster end familier i lejebolig.
Da de foreslåede  

 skattejusteringer primært er til gunst for lav- og mellemindkomster, giver  

 det sig således også udslag i fordelingsprofilen, hvor familier i lejebolig  

 generelt set kommer bedre ud af justeringerne end familier i ejerbolig.
 * For tilsvarende indkomster får lejerne gennemgående de største  

 fremgange, hvilket afspejler boligejernes større renteudgifter.
 * For såvel ejere som lejere er den gennemsnitlige tilbagegang i  

 rådighedsbeløb for de højeste indkomster.
 Virkningen af skattejusteringen for ejer og lejere fordelt på  

 aldersgrupper er vist i tabel 8 i slutåret 2002.
Tabel 8. Aldersprofil for ejer-/lejerfamilier.
Gennemsnitlig ændring i rådighedsbeløb for ejer- og lejerfamilier i 2002.
 (1998-niveau).
 Anm.: Lovmodelberegninger på en stikprøve på ca. 0,3 pct. af befolkningen.  

 - betyder fald i rådighedsbeløb.
(* 1) I pct. af »rådighedsbeløb« (personlig indkomst + positive  

 kapitalindkomster (ekskl. overskud af ejerbolig) + aktieindkomst over  

 progressionsgrænsen - indkomstskat efter gældende regler) * Boligejere under 30 år og over 50 år får gennemsnitlig fremgang.
Ejere i  

 30-50 års alderen får tilbagegang på gennemsnitligt knap 700 kr. årligt pr.  

 familie, hvilket bl.a. skal ses med baggrund i, at disse familier har  

 gennemsnitsindkomster på over ca. 400.000 kr., og at renteudgifterne typisk  

 er højest i denne fase af livsforløbet.
 * For lejerne er fordelingsprofilen aldersmæssigt mere jævn, dog med  

 tendens til lidt større fremgang til de ældste aldersklasser.
 5. Skattejusteringens virkning for forskellige familietyper.
I tabel 9 er vist virkningen af de foreslåede skattejusteringer for 10  

 familietyper med forskellige indkomster, renteudgifter og boligform.
De 3 af  

 familierne (familie 8-10) modtager overførselsindkomster. Ændringen i  

 rådighedsbeløb er for hvert af årene målt i forhold til en uændret  

 videreførelse af det gældende skattesystem ligesom i lovmodelberegningerne og  

 angivet i 1998-prisniveau.
De erhvervsaktive lav- og mellemindkomstfamilier (nr. 1 og 2) med  

 forholdsvis små renteudgifter får i alle årene fremgang i rådighedsbeløb.
Det  

 skyldes bl.a., at nedsættelsen af bundskatten og forhøjelsen af  

 mellemskattegrænsen for disse familier overstiger virkningen af den lavere  

 fradragsværdi for renteudgifterne og de ligningsmæssige fradrag.
Fremgangen i  

 rådighedsbeløbet er på ca. 0,7-0,9 pct. i 1999 stigende til ca. 2-3 pct. i  

 2002.
 For lønmodtageren med 158.000 kr. betyder det ekstra 900 kr. i 1999 og  

 ekstra 2.000 kr. i 2002. For den lidt højere lønnede med 210.000 kr. bliver  

 det også ekstra 900 kr. i 1999 stigende til knap 4.000 kr. i 2002.
Tabel 9. Eksempler på ændring i rådighedsbeløb for familietyper i 1999 - 2002 i forhold til gældende regler.
Anm.: Ændring i rådighedsbeløbet fremkommer som ændring i skat og pension  

 samt tillæg af evt. ejendomsværdiskat.
De anførte indkomster m.v. er for  

 1998. Kommuneskatten er 32,4 pct. i alle årene.
Procenten angiver ændring i  

 pct. af rådighedsbeløb.
 For ægteparret i ejerbolig med indkomster på omkring 300.000 kr. og  

 renteudgifter på 35.000 kr. (familie nr. 4) er fremgangen på ca. 1/2 pct. i  

 alle årene svarende til 700 - 800 kr. (i 1998-prisniveau) ekstra om året.  

 Denne familie betaler ikke mellemskat i dag.
Ægteparret med tilsammen 450.000 kr. (nr. 5), hvoraf den ene ægtefælle  

 tjener 275.000 kr. og den anden 175.000 kr., får fremgang på godt 1/2 pct. i  

 1999, eller ca. 2.000 kr.
Beløbet øges gradvis de følgende år til ca. 2 1/2  

 pct. i 2002 svarende til knap 8.000 kr. ekstra.
Dette par betaler ikke  

 topskat og får det maksimale ud af lettelsen på mellemskatten, idet uudnyttet  

 bundfradrag i mellemskatten hos den ene ægtefælle kan overføres og udnyttes  

 hos den anden ægtefælle.
For (funktionær)ægteparret med indkomst på 350.000/200.000 kr.,  

 forholdsvis høje renteudgifter og fri bil (nr. 6) er der tilbagegang i alle  

 årene.
I 2002 er det ca. 500 kr.
Tilbagegangen skyldes den lavere skatteværdi  

 af renteudgifterne og forhøjelsen af procentsatsen for fri firmabil til  

 rådighed.
 For familierne i ejerbolig med høje indkomster (nr. 3 og 7a) giver  

 justeringen tilbagegang på 500 - 1.000 kr. i 1999. I 2002 er der en  

 tilbagegang på ca. 800 kr. for den enlige med 450.000 kr., mens  

 højindkomstfamilien med 850.000 kr. får fremgang på ca. 0,3 pct. eller ca.  

 1.700 kr.
 Skatteændringerne for disse to familier, der betaler topskat, skal i  

 øvrigt ses på baggrund af, at de begge har fået et utilsigtet  

 skatteloftsnedslag som følge af de stigende kommuneskatter siden 1994. For  

 personen med 450.000 kr. drejer det sig om ca. 3.500 kr. i 1998 og for  

 ægteparret om ca. 6.500 kr.
 For højindkomstægteparret er endvidere vist virkningen af  

 skattejusteringerne, hvis begge ægtefæller hvert år indskyder  

 maksimumsbeløbet på en kapitalpensionsordning og dermed bliver omfattet af de  

 foreslåede regler, hvor indskud på kapitalpension tillægges  

 topskattegrundlaget (jf. nr. 7b).
Den ændrede behandling af indskud på kapitalpension udløser en  

 skattestigning på ca. 5.000 kr. i 2002 for personer, der betaler topskat  

 (forudsat, at der fortsat indskydes på kapitalpension). Den ene ægtefælle i  

 eksemplet bliver ikke påvirket af de ændrede fradragsregler for  

 kapitalpensionsindskud, da personen ikke betaler topskat.
For familien (nr.  

 7b) er tilbagegangen i rådighedsbeløb i forhold til uændrede skatteregler på  

 ca. 4.000 kr. eller 1 pct. i 2002.
 For familierne på overførselsindkomster er der fremgang i rådighedsbeløb i  

 alle årene på ca. 1/2 pct. i 1999 stigende til 1 1/2 -2 pct. i 2002.
Tabel 10 viser virkningen for familietyperne 1 og 4, hvis disse har børn i  

 daginstitution og derved bliver omfattet af de forbedrede regler for  

 daginstitutionsbetaling, hvor aftrapningsintervallet for fripladstilskud  

 fordobles.
For den enlige i eksemplet med 1 barn i institution bliver  

 fremgangen på 5.900 kr. i 1999 stigende til 7.200 kr. i 2002 svarende til 6  

 pct. af rådighedsbeløbet.
 For ægteparret med 2 børn i institution bliver fremgangen i 1999 på 5.300  

 kr. stigende til 6.400 kr. i 2002 eller ca. 2 1/2 pct.
 Tabel 10. Familier med børn i daginstitution. 1999 - 2002.
Anm.: Ændring i rådighedsbeløbet fremkommer som ændring i skat og  

 daginstitutionsbetaling samt tillæg af evt. ejendomsværdiskat.
De anførte  

 indkomster m.v. er for 1998. Kommuneskatten er 32,4 pct. i alle årene.  

 Procenten angiver ændring i pct. af rådighedsbeløb.
 I tabel 11 er for overførselsindkomstmodtagere i eksempel 8 og 10 vist  

 virkningen af skattejusteringerne, hvis de pågældende familier bor i en  

 ejerbolig og har (beskedne) renteudgifter.
 Tabel 11. Overførselsindkomstmodtagere i ejerbolig. 1999 - 2002.
Anm.: Ændring i rådighedsbeløbet fremkommer som ændring i skat og pension  

 samt tillæg af evt. ejendomsværdiskat.
De anførte indkomster m.v. er for  

 1998. Kommuneskatten er 32,4 pct. i alle årene.
Procenten angiver ændring i  

 pct. af rådighedsbeløb.
 Fremgangen i rådighedsbeløb er lidt mindre end for tilsvarende  

 lejerfamilier uden renteudgifter.
Endelig er i tabel 12 vist virkningen for en lønmodtager med en indkomst,  

 der netop giver maksimale dagpenge i tilfælde af ledighed.
Denne indkomst er  

 ca. 169.000 kr., idet dagpengene beregnes som 90 pct. af lønnen fratrukket  

 arbejdsmarkedsbidraget.
Dette eksempel viser, at en lønmodtager, der netop har den lønindkomst,  

 der giver ret til maks. dagpenge, vil få en større fremgang i rådighedsbeløb  

 end en ledig, der oppebærer maksimale dagpenge på 139.880 kr. Årsagen er, at  

 lønmodtageren med den højere indkomst har et større grundlag at få  

 bundskattelettelse på.
Forskellen er ca. 500 kr. i 1999 stigende til ca.  

 1.100 kr. i 2002 (alt i 1998-prisniveau).
Tabel 12. Dagpengemodtager med maks. dagpenge sammenlignet med erhvervsaktiv der ved ledighed kan få maks. dagpenge. 1999-2002.
Anm.: Ændring i rådighedsbeløbet fremkommer som ændring i skat.
De anførte  

 indkomster m.v. er for 1998. Kommuneskatten er 32,4 pct. i alle årene.  

 Procenten angiver ændring i pct. af rådighedsbeløb.
 6. Marginalskatterne i skatteskalaen.
 Med en kommuneskat på 32,4 pct. (inkl. kirkeskat) som for  

 gennemsnitskommunen i 1998 er nedenfor vist marginalskatteprocenterne for  

 1999-2002. Til sammenligning er vist marginalskatterne i 1993 og 1998. For  

 1993 er kommuneskatten 30,2 pct.
 Tabel 13 og 14 viser bl.a. den markante sænkning af marginalskatten for  

 lønindkomst, der er sket fra 1993 til 1998 og videreføres i den nedre del af  

 skatteskalaen frem til 2002. For lavindkomsterne og de lavere  

 mellemindkomster sænkes marginalskatten, inkl. arbejdsmarkedsbidrag, med ca.  

 2 - 7,5 pct.point fra 1998 til 2002. For de højere mellemindkomster er  

 sænkningen på ca. 2 pct., mens der for de højeste indkomster ikke sker nogen  

 sænkning af marginalskatten på lønindkomst de kommende år, idet skatteloftet  

 fastholdes på 58 pct.
 Tabel 13. Marginalskatteprocenter for personlig indkomst, inkl.
 arbejdsmarkedsbidrag. 1993-2002.
 (*) Efter 3 pct.-fradrag.
 (* 1) Omfatter fra 1999 arbejdsindkomst hos personer, der slipper for  

 mellemskat pga. forhøjelsen af mellemskattegrænsen.
 (* 2) I 1993 inkl. 6 pct.-skat, som blev udfaset i 1994 og 1995.
 (* 3) For personer med befordringsfradragstillæg i 2002, der aftrappes i  

 indkomstintervallet mellem 180.000 kr. og 230.000 kr., er marginalskatten 3,9  

 pct.point højere.
 Tabel 14. Marginalskatteprocenter for personlig indkomst, ekskl.  

 arbejdsmarkedsbidrag. 1993-2002. Sociale og private pensioner samt dagpenge  

 mv.
 (*) Efter 3 pct.-fradrag.
 (* 1) Omfatter fra 1999 indkomst hos personer, der slipper for mellemskat  

 pga. forhøjelsen af mellemskattegrænsen.
 (* 2) I 1993 inkl. 6 pct.-skat, som blev udfaset i 1994 og 1995.
Marginalskatten for negativ nettokapitalindkomst sænkes fra 1998 og frem  

 til år 2002 med ca. 8 - 14 pct.point, mens den for positiv  

 nettokapitalindkomst sænkes med ca. 2 pct.point.
Marginalskatten for positiv  

 nettokapitalindkomst hos personer med de højeste indkomster sænkes ikke frem  

 til 2002.
 Tabel 15. Marginalskatteprocenter for kapitalindkomst. 1993-2002.
 Skatteværdien af ligningsmæssige fradrag sænkes i årene 1999-2002 med 1/2  

 pct.point om året svarende til sænkningen af bundskatten.
I 2002, hvor fradragene alene fragår i den skattepligtige indkomst til  

 kommunen, reduceres skatteværdien med yderligere 6 pct.point, jfr. tabel 16.  

 Det gælder f.eks. for kontingenter til fagforening og A-kasse.
For  

 befordringsfradraget vedr. transport mellem hjem og arbejdsplads indføres der  

 for lav- og mellemindkomster en særlig ordning med forhøjelse af fradraget,  

 der neutraliserer sænkningen af skatteværdien fra 2002.
 Tabel 16. Marginalskatteprocenter for ligningsmæssige fradrag.
 7. Gennemsnitlige marginalskatter beregnet på repræsentativt  

 grundlag.
 Marginalskatteprocenterne for samtlige 4,5 mill. skattepligtige personer  

 beregnet på grundlag af repræsentative lovmodelberegninger er vist i tabel 17  

 og 18. Marginalskatterne er for 1993 beregnet med 1993-kommuneskatteprocenter  

 (30,2 pct.), mens der for 1998 og 2002 er anvendt 1998-kommuneskatteprocenter  

 (32,4 pct.).
Tabel 17 dokumenterer det skift nedad i marginalskatterne, inkl.  

 arbejdsmarkedsbidrag, som 1993-skattereformen har medført frem til 1998, og  

 som justeringen frem til år 2002 vil videreføre.
Således har ca. 57 pct. af  

 de skattepligtige en marginalskat for lønindkomst på under 50 i 1998, mens  

 kun hver fjerde havde det i 1993. I 2002 vil det være 80 pct. af alle  

 skattepligtige, der har en marginalskat (inkl. arbejdsmarkedsbidrag) af  

 lønindkomst på under 50. Antallet med marginalskat over 60 vil stige  

 beskedent.
 For kapitalindkomst har 98 pct. af de skattepligtige i 1998 en  

 marginalskat på under 50 pct., mens kun hver fjerde lå under 50 pct. i 1993.  

 I 2002 vil 95 pct. af de skattepligtige have en marginalskatteprocent på  

 under 45 pct. for negativ nettokapitalindkomst, mens der bliver tale om en  

 beskeden stigning i antallet med en marginalskatteprocent over 55. I forhold  

 til de gamle 1993-regler er der tale om et markant fald i antallet med høje  

 marginalskatter for kapitalindkomst.
 Tabel 17. Alle skattepligtige fordelt efter marginale skattesatser  

 efter 1993-regler, efter gældende regler i 1998 og efter justeringerne i  

 2002.
Anm.: Lovmodelberegninger på grundlag af stikprøve på ca. 0,3 pct. af  

 befolkningen.
Marginalskattesatserne for lønindkomst er for 1998 og 2002  

 opgjort inkl. arbejdsmarkedsbidrag.
Marginalskatterne i 2002 er inkl.  

 aftrapning af befordringsfradragstillægget men ekskl. aftrapning af  

 ejendomsværdiskatten for pensionister.
 Tabel 18 viser, at næsten 80 pct. af alle skattepligtige får en lavere  

 marginalskat på lønindkomst i 2002 i forhold til gældende 1998-regler, mens  

 kun ca. 4 pct. får højere marginalskat.
De ca. 8 pct. (ca. 380.000 personer), der får reduceret marginalskatten af  

 lønindkomst på mere end 5 pct.point, omfatter personer med indkomst i  

 intervallet for forhøjelsen af mellemskattegrænsen.
De ca. 2 pct. (80.000  

 personer), der får forhøjet marginalskatten med mere end 10 pct.point,  

 omfatter personer med fradrag for indskud på kapitalpensionsordninger, der  

 kommer til at betale topskat som følge af bortfald af  

 kapitalpensionsfradraget i topskattegrundlaget.
Med hensyn til kapitalindkomst befinder personerne med negativ  

 nettokapitalindkomst sig i gruppen med fald i marginalskatten på 5 pct.point  

 og derover.
Personer med positiv nettokapitalindkomst får fald på 2  

 pct.point.
En lille gruppe med positiv nettokapitalindkomst vil opleve en  

 stigning på over 10 pct.point.
Det drejer sig om personer, der bliver  

 omfattet af topskat som følge af, at bundfradraget i kapitalindkomsten på  

 21.400 kr. ved beregning af topskat bortfalder, og al positiv  

 nettokapitalindkomst medregnes.
 Tabel 18. Personer fordelt efter ændring i marginalskattesats for  

 lønindkomst og kapitalindkomst efter gældende 1998-regler i forhold til 2002  

 efter justeringerne.
Anm.: Lovmodelberegninger på grundlag af stikprøve på ca. 0,3 pct. af  

 befolkningen.
Marginalskattesatserne for lønindkomst er for 1998 og 2002  

 opgjort inkl. arbejdsmarkedsbidrag.
Marginalskatterne i 2002 er inkl.  

 aftrapning af befordringsfradragstillægget men ekskl. aftrapning af  

 ejendomsværdiskatten for pensionister.
 Resultaterne kan sammenfattes således:
 * Alt i alt får 3,5 mill. skattepligtige eller 80 pct. en lavere  

 marginalskat af lønindkomst (inkl. arbejdsmarkedsbidrag) i 2002 i forhold til  

 1998. For hovedparten (2/3) er reduktionen 1 - 1 1/2 pct.-point.
 * For 380.000 personer (8 pct.) falder marginalskatten af lønindkomst mere  

 end 5 pct.-point i 2002.
 * Ca. 100.000 personer (2 pct.) får en marginalskat af lønindkomst, der er  

 5 pct.-point højere i 2002.
 * 80 pct. af de skattepligtige vil have en marginalskat af lønindkomst  

 (inkl. arbejdsmarkedsbidrag) under 50 pct. i 2002. I 1998 er det ca. 55 pct.,  

 og i 1993 var det ca. hver fjerde.
 * Alt i alt får 4 mill. personer (90 pct.) reduceret marginalskatten af  

 negativ nettokapitalindkomst i 2002.
 * For 65 pct. eller 2,9 mill. personer reduceres marginalskatten af  

 negativ kapitalindkomst med mere end 5 pct.-point i 2002, mens 25 pct. (1,1  

 mill.) får reduktion på 1 - 2 1/2 pct.-point.
 * Ca. 100.000 personer med positiv nettokapitalindkomst får forøget  

 marginalskatten med mere end 10 pct.-point i 2002.
Økonomiske konsekvenser for erhvervslivet De foreslåede justeringer af personbeskatningen m.v. er ikke specielt  

 møntet på erhvervslivet, men har samlet set positive erhvervsøkonomiske  

 konsekvenser bl.a. i kraft af positive incitamentsvirkninger for  

 arbejdsudbuddet blandt erhvervsaktive med lav- og mellemindkomster.
Endvidere  

 vil der blive større incitament til at være beskæftiget frem for ledig og  

 bedre incitamenter til at arbejde flere timer.
 Fordelingsvirkningerne for gruppen af selvstændigt erhvervsdrivende svarer  

 i det store og hele til virkningerne for andre grupper af erhvervsaktive.
Miljømæssige konsekvenser Lovforslaget skønnes ikke at have miljømæssige konsekvenser.
Administrative konsekvenser for erhvervslivet Lovforslaget skønnes ikke at have erhvervsadministrative konsekvenser.
Administrative konsekvenser for det offentlige Lovforslaget om skattejusteringer og de samtidigt fremsatte forslag om  

 særlig pensionsopsparing, sammenlægning af arbejdsmarkedsfondene m.v., lov om  

 kommunal og amtskommunal ejendomsværdiskat, ændringer som følge af lov om  

 kommunal og amtskommunal ejendomsværdiskat samt befordringsfradragsjustering  

 for lavindkomster og forhøjelse af beskatningsprocent for fri firmabil  

 skønnes samlet at medføre engangsudgifter på i størrelsesordenen 50 mill. kr.  

 til edb og information for ToldSkat.
Hertil kommer driftsudgifter på i alt  

 8,7 mill. kr. årligt samt merforbrug på 4 årsværk i 6 år i ToldSkat svarende  

 til i alt 1,4 mill. kr. årligt.
Endelig skønnes forslagene at medføre øgede  

 driftsudgifter samt merarbejde i kommunerne.
Af de samlede statslige udgifter skønnes nærværende forslag om  

 skattejusteringer at medføre engangsudgifter på 22 mill. kr. til edb og  

 information, driftsudgifter på 3 mill. kr. årligt samt et merforbrug på 4  

 årsværk i 6 år.
Derudover skønnes forslagene om kommunal og amtskommunal  

 ejendomsværdiskat med nogen usikkerhed at medføre engangsudgifter på ca. 21  

 mill. kr. samt årlige driftsudgifter på 5 mill. kr.
Forslaget vedrørende  

 befordringsfradraget m.v. skønnes at medføre engangsudgifter på ca. 1,5 mill.  

 kr.
Forslaget vedrørende den særlige pensionsopsparing skønnes at medføre  

 engangsudgifter på 4 mill. kr. samt årlige driftsudgifter på 0,7 mill. kr.  

 Forslaget om sammenlægning af arbejdsmarkedsfondene skønnes at medføre  

 engangsudgifter på 2 mill. kr.
For kommunerne skønnes forslagene om kommunal  

 og amtskommunal ejendomsværdiskat og den særlige pensionsopsparing at medføre  

 øgede driftsudgifter samt merarbejde.
 De administrative konsekvenser fremgår også af de enkelte forslag.
Forholdet til EU-retten Lovforslaget skønnes ikke at indeholde EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 I henhold til gældende regler udgør bundskatten 8 pct. af den  

 skattepligtige indkomst for indkomståret 1998 og senere indkomstår.
 Ved forslaget sænkes bundskatteprocenten over en 4-årig periode med 0,5  

 pct.-point hvert år, således at procenten udgør 6 pct. for indkomståret 2002  

 og senere indkomstår.
 Over samme 4-årige periode ændres beregningsgrundlaget gradvist.  

 Bundskatten beregnes - som hidtil - af den skattepligtige indkomst for  

 indkomståret 1999, men fra og med indkomståret 2002 vil bundskatten blive  

 beregnet af den skattepligtiges personlige indkomst med tillæg af positiv  

 kapitalindkomst.
I løbet af de mellemliggende år - indkomstårene 2000 og 2001 - fjernes  

 negativ kapitalindkomst fra beregningsgrundlaget.
For indkomståret 2000  

 medregnes halvdelen af negativ kapitalindkomst ved opgørelsen af  

 bundskattegrundlaget, mens negativ kapitalindkomst helt udgår af  

 beregningsgrundlaget for bundskatten fra og med indkomståret 2001.
Under indfasningen i indkomstårene 2000 og 2001 fastsættes  

 beregningsgrundlaget for bundskatten med udgangspunkt i den skattepligtige  

 indkomst.
Der foreslås indsat en særlig bestemmelse om, at underskud i  

 skattepligtig indkomst ikke fragår ved opgørelsen af  

 beregningsgrundlaget for bundskatten for indkomstårene 2000 og 2001.  

 Bestemmelsen skal ses i sammenhæng med, at beregningsgrundlaget for  

 bundskatten nedbringes ved modregning af underskud i personlig indkomst fra  

 og med indkomståret 2000, jf. bemærkningerne til § 1, nr. 7-12.
 Fradrag i skattepligtig indkomst (ligningsmæssige fradrag) indgår med fuld  

 værdi ved beregningen af bundskatten til og med indkomståret 2001. Herefter  

 beregnes bundskatten udelukkende af den personlige indkomst med tillæg af  

 positiv kapitalindkomst.
I stk. 4 foreslås en særlig bestemmelse for beregning af bundskat hos  

 ægtefæller.
Bestemmelsen sikrer, at der er neutralitet i beskatningen af  

 ægtefællers kapitalindkomst i den forstand, at ægtefællernes samlede skat  

 skal være uafhængig af, hos hvem af ægtefællerne kapitalindkomsten beskattes.  

 Da beregningsgrundlaget for bundskatten er uændret for indkomståret 1999,  

 således at negativ kapitalindkomst fragår fuldt ud ved opgørelsen af  

 beregningsgrundlaget, tillægges bestemmelsen først virkning fra og med  

 indkomståret 2000, jf. lovforslagets § 4, stk. 2.
Bestemmelsen indebærer, at det fra og med indkomståret 2001 er  

 ægtefællernes samlede positive nettokapitalindkomst, der indgår ved  

 opgørelsen af beregningsgrundlaget.
Hvis en af ægtefællerne har negativ  

 kapitalindkomst, modregnes dette beløb således i den anden ægtefælles  

 positive kapitalindkomst, inden bundskattegrundlaget opgøres.
 For indkomståret 2000 modregnes den negative kapitalindkomst i ægtefællens  

 positive kapitalindkomst, inden halvdelen af eventuelt resterende negativ  

 kapitalindkomst tillægges ved opgørelsen af beregningsgrundlaget.
Eksempel: Opgørelse af beregningsgrundlag for bundskat for indkomståret 2000 I eksemplet indebærer modregningen, at bundskattegrundlaget for ægtefælle  

 1 bliver 30.000 kr. højere end for en enlig med tilsvarende indkomstforhold.  

 Det skyldes, at modregningen af negativ kapitalindkomst i ægtefælle 2's  

 positive kapitalindkomst nedsætter den negative kapitalindkomst, som kan  

 fradrages med halvdelen ved opgørelsen af ægtefælle 1's bundskattegrundlag.  

 Til gengæld bliver ægtefælle 2's bundskattegrundlag 60.000 kr. lavere end for  

 en enlig med tilsvarende indkomstforhold.
Det vil kun være for indkomståret 2000, at den foreslåede sambeskatning af  

 ægtefællernes kapitalindkomst kan indebære, at en ægtefælle kan få et højere  

 bundskattegrundlag end en enlig med tilsvarende indkomstforhold.
Fra og med  

 indkomståret 2001 kan denne situation ikke opstå, da (halvdelen af) negativ  

 kapitalindkomst ikke længere indgår i bundskattegrundlaget.
For ægtefællerne  

 set samlet vil sambeskatningen af kapitalindkomst være fordelagtig både for  

 indkomståret 2000 og senere indkomstår.
Til nr. 2 I henhold til gældende regler beregnes mellemskat med 6 pct. af den del af  

 personlig indkomst med tillæg af positiv kapitalindkomst og fradrag af  

 negativ kapitalindkomst, der overstiger et bundfradrag på 139.000 kr. (1998).
 Det foreslås, at negativ kapitalindkomst med virkning fra og med  

 indkomståret 1999 ikke længere medregnes ved opgørelsen af  

 beregningsgrundlaget for mellemskatten, der derved kommer til at udgøre 6  

 pct. af den del af den personlige indkomst med tillæg af positiv  

 kapitalindkomst, der overstiger bundfradraget.
 Bundfradragets nuværende grundbeløb på 105.100 kr. foreslås forhøjet,  

 således at bundfradraget - med den skønnede udvikling i reguleringstallet  

 efter personskattelovens § 20 - for hvert af indkomstårene 1999-2002 forhøjes  

 med 8.000 kr. i forhold til det forrige indkomstårs regulerede grundbeløb.  

 Bundfradraget skønnes herefter at udgøre 194.000 kr. for indkomståret 2002.
I stk. 3 foreslås indsat en særlig bestemmelse for beregning af mellemskat  

 hos ægtefæller.
Bestemmelsen indebærer, at negativ kapitalindkomst hos en  

 ægtefælle kan modregnes i positiv kapitalindkomst hos den anden ægtefælle,  

 inden mellemskatten beregnes.
Det er en forudsætning, at ægtefællerne er  

 samlevende ved indkomstårets udløb.
Bestemmelsen sikrer, at der er  

 neutralitet i beskatningen af ægtefællers kapitalindkomst i den forstand, at  

 ægtefællernes samlede skat bliver uafhængig af, hos hvem af ægtefællerne  

 kapitalindkomsten beskattes.
Hvis en gift person ikke kan udnytte bundfradraget, kan den uudnyttede del  

 som hidtil overføres til den anden ægtefælle, hvis bundfradrag forhøjes med  

 den uudnyttede del.
Det er dog en forudsætning, at ægtefællerne er samlevende  

 ved indkomstårets udløb.
Den gældende bestemmelse i personskattelovens § 6 a, stk. 4, foreslås  

 ophævet.
I henhold til bestemmelsen kan en gift person, hvis positive  

 personlige indkomst med fradrag af negativ kapitalindkomst udgør et negativt  

 beløb, fradrage dette beløb ved beregningen af mellemskat for den anden  

 ægtefælle.
Bestemmelsen har ingen betydning, når negativ kapitalindkomst ikke  

 længere fragår ved opgørelsen af mellemskattegrundlaget.
Til nr. 3-6 Efter gældende regler beregnes topskat af personlig indkomst med tillæg af  

 positiv kapitalindkomst over 21.400 kr. (1998), i det omfang beløbet  

 overstiger et bundfradrag på 251.200 kr. (1998). Topskatteprocenten udgør 15  

 pct.
 For ægtefæller indgår kapitalindkomst i beregningsgrundlaget, i det omfang  

 ægtefællernes samlede positive nettokapitalindkomst overstiger 42.800 kr.  

 (1998). Topskatten af denne del af kapitalindkomsten, beregnes hos den  

 ægtefælle, der har den højeste personlige indkomst.
 Der foreslås to ændringer i beregningsgrundlaget for topskat.
For det første foreslås, at såvel private indskud på kapitalpension som  

 indskud på kapitalpensioner i ansættelsesforhold - herunder arbejdstagerens  

 egen andel af indskuddet - ikke nedsætter beregningsgrundlaget ved  

 topskatteberegningen.
Tilsvarende foreslås for indbetalinger til  

 kapitalforsikringer i pensionsøjemed.
Dette gennemføres ved at fastholde fradrags/bortseelsesret for  

 kapitalpensionsindskud og indbetalinger til kapitalforsikring ved opgørelsen  

 af den personlige indkomst, jf. personskattelovens § 3, stk. 2, nr. 3, og  

 pensionsbeskatningslovens § 19, men til gengæld lægge  

 indskuddet/indbetalingen til i det skattegrundlag, der beregnes topskat af.  

 Fradraget/bortseelsesretten fjernes således ved skatteberegningen, hvorimod  

 indskud på kapitalpension og indbetalinger til kapitalforsikring behandles  

 som hidtil ved indkomstopgørelsen.
Derved bevares fradragsretten for  

 kapitalpensionsindskud og kapitalforsikringsindbetalinger ved beregning af  

 bund- og mellemskat samt kommunale skatter.
For det andet foreslås, at al positiv kapitalindkomst indgår i  

 beregningsgrundlaget for topskatten.
Det vil sige, at også positiv  

 kapitalindkomst, der ikke overstiger 21.400 kr./42.800 kr. (1998) medregnes  

 ved opgørelsen af beregningsgrundlaget.
For ægtefæller er det - som efter  

 gældende regler - ægtefællernes samlede positive nettokapitalindkomst, der  

 indgår i beregningsgrundlaget for topskat.
 Topskatteprocenten foreslås fastholdt uændret på 15 pct., ligesom  

 bundfradraget på 251.200 kr. (1998) ikke foreslås ændret.
Til nr. 7-9 Reglerne for fremførsel og overførsel af underskud fastholdes i vidt  

 omfang.
Der vil således fortsat skulle skelnes mellem underskud i  

 skattepligtig indkomst og underskud i personlig indkomst. Ændringen af  

 bundskattegrundlaget indebærer imidlertid, at nedsættelse af  

 bundskattegrundlaget i tilfælde af underskud skal ændres fra at følge  

 reglerne for underskud i skattepligtig indkomst for indkomståret 1999 til at  

 følge reglerne for underskud i personlig indkomst fra og med indkomståret  

 2000.
 Behandlingen af underskud i skattepligtig indkomst fastholdes uændret for  

 indkomståret 1999, idet bundskatten som hidtil beregnes af den skattepligtige  

 indkomst.
Fra og med indkomståret 2000 ændres beregningsgrundlaget for bundskatten.  

 Det foreslås, at beregningen af skatteværdien af underskud i skattepligtig  

 indkomst samtidig ændres, så skatteværdien beregnes med procenterne for  

 kommunal og amtskommunal indkomstskat samt kirkelige afgifter.
Skatteværdien  

 af underskud i skattepligtig indkomst formindskes derved med procenten for  

 bundskat fra og med indkomståret 2000.
Det foreslås som hidtil, at årets underskud i skattepligtig indkomst  

 omregnes og modregnes i tillægsskatter, dvs. mellemskat, topskat og skat af  

 aktieindkomst over 35.000 kr. (1998). Da bundskatten ikke længere beregnes af  

 den skattepligtige indkomst, indgår bundskatten fra og med indkomståret 2000  

 i de tillægsskatter, som skatteværdien af underskud i skattepligtig indkomst  

 kan modregnes i.
Til gengæld kan underskud i skattepligtig indkomst ikke  

 nedbringe grundlaget for beregning af bundskat fra og med indkomståret 2000,  

 jf. den under § 1, nr. 1, foreslåede bestemmelse i § 6, stk. 3, 4. pkt.
 Resterende underskud fremføres til modregning i skattepligtig indkomst og  

 - efter omregning til skatteværdi - i eventuelle tillægsskatter i de  

 efterfølgende 5 indkomstår.
 Hvis personen er gift, modregnes underskuddet i ægtefællens skattepligtige  

 indkomst og - efter omregning til skatteværdi - tillægsskatter, før et  

 eventuelt resterende underskud fremføres.
Til nr. 10-12 Reglerne for overførsel og fremførsel af underskud i personlig indkomst  

 foreslås i vidt omfang - ligesom reglerne vedrørende underskud i  

 skattepligtig indkomst - fastholdt.
Med virkning fra og med indkomståret  

 2000, jf. lovforslagets § 4, stk. 4, foreslås det dog, at underskud i  

 personlig indkomst tillige modregnes inden opgørelsen af beregningsgrundlaget  

 for bundskatten.
Efter gældende regler modregnes underskud i personlig  

 indkomst udelukkende inden opgørelsen af beregningsgrundlaget for mellemskat  

 og topskat.
 Det foreslås endvidere, at der ved overførsel og fremførsel af underskud i  

 personlig indkomst korrigeres for, at indskud på kapitalpension og  

 indbetalinger til kapitalforsikringer tillægges topskattegrundlaget, således  

 at underskud i personlig indkomst modregnes i positiv personlig indkomst  

 tillagt indskud på kapitalpension og indbetalinger til kapitalforsikringer.  

 Med andre ord reduceres det underskud i personlig indkomst, der kan overføres  

 til en eventuel ægtefælle eller fremføres til modregning i efterfølgende  

 indkomstår, med foretagne indskud på kapitalpension og indbetalinger til  

 kapitalforsikringer.
Underskud i personlig indkomst modregnes først i den positive personlige  

 indkomst, inden (resterende) underskud modregnes i kapitalpensionsindskud  

 m.v., der er tillagt den positive personlige indkomst.
De øvrige regler om  

 modregningsrækkefølge m.v. ved overførsel og fremførsel af underskud i  

 personlig indkomst fastholdes uændret.
Til nr. 13 Der er tale om en konsekvensændring som følge af ophævelsen af den  

 gældende § 6 a, stk. 4, jf. forslagets § 1, nr. 2.
Til nr. 14 I forbindelse med overførsel af underskud mellem ægtefæller ses der i  

 nogle tilfælde bort fra udenlandsk personlig indkomst ved opgørelsen af  

 skattepligtig og personlig indkomst.
Derved kan fradragne eller ikke  

 medregnede indskud på kapitalpensionsordninger og indbetalinger til  

 kapitalforsikringer i pensionsøjemed indgå i et underskud i personlig  

 indkomst.
Et underskud i personlig indkomst vil reducere beregningsgrundlaget for  

 topskatten hos den af ægtefællerne, der får overført underskuddet.
Hvis denne  

 ægtefælle havde foretaget et kapitalpensionsindskud m.v., ville indskuddet  

 efter de foreslåede regler blive tillagt beregningsgrundlaget for topskatten,  

 jf. forslagets § 1, nr. 4.
I det omfang underskuddet, der overføres til ægtefællen, modsvares af  

 fradragne eller ikke medregnede kapitalpensionsindskud m.v., får indskuddet  

 således en utilsigtet fradragsværdi ved beregning af topskatten.
Det foreslås  

 derfor, at der kun kan overføres den del af et underskud i personlig  

 indkomst, som ikke modsvares af personens fradragne eller ikke medregnede  

 kapitalpensionsindskud m.v.
Til nr. 15 og 16 Der er tale om en omformulering af reglerne om det skrå skatteloft.  

 Reglerne sikrer, at ingen del af en indkomst beskattes over en given procent.  

 Ændringen har ingen materiel betydning.
Skatteloftet udgør uændret 58 pct.  

 for indkomståret 1999 og senere indkomstår.
Til nr. 17 Der er tale om redaktionelle ændringer.
Med forslaget ophæves for det  

 første den gældende overgangsbestemmelse vedrørende fremførsel af negativ  

 personlig indkomst, der vedrører indkomstår før indkomståret 1994.  

 Bestemmelsen, der blev indsat ved skatteomlægningen i 1993, har som følge af  

 tidsbegrænsningen på 5 år for fremførsel af underskud ikke virkning efter  

 indkomståret 1998.
 For det andet ophæves en overgangsbestemmelse, der ligeledes blev indsat  

 ved skatteomlægningen i 1993 og som kun har virkning for indkomstårene 1994  

 og 1995.
Til § 2 Den foreslåede ændring er en konsekvens af, at den skattepligtige indkomst  

 fra og med indkomståret 2002 ikke skal opgøres ved beregning af statsskat.  

 Den skattepligtige indkomst opgøres som hidtil efter reglerne i  

 personskatteloven, men anvendes kun ved beregningen af skat til kommune og  

 amtskommune samt kirkelige afgifter.
Til § 3 Der er tale om en konsekvensændring som følge af lovforslagets § 1, nr. 1,  

 der tilpasser tilskudsprocenten til fradragsværdien af ligningsmæssige  

 fradrag.
Efter skattejusteringen udgår ligningsmæssige fradrag af  

 beregningsgrundlaget for bundskatten med virkning fra og med indkomståret  

 2002, og herefter gives der alene fradrag i skattepligtig indkomst med en  

 skatteværdi på ca. 32 pct., svarende til skatteprocenten i en  

 gennemsnitskommune.
Til § 4 Det foreslås, at loven skal træde i kraft dagen efter bekendtgørelsen i  

 Lovtidende.
 Hovedparten af loven tillægges virkning fra og med indkomståret 1999. Det  

 gælder således ændringerne vedrørende opgørelsen af beregningsgrundlagene for  

 bundskat, mellemskat og topskat samt fastlæggelsen af procenten i det skrå  

 skatteloft.
 I en række tilfælde har lovens bestemmelser dog først virkning fra og med  

 indkomståret 2000, hvilket er en konsekvens af, at bundskatten - som efter  

 gældende regler - beregnes af skattepligtig indkomst for indkomståret 1999.
 Det gælder sambeskatningseffekten af ægtefællers kapitalindkomst ved  

 opgørelsen af beregningsgrundlaget for bundskat, jf. stk. 2, modregningen af  

 underskud i personlig indkomst ved opgørelsen af beregningsgrundlaget for  

 bundskat, jf. stk. 3, samt ændringerne af reglerne i personskattelovens § 13,  

 stk. 1 og 2, om fremførsel og overførsel af underskud i skattepligtig  

 indkomst, jf. stk. 4.
Skriftlig fremsættelse (2. juni 1998) Skatteministeren (Ole Stavad):
 Jeg skal herved tillade mig at fremsætte:
 Forslag til lov om ændring af lov om indkomstskat for personer m.v.  

 (personskatteloven), lov om kommunal indkomstskat og skattestyrelsesloven.  

 (Skattejusteringer).
(Lovforslag nr.
L 92).
 Jeg skal i den forbindelse henvise til arbejdsministerens forslag til lov  

 om ændring af lov om Arbejdsmarkedets Tillægspension med flere love (Særlig  

 pensionsopsparing) og socialministerens forslag til lov om ændring af lov om  

 social pension (Forhøjelse af pensionstillæg til gifte og samlevende), der  

 fremsættes samtidig med nærværende lovforslag.
Dansk økonomi har været i fremgang siden 1993, og ledigheden er nu nede på  

 et niveau, som med den nuværende struktur på arbejdsmarkedet kan sidestilles  

 med fuld beskæftigelse.
Derved er det lykkedes at realisere et af de højest  

 prioriterede mål.
I det sidste år har væksten i dansk økonomi imidlertid været for stærk,  

 hvilket har forringet betalingsbalancen og øget presset på arbejdsmarkedet.  

 En fortsættelse af det hurtige og kraftige fald i ledigheden vil føre til  

 overophedning.
Det skal undgås, at opsvinget på den måde får lov at ødelægge  

 sig selv.
Uden et effektivt politisk indgreb er der en reel risiko for, at  

 renten stiger og for en varig forringelse af konkurrenceevnen.
Det kan være grundstenen til en nedgangsperiode.
Det vil særligt være til  

 skade for arbejdsmarkedets svage grupper, hvis ledigheden igen begynder at  

 stige.
Også boligejerne ville blive ramt.
Boligmarkedet reagerer meget  

 kraftigt på konjunkturudsving.
En ustabil økonomi giver et endnu mere  

 ustabilt marked for ejerboliger.
 Derfor kan fremgangen ikke fortsætte i det hidtidige tempo.
Regeringens strategi er at stabilisere den økonomiske udvikling.
Det skal  

 ske med en moderat finanspolitisk stramning og en stigning i den private  

 opsparing.
Et afgørende bidrag hertil skal komme fra en justering af  

 skattesystemet.
 De foreslåede justeringer i skattesystemet i årene 1999-2002 skal ses som  

 en videreudvikling ad det spor, som blev lagt med den seneste skattereform  

 fra 1993.
 Ændringerne er tilrettelagt, så de fortsætter styrkelsen af den private  

 opsparing og reduktionen af marginalskatterne især for de lavere lønnede på  

 arbejdsmarkedet finansieret ved en bredere skattebase og mindre skatteværdi  

 af fradragene.
Fordelingsprofilen i skattereformen fra 1993 blev fastlagt under  

 forudsætning af, at den gennemsnitlige kommunale skatteprocent forblev  

 konstant.
Denne forudsætning blev blandt andet bygget på, at det skrå  

 skatteloft og den kommunale medfinansiering heraf ville udgøre et  

 tilstrækkeligt incitament til at holde kommuneskatterne i ro.
Det kan konstateres, at denne forudsætning ikke holdt.
Den gennemsnitlige  

 kommunale skattesats er steget med 2,2 pct.point siden 1994 og udgør nu 32,4  

 pct. (inkl. kirkeskatten) i en gennemsnitskommune.
Det betyder, at der i dag  

 kun findes ganske få kommuner, hvor det skrå skatteloft, der sætter loft over  

 beskatningen af den sidst tjente krone, ikke er effektivt.
Således udgør det  

 gennemsnitlige nedslag i topskatten 2,7 pct.-point i 1998, svarende til en  

 effektiv topskattesats på 12,3 pct.
Ændringerne i den foreslåede justering af 1998-skattesystemet er med  

 baggrund heri målrettet, så de bliver til særlig fordel for de laveste  

 arbejdsindkomster og i mindre grad for de højere indkomster.
Det har bl.a.  

 sin baggrund i, at de lavere indkomster fuldt ud er blevet pålagt de højere  

 kommuneskatter.
Det er kun sket i begrænset omfang for de højeste indkomster,  

 som har fået nedslag som følge af det skrå skatteloft.
Det er gjort ved at sænke bundskatten med 2 pct.point og forhøje grænsen  

 for mellemskatten med 32.000 kr. frem til 2002 samt ved at fastholde det skrå  

 skatteloft uændret på 58 pct.
Den højere mellemskattegrænse indebærer, at  

 progressionen i beskatningen af lønindkomst sætter ind på et højere niveau  

 end i dag, hvor det sker ved indkomster umiddelbart over dagpengemaksimum.
Det foreslås, at arbejdsmarkedsbidraget - udover de nuværende formål - med  

 virkning fra og med 1999 tillige sigter på at dække statslige udgifter til  

 førtidspension, revalidering, fleksjob og skånejob m.v.
Hermed fastholdes  

 arbejdsmarkedsbidraget for lønmodtagere og selvstændigt erhvervsdrivende  

 uændret på 8 pct. i 1999.
Samtidig foreslås det, at der fra og med 1999 sker en sammenlægning af de  

 3 eksisterende fonde -Dagpengefonden, Aktiveringsfonden og Sygedagpengefonden  

 - til een fond - Arbejdsmarkedsfonden.
Der sker herved en forenkling ved  

 opgørelse af reguleringsbehov og fastsættelse af bidragssatser.
 Skattesystemets bidrag til styrkelse af den private opsparing sker ved at  

 fjerne fradraget for negativ kapitalindkomst i grundlaget for mellemskatten  

 fra og med 1999. Endvidere fjernes fradraget for negativ kapitalindkomst i  

 grundlaget for bundskatten med halvdelen i 2000 og fuldt ud fra og med 2001.
Det betyder, at skatteværdien af rentefradraget gradvis sænkes fra 46,4  

 pct. i 1998 (40,4 pct. for skatteydere, der ikke betaler mellemskat) til 32,4  

 pct. fra og med 2001 i en gennemsnitskommune.
Strukturomlægningen vil aflaste  

 den almindelige finanspolitik, øge opsparingen og bidrage til at dæmpe  

 væksten i priserne på boligmarkedet, der er steget kraftigt de senere år.
 Ligningsmæssige fradrag, f.eks. befordringsfradraget og fradrag for  

 faglige kontingenter, udgår af grundlaget for bundskatten i 2002 og får  

 dermed også en skatteværdi på gennemsnitlig 32,4 pct. imod 40,4 pct. i 1998.
 Som kompensation for den mistede skatteværdi af befordringsfradraget og  

 som beskæftigelsesfremmende foranstaltning foreslås der et forhøjet fradrag  

 for befordring mellem hjem og arbejde til personer med lavere indkomster.  

 Forhøjelsen af befordringsfradraget aftrappes i takt med stigende indkomst.
 Derudover forhøjes procentsatsen for fri firmabil fra 23 pct. i 1998 til  

 24 pct. i 1999 og til 25 pct. fra og med 2000.
Endelig foreslås det, at beskatningen af den såkaldte lejeværdi afskaffes  

 for størstedelen af alle ejerboliger.
Herunder for ejere af parcelhuse,  

 ejerlejligheder, sommerhuse, stuehuse m.v.
Samtidig foreslås det særlige  

 standardfradrag ophævet.
 Til gengæld for lejeværdibeskatningen indføres for disse ejendomme en  

 kommunal og amtskommunal ejendomsværdiskat på ejerboliger.  

 Ejendomsværdiskatten er ikke som skatten af lejeværdi en indkomstskat, men en  

 ejendomsskat på boligværdien af en ejerbolig.
 For nuværende ejere medfører omlægningen generelt set ikke et øget  

 beskatningsniveau af ejerboligen.
 For kommende ejere er der tale om en moderat stramning i  

 beskatningsniveauet, som vil være med til at dæmpe prisudviklingen på  

 ejerboliger.
 De samlede justeringer på personskatteområdet medfører en nettobelastning  

 af husholdningerne på ca. 0,2 mia. kr. i 1999. I 2000 vil der fremkomme et  

 samlet provenutab på ca. 0,7 mia. kr., der gradvis stiger til 3,3 mia. kr. i  

 2002 i takt med sænkningen af bundskatten og forhøjelsen af bundfradraget for  

 mellemskatten.
 Den nye ejendomsværdiskat skønnes i 2002 at indbringe ca. 7 mia. kr.
 Idet jeg i øvrigt henviser til bemærkningerne i lovforslagene, skal jeg  

 anbefale disse forslag til Folketingets hurtige og velvillige behandling.
Bilag 1 Skalaforløb efter gældende regler i 1998 og efter lovforslaget for 1999 - 2002 (* 1) Skatteprocenten svarer til skattesatsen i gennemsnitskommunen i  

 1998. For 1999-2002 er forudsat uændret kommuneskat.
Kirkeskatten udgør 0,7  

 pct. i alle årene og er ikke omfattet af skatteloftet.
Bilag 2 I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret senest ved § 3 i  

 lov nr. 133 af 25. februar 1998, foretages følgende ændringer:
 1. § 6 affattes således:
 » § 6. Skatten efter § 5, nr. 1, beregnes med den procent, der  

 anføres i stk. 2, af den personlige indkomst med tillæg af positiv  

 kapitalindkomst, jf. dog stk. 3.
 Stk. 2. For indkomståret 1999 udgør procenten 7,5. For  

 indkomståret 2000 udgør procenten 7. For indkomståret 2001 udgør procenten  

 6,5. For indkomståret 2002 og efterfølgende indkomstår udgør procenten 6.
Stk. 3. For indkomståret 1999 beregnes skatten efter § 5, nr. 1,  

 af den skattepligtige indkomst.
For indkomståret 2000 beregnes skatten efter  

 § 5, nr. 1, af den skattepligtige indkomst med tillæg af halvdelen af negativ  

 kapitalindkomst.
For indkomståret 2001 beregnes skatten efter § 5, nr. 1, af  

 den skattepligtige indkomst med tillæg af negativ kapitalindkomst.
Underskud  

 i skattepligtig indkomst, der modregnes efter reglerne i § 13, stk. 1 og 2,  

 fragår ikke ved opgørelsen af beregningsgrundlaget efter 2. og 3. pkt.
Stk. 4. Hvis en gift person har negativ kapitalindkomst, modregnes  

 dette beløb i den anden ægtefælles positive kapitalindkomst, inden skatten  

 efter stk. 1-3 beregnes.
Det er en forudsætning, at ægtefællerne er  

 samlevende ved indkomstårets udløb.«.
§ 6. Skatten efter § 5, nr. 1, beregnes med den i stk. 2 anførte  

 procent af den skattepligtige indkomst Stk. 2. For indkomståret 1994 udgør procenten 14,5. For  

 indkomståret 1995 udgør procenten 13. For indkomståret 1996 udgør procenten  

 12. For indkomståret 1997 udgør procenten 10. For indkomståret 1998 og  

 følgende indkomstår udgør procenten 8.
 2. § 6 a affattes således:
»§ 6 a.
Skatten efter § 5, nr. 2, beregnes med 6 pct. af den  

 personlige indkomst med tillæg af positiv kapitalindkomst, i det omfang det  

 samlede beløb overstiger det i stk. 2 anførte bundfradrag.
Bundfradraget  

 reguleres efter § 20.
Stk. 2. For indkomståret 1999 udgør bundfradraget 111.000 kr.
For  

 indkomståret 2000 udgør bundfradraget 116.650 kr.
For indkomståret 2001 udgør  

 bundfradraget 122.100 kr.
For indkomståret 2002 og efterfølgende indkomstår  

 udgør bundfradraget 127.350 kr.
Stk. 3. Hvis en gift person har negativ kapitalindkomst, modregnes  

 dette beløb i den anden ægtefælles positive kapitalindkomst, inden skatten  

 efter stk. 1-2 beregnes.
Det er en forudsætning, at ægtefællerne er  

 samlevende ved indkomstårets udløb.
Stk. 4. Hvis en gift persons personlige indkomst med tillæg af  

 positiv kapitalindkomst er lavere end det i stk. 2 nævnte bundfradrag,  

 forhøjes den anden ægtefælles bundfradrag med forskelsbeløbet.
Forhøjelsen  

 kan dog højst udgøre et til bundfradraget svarende beløb.
Det er en  

 forudsætning, at ægtefællerne er samlevende ved indkomstårets udløb.«.
§ 6 a.
Skatten efter § 5, nr. 2, beregnes med den i stk. 2 anførte  

 procent af den personlige indkomst med tillæg af positiv kapitalindkomst  

 eller fradrag af negativ kapitalindkomst, i det omfang det samlede beløb  

 overstiger et bundfradrag på 105.100 kr.
Bundfradraget reguleres efter § 20.
 Stk. 2. For indkomståret 1994 udgør procenten 4,5. For hvert af  

 indkomstårene 1995 og 1996 udgør procenten 5. For indkomståret 1997 og  

 følgende indkomstår udgør procenten 6.
Stk. 3. Hvis en gift persons personlige indkomst med tillæg af  

 positiv kapitalindkomst eller fradrag af negativ kapitalindkomst er lavere  

 end det i stk. 1 nævnte bundfradrag, forhøjes den anden ægtefælles  

 bundfradrag med forskelsbeløbet.
Forhøjelsen kan dog højst udgøre et til  

 bundfradraget svarende beløb.
Det er en forudsætning, at ægtefællerne er  

 samlevende ved indkomstårets udløb.
Stk. 4. Hvis en gift persons positive personlige indkomst med  

 fradrag af negativ kapitalindkomst udgør et negativt beløb, fragår dette ved  

 beregningen af skat efter § 5, nr. 2, for den anden ægtefælle.
Stk. 3, sidste  

 pkt., finder tilsvarende anvendelse.
 3. § 7, stk. 1 og 2, affattes således:
 »Skatten efter § 5, nr. 3, beregnes af den personlige indkomst med  

 tillæg af heri fradragne og ikke medregnede indbetalinger til  

 kapitalforsikringer i pensionsøjemed og til opsparing i pensionsøjemed, jf.  

 pensionsbeskatningslovens afsnit I, og med tillæg af positiv kapitalindkomst.
 Stk. 2. Skatten udgør 15 pct. af det i stk. 1 nævnte  

 beregningsgrundlag, i det omfang det overstiger et bundfradrag på 190.000  

 kr.«.
 4. § 7, stk. 4-6, affattes således:
 » Stk. 4. For hver ægtefælle beregnes skat med 15 pct. af  

 vedkommendes personlige indkomst med tillæg af heri fradragne og ikke  

 medregnede indbetalinger til kapitalforsikringer i pensionsøjemed og til  

 opsparing i pensionsøjemed, jf. pensionsbeskatningslovens afsnit I, i det  

 omfang dette beregningsgrundlag overstiger et bundfradrag på 190.000 kr.
Stk. 5. Der beregnes tillige skat af ægtefællernes samlede  

 positive nettokapitalindkomst.
Til dette formål beregnes en skat hos den af  

 ægtefællerne, der har det højeste beregningsgrundlag efter stk. 4. Skatten  

 beregnes med 15 pct. af denne ægtefælles beregningsgrundlag efter stk. 4 med  

 tillæg af ægtefællernes samlede positive nettokapitalindkomst.
Skatten  

 beregnes dog kun i det omfang, det samlede beløb overstiger bundfradraget på  

 190.000 kr.
 Stk. 6. Forskellen mellem skatten efter stk. 5 og skatten efter  

 stk. 4 for den ægtefælle, der har det højeste beregningsgrundlag efter stk.  

 4, udgør skatten af ægtefællernes samlede positive  

 nettokapitalindkomst.«.
 5. I § 7, stk. 7, udgår: »over et grundbeløb på 16.150  

 kr.«.
 6. § 7, stk. 8-10, affattes således:
 » Stk. 8. Hvis begge ægtefæller har positiv kapitalindkomst,  

 fordeles skatten af ægtefællernes samlede nettokapitalindkomst imellem dem  

 efter forholdet mellem hver enkelt ægtefælles kapitalindkomst.
 Stk. 9. Hvis ægtefællernes beregningsgrundlag efter stk. 4 er lige  

 store, anses den af ægtefællerne, som har de største udgifter af den art, der  

 fradrages ved opgørelsen af den skattepligtige indkomst, men ikke ved  

 opgørelsen af personlig indkomst og kapitalindkomst, for at have det højeste  

 beregningsgrundlag efter stk 4.
 Stk. 10. Bundfradraget i stk. 2, 4 og 5 reguleres efter §  

 20.«.
§ 7. Skatten efter § 5, nr. 3, beregnes af den personlige indkomst  

 med tillæg af den del af kapitalindkomsten, der overstiger et grundbeløb på  

 16.150 kr.
Skatten udgør den i stk. 2 anførte procent af dette  

 beregningsgrundlag, i det omfang det overstiger et bundfradrag på 190.000 kr.
 Stk. 2. For indkomståret 1994 udgør procenten 12,5. For  

 indkomståret 1995 udgør procenten 13,5. For indkomståret 1996 og følgende  

 indkomstår udgør procenten 15.
 Stk. 3. For ægtefæller beregnes skatten efter stk. 4-9, når de er  

 samlevende i hele indkomståret og dette udgør en periode af et helt år.
 Stk. 4. For hver ægtefælle beregnes skat af vedkommendes  

 personlige indkomst, i det omfang den overstiger bundfradraget på 190.000 kr.  

 Skatten beregnes med den procent, der fremgår af stk. 2.
Stk. 5. Der beregnes tillige skat af ægtefællernes samlede  

 positive nettokapitalindkomst, hvis den overstiger et grundbeløb på 32.300  

 kr.
Til dette formål beregnes en skat på grundlag af den personlige indkomst  

 hos den af ægtefællerne, der har den højeste personlige indkomst, med tillæg  

 af den del af ægtefællernes samlede positive nettokapitalindkomst, der  

 overstiger grundbeløbet på 32.300 kr.
Skatten beregnes dog kun af dette  

 beregningsgrundlag, i det omfang det overstiger bundfradraget på 190.000 kr.  

 Skatten beregnes med den procent, der fremgår af stk. 2.
 Stk. 6. Forskellen mellem skatten efter stk. 5 og skatten efter  

 stk. 4 for den ægtefælle, der har den højeste personlige indkomst, udgør  

 skatten af ægtefællernes samlede positive nettokapitalindkomst.
 Stk. 7. Har kun den ene ægtefælle positiv kapitalindkomst over et  

 grundbeløb på 16.150 kr., påhviler den samlede skat af ægtefællernes  

 nettokapitalindkomst efter stk. 6 denne ægtefælle.
 Stk. 8. Hvis begge ægtefæller har positiv kapitalindkomst over et  

 grundbeløb på 16.150 kr., fordeles skatten af ægtefællernes samlede  

 nettokapitalindkomst imellem dem efter forholdet mellem de dele af hver  

 ægtefælles kapitalindkomst, der overstiger grundbeløbet på 16.150 kr.
 Stk. 9. Hvis ægtefællerne har lige store personlige indkomster,  

 anses den af ægtefællerne for at have den største personlige indkomst, som  

 har de største udgifter af den art, der fradrages ved opgørelsen af den  

 skattepligtige indkomst, men ikke ved opgørelsen af personlig indkomst og  

 kapitalindkomst.
 Stk. 10. Bundfradrag og grundbeløb i stk. 1-8 reguleres efter §  

 20. Grundbeløb på 32.300 kr. reguleres dog som to grundbeløb på 16.150 kr.
 7. I § 13, stk. 1, 1. pkt., ændres »§ 12, stk.  

 1,» til: »§ 12, stk. 1, 2. pkt.,», og »§§ 6 a,»  

 ændres til: »§§ 6, 6 a,».
 8. I § 13, stk. 1, 3. pkt., ændres »§§ 6 a,» til:  

 »§§ 6, 6 a,».
 9. I § 13, stk. 2, 2. pkt., ændres »§§ 6 a,» til:  

 »§§ 6, 6 a,».
 10. § 13, stk. 3, affattes således:
» Stk. 3. Hvis den personlige indkomst er negativ, modregnes  

 den inden opgørelsen af beregningsgrundlaget efter §§ 6, 6 a og 7 i  

 indkomstårets positive kapitalindkomst.
Et resterende negativt beløb  

 fremføres til modregning først i kapitalindkomst og derefter i personlig  

 indkomst med tillæg af heri fradragne og ikke medregnede indbetalinger til  

 kapitalforsikringer i pensionsøjemed og til opsparing i pensionsøjemed, jf.  

 pensionsbeskatningslovens afsnit I, for de næste 5 indkomstår inden  

 opgørelsen af beregningsgrundlagene efter §§ 6, 6 a og 7. Negativ personlig  

 indkomst kan kun fremføres, i det omfang den ikke kan modregnes efter 1.  

 eller 2. pkt. for et tidligere indkomstår.«.
 11. § 13, stk. 4, 1. pkt., affattes således:
 »Hvis en gift persons personlige indkomst er negativ og ægtefællerne  

 er samlevende ved indkomstårets udløb, skal det negative beløb inden  

 opgørelse af beregningsgrundlagene efter §§ 6, 6 a og 7 modregnes i den anden  

 ægtefælles personlige indkomst med tillæg af heri fradragne og ikke  

 medregnede indbetalinger til kapitalforsikringer i pensionsøjemed og til  

 opsparing i pensionsøjemed, jf. pensionsbeskatningslovens afsnit I.«.
 12. § 13, stk. 4, 5. og 6. pkt., affattes således:
 »Et negativt beløb, der herefter ikke er modregnet, fremføres inden  

 for de følgende 5 indkomstår, i det omfang beløbet ikke kan modregnes for et  

 tidligere indkomstår, til modregning inden opgørelsen af  

 beregningsgrundlagene efter §§ 6, 6 a og 7. Hvert år modregnes negativ  

 personlig indkomst først i ægtefællernes positive kapitalindkomst opgjort  

 under eet, derefter i den skattepligtiges personlige indkomst med tillæg af  

 heri fradragne og ikke medregnede indbetalinger til kapitalforsikringer i  

 pensionsøjemed og til opsparing i pensionsøjemed, jf.  

 pensionsbeskatningslovens afsnit I, og endelig i ægtefællens personlige  

 indkomst med tillæg af heri fradragne og ikke medregnede indbetalinger til  

 kapitalforsikringer i pensionsøjemed og til opsparing i pensionsøjemed, jf.  

 pensionsbeskatningslovens afsnit I.«.
 13. I § 13, stk. 5, 1. pkt., udgår: »eller § 6 a, stk.  

 4,».
 14. I § 13, stk. 5 , indsættes efter 2. pkt. :
 »Der kan ikke ske overførsel efter stk. 4 af den del af underskuddet,  

 der modsvares af fradragne og ikke medregnede indbetalinger til  

 kapitalforsikringer i pensionsøjemed og til opsparing i pensionsøjemed, jf.  

 pensionsbeskatningslovens afsnit I.«.
§ 13. Hvis den skattepligtige indkomst udviser underskud, skal  

 skatteværdien af underskuddet - beregnet med de i § 12, stk. 1, nævnte  

 procenter - så vidt muligt modregnes i de beregnede skatter efter §§ 6 a, 7,  

 og 8 a, stk. 2. Et herefter resterende underskud fremføres til fradrag i den  

 skattepligtige indkomst for de følgende 5 indkomstår.
Inden for 5 års  

 perioden kan fradraget for underskud i skattepligtig indkomst dog kun  

 fremføres til et senere indkomstår, hvis det ikke kan rummes i skattepligtig  

 indkomst eller modregnes med skatteværdien i skat efter §§ 6 a, 7 og 8 a,  

 stk. 2, for et tidligere indkomstår.
Stk. 2. Hvis en gift persons skattepligtige indkomst udviser  

 underskud, og ægtefællerne er samlevende ved indkomstårets udløb, skal  

 underskud, der ikke er modregnet efter stk. 1, 1. pkt., i størst muligt  

 omfang fradrages i den anden ægtefælles skattepligtige indkomst.
Derefter  

 modregnes skatteværdien af uudnyttet underskud i ægtefællens beregnede  

 skatter efter §§ 6 a, 7 og 8 a, stk. 2. Modregning sker, før ægtefællens egne  

 uudnyttede underskud fra tidligere indkomstår fremføres efter 4.-6. pkt.
Et  

 herefter overskydende beløb fremføres til fradrag i de 5 følgende indkomstår  

 efter stk. 1, 3. pkt.
Hvert år fradrages underskud først i den  

 skattepligtiges indkomst og i øvrigt efter samme regler, som gælder for  

 underskudsåret.
Hvis ægtefællen ligeledes har uudnyttet underskud vedrørende  

 tidligere indkomstår, modregnes det ældste af underskuddene først, uanset  

 hvilken ægtefælle underskuddet vedrører.
Stk. 3. Hvis den personlige indkomst er negativ, modregnes den  

 inden opgørelsen af beregningsgrundlaget efter §§ 6 a og 7 i indkomstårets  

 positive kapitalindkomst.
Et resterende negativt beløb fremføres til fradrag  

 først i kapitalindkomst og derefter i personlig indkomst for de nærmest  

 følgende 5 indkomstår inden opgørelsen af beregningsgrundlaget efter §§ 6 a -  

 7. I denne periode kan fradraget for negativ personlig indkomst dog kun  

 fremføres til et senere indkomstår, hvis det ikke kan rummes i  

 kapitalindkomst og personlig indkomst for et tidligere indkomstår.
Stk. 4. Hvis en gift persons personlige indkomst er negativ, og  

 ægtefællerne er samlevende ved indkomstårets udløb, skal det negative beløb  

 inden opgørelsen af beregningsgrundlaget efter §§ 6 a og 7 fradrages i den  

 anden ægtefælles positive personlige indkomst.
Et overskydende negativt beløb  

 modregnes i ægtefællernes positive kapitalindkomst opgjort under eet.
Har  

 begge ægtefæller positiv kapitalindkomst, modregnes det negative beløb  

 fortrinsvis i den skattepligtiges kapitalindkomst og derefter i ægtefællens  

 kapitalindkomst.
Modregning sker, før ægtefællens egne uudnyttede underskud  

 fra tidligere indkomstår fremføres efter 5.-8. pkt.
Et negativt beløb, der  

 herefter ikke er fradraget, fremføres inden for de følgende 5 indkomstår  

 efter stk. 3, sidste pkt., til fradrag inden opgørelsen af  

 beregningsgrundlaget efter §§ 6 a og 7. Hvert år fradrages negativ personlig  

 indkomst først i ægtefællernes positive kapitalindkomst opgjort under eet,  

 derefter i den skattepligtiges personlige indkomst og endelig i ægtefællens  

 personlige indkomst. 3 pkt. finder tilsvarende anvendelse.
Hvis ægtefællen  

 ligeledes har uudnyttet underskud vedrørende tidligere indkomstår, modregnes  

 det ældste af underskuddene først, uanset hvilken ægtefælle underskuddet  

 vedrører.
Stk. 5. Ved overførsel efter stk. 2 eller 4 eller § 6 a, stk. 4,  

 af underskud mellem ægtefæller ses der ved opgørelsen af ægtefællernes  

 skattepligtige indkomst og personlige indkomst i denne forbindelse bort fra  

 personlig indkomst, der beskattes i udlandet og ikke her i landet.
Den  

 personlige indkomst reduceres med fradragsberettigede udgifter, der vedrører  

 denne indkomst, uanset om disse udgifter er omfattet af § 3, stk. 2.  

 Bestemmelsen finder dog ikke anvendelse, hvor skatten af den udenlandske  

 indkomst er nedsat i henhold til bestemmelsen i ligningslovens § 33 A eller §  

 33 C.
- - - 15. I § 19, stk. 1, 1. pkt., ændres »skatteloftet i  

 2.-6. pkt.« til: »58 pct.«.
 16. § 19, stk. 1, 2.-6. pkt., ophæves.
§ 19. Hvis en skattepligtigs kommunale og amtskommunale  

 indkomstskatteprocenter og skatteprocenter efter §§ 6, 6 a og 7 sammenlagt  

 overstiger skatteloftet i 2.-6. pkt., beregnes et nedslag i statsskatten  

 svarende til, at skatteprocenten efter § 7 blev nedsat med de overskydende  

 procenter beregnet med een decimal.
For indkomståret 1994 er skatteloftet 65  

 pct.
For indkomståret 1995 er skatteloftet 63,5 pct.
For indkomståret 1996 er  

 skatteloftet 62 pct.
For indkomståret 1997 er skatteloftet 60 pct.
For  

 indkomståret 1998 og senere indkomstår er skatteloftet 58 pct.
 17. § 25 a og § 27 a ophæves.
§ 25 a.
Negativ personlig indkomst, der vedrører indkomstår forud  

 for indkomståret 1994, og som efter de hidtidige regler skulle have været  

 fratrukket ved indkomstopgørelsen for indkomståret 1994 til brug for  

 beregningerne efter § 7 og § 8, kan fratrækkes ved indkomstopgørelsen til  

 brug for beregningerne efter §§ 6 a og 7 efter reglerne i § 13.
- - - § 27 a.
Ved opgørelsen af beregningsgrundlaget for mellemskatten  

 efter § 6 a samt overførsel af uudnyttet bundfradrag og negativt beløb efter  

 § 6 a, stk. 3 og 4, kan den skattepligtige i indkomstårene 1994 og 1995  

 fradrage udgifter til underholdsbidrag i et omfang som angivet i stk. 2.
 Stk. 2. Udgifter til underholdsbidrag, som efter ligningslovens §§  

 10 og 11 kan fradrages i den bidragspligtiges skattepligtige indkomst, kan  

 tillige fradrages efter stk. 1 i det omfang, de overstiger 40.000 kr. i  

 indkomståret 1994 og 80.000 kr. i indkomståret 1995.
§ 2 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret senest ved § 7 i lov nr. 1106 af 29. december 1997,  

 foretages følgende ændring:
 1. I § 5, stk. 1, 1. pkt., ændres »den til statsskat  

 opgjorte skattepligtige almindelige indkomst« til: »den i henhold  

 til personskatteloven opgjorte skattepligtige indkomst«.
§ 5. Kommunal indkomstskat beregnes på grundlag af den til  

 statsskat opgjorte skattepligtige almindelige indkomst.
Skatten nedsættes  

 efter personskattelovens §§ 10-12, jf. til dels § 9.
- - - § 3 I skattestyrelsesloven, jf. lovbekendtgørelse nr. 174 af 19. marts 1998,  

 foretages følgende ændring:
 1. § 33 C, stk. 1, 1. pkt., affattes således:
 »For skattepligtige fysiske personer og dødsboer udgør tilskuddet 38  

 pct. for udgifter, der er betalt inden udgangen af kalenderåret 2001, og  

 derefter 32 pct.«.
§ 33 C.
For skattepligtige personer og dødsboer udgør tilskuddet  

 38 pct. af de tilskudsberettigede udgifter.
For andre skattepligtige udgør  

 tilskuddet 34 pct.
- - - Efter 2. behandling den 24. juni 1998 § 1 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret senest ved § 3 i  

 lov nr. 133 af 25. februar 1998, foretages følgende ændringer:
 1. § 6 affattes således:
 »§ 6. Skatten efter § 5, nr. 1, beregnes med den procent, der  

 anføres i stk. 2, af den personlige indkomst med tillæg af positiv  

 kapitalindkomst, jf. dog stk. 3.
 Stk. 2. For indkomståret 1999 udgør procenten 7,5. For  

 indkomståret 2000 udgør procenten 7. For indkomståret 2001 udgør procenten  

 6,25. For indkomståret 2002 og efterfølgende indkomstår udgør procenten 5,5.
Stk. 3. For indkomståret 1999 beregnes skatten efter § 5, nr. 1,  

 af den skattepligtige indkomst.
For indkomståret 2000 beregnes skatten efter  

 § 5, nr. 1, af den skattepligtige indkomst med tillæg af halvdelen af negativ  

 kapitalindkomst.
For indkomståret 2001 beregnes skatten efter § 5, nr. 1, af  

 den skattepligtige indkomst med tillæg af negativ kapitalindkomst.
Underskud  

 i skattepligtig indkomst, der modregnes efter reglerne i § 13, stk. 1 og 2,  

 fragår ikke ved opgørelsen af beregningsgrundlaget efter 2. og 3. pkt.
Stk. 4. Hvis en gift person har negativ kapitalindkomst, modregnes  

 dette beløb i den anden ægtefælles positive kapitalindkomst, inden skatten  

 efter stk. 1-3 beregnes.
Det er en forudsætning, at ægtefællerne er  

 samlevende ved indkomstårets udløb.« 2. § 6 a affattes således:
»§ 6 a.
Skatten efter § 5, nr. 2, beregnes med 6 pct. af den  

 personlige indkomst med tillæg af positiv kapitalindkomst, i det omfang det  

 samlede beløb overstiger det i stk. 2 anførte bundfradrag.
Bundfradraget  

 reguleres efter § 20.
Stk. 2. For indkomståret 1999 udgør bundfradraget 111.000 kr.
For  

 indkomståret 2000 udgør bundfradraget 116.650 kr.
For indkomståret 2001 udgør  

 bundfradraget 122.100 kr.
For indkomståret 2002 og efterfølgende indkomstår  

 udgør bundfradraget 127.350 kr.
Stk. 3. Hvis en gift person har negativ kapitalindkomst, modregnes  

 dette beløb i den anden ægtefælles positive kapitalindkomst, inden skatten  

 efter stk. 1 og 2 beregnes.
Det er en forudsætning, at ægtefællerne er  

 samlevende ved indkomstårets udløb.
Stk. 4. Hvis en gift persons personlige indkomst med tillæg af  

 positiv kapitalindkomst er lavere end det i stk. 2 nævnte bundfradrag,  

 forhøjes den anden ægtefælles bundfradrag med forskelsbeløbet.
Forhøjelsen  

 kan dog højst udgøre et til bundfradraget svarende beløb.
Det er en  

 forudsætning, at ægtefællerne er samlevende ved indkomstårets udløb.« 3. § 7, stk. 1 og 2, affattes således:
 »Skatten efter § 5, nr. 3, beregnes af den personlige indkomst med  

 tillæg af heri fradragne og ikke medregnede beløb omfattet af beløbsgrænsen i  

 pensionsbeskatningslovens § 16, stk. 1, og med tillæg af positiv  

 kapitalindkomst.
Stk. 2. Skatten udgør 15 pct. af det i stk. 1 nævnte  

 beregningsgrundlag, i det omfang det overstiger et bundfradrag på 190.000  

 kr.« 4. § 7, stk. 4-6, affattes således:
 »Stk. 4. For hver ægtefælle beregnes skat med 15 pct. af  

 vedkommendes personlige indkomst med tillæg af heri fradragne og ikke  

 medregnede beløb omfattet af beløbsgrænsen i pensionsbeskatningslovens § 16,  

 stk. 1, i det omfang dette beregningsgrundlag overstiger et bundfradrag på  

 190.000 kr.
Stk. 5. Der beregnes tillige skat af ægtefællernes samlede  

 positive nettokapitalindkomst.
Til dette formål beregnes en skat hos den af  

 ægtefællerne, der har det højeste beregningsgrundlag efter stk. 4. Skatten  

 beregnes med 15 pct. af denne ægtefælles beregningsgrundlag efter stk. 4 med  

 tillæg af ægtefællernes samlede positive nettokapitalindkomst.
Skatten  

 beregnes dog kun i det omfang, det samlede beløb overstiger bundfradraget på  

 190.000 kr.
Stk. 6. Forskellen mellem skatten efter stk. 5 og skatten efter  

 stk. 4 for den ægtefælle, der har det højeste beregningsgrundlag efter stk.  

 4, udgør skatten af ægtefællernes samlede positive  

 nettokapitalindkomst.« 5. I § 7, stk. 7, udgår »over et grundbeløb på 16.150  

 kr.«.
 6. § 7, stk. 8-10, affattes således:
 »Stk. 8. Hvis begge ægtefæller har positiv kapitalindkomst,  

 fordeles skatten af ægtefællernes samlede nettokapitalindkomst imellem dem  

 efter forholdet mellem hver enkelt ægtefælles kapitalindkomst.
 Stk. 9. Hvis ægtefællernes beregningsgrundlag efter stk. 4 er lige  

 store, anses den af ægtefællerne, som har de største udgifter af den art, der  

 fradrages ved opgørelsen af den skattepligtige indkomst, men ikke ved  

 opgørelsen af personlig indkomst og kapitalindkomst, for at have det højeste  

 beregningsgrundlag efter stk 4.
Stk. 10. Bundfradraget i stk. 2, 4 og 5 reguleres efter §  

 20.« 7. I § 13, stk. 1, 1. pkt., ændres »§ 12, stk.  

 1,» til: »§ 12, stk. 1, 2. pkt.,», og »§§ 6 a,»  

 ændres til: »§§ 6, 6 a,».
 8. I § 13, stk. 1, 3. pkt., ændres »§§ 6 a,» til:  

 »§§ 6, 6 a,».
 9. I § 13, stk. 2, 2. pkt., ændres »§§ 6 a,» til:  

 »§§ 6, 6 a,».
 10. § 13, stk. 3, affattes således:
»Stk. 3. Hvis den personlige indkomst er negativ, modregnes  

 den inden opgørelsen af beregningsgrundlaget efter §§ 6, 6 a og 7 i  

 indkomstårets positive kapitalindkomst.
Et resterende negativt beløb  

 fremføres til modregning først i kapitalindkomst og derefter i personlig  

 indkomst med tillæg af heri fradragne og ikke medregnede beløb omfattet af  

 beløbsgrænsen i pensionsbeskatningslovens § 16, stk. 1, for de næste 5  

 indkomstår inden opgørelsen af beregningsgrundlagene efter §§ 6, 6 a og 7.  

 Negativ personlig indkomst kan kun fremføres, i det omfang den ikke kan  

 modregnes efter 1. eller 2. pkt. for et tidligere indkomstår.« 11. § 13, stk. 4, 1. pkt., affattes således:
»Hvis en gift persons personlige indkomst er negativ og ægtefællerne  

 er samlevende ved indkomstårets udløb, skal det negative beløb inden  

 opgørelse af beregningsgrundlagene efter §§ 6, 6 a og 7 modregnes i den anden  

 ægtefælles personlige indkomst med tillæg af heri fradragne og ikke  

 medregnede beløb omfattet af beløbsgrænsen i pensionsbeskatningslovens § 16,  

 stk. 1.« 12. § 13, stk. 4, 5. og 6. pkt., affattes således:
»Et negativt beløb, der herefter ikke er modregnet, fremføres inden  

 for de følgende 5 indkomstår, i det omfang beløbet ikke kan modregnes for et  

 tidligere indkomstår, til modregning inden opgørelsen af  

 beregningsgrundlagene efter §§ 6, 6 a og 7. Hvert år modregnes negativ  

 personlig indkomst først i ægtefællernes positive kapitalindkomst opgjort  

 under eet, derefter i den skattepligtiges personlige indkomst med tillæg af  

 heri fradragne og ikke medregnede beløb omfattet af beløbsgrænsen i  

 pensionsbeskatningslovens § 16, stk. 1, og endelig i ægtefællens personlige  

 indkomst med tillæg af heri fradragne og ikke medregnede beløb omfattet af  

 beløbsgrænsen i pensionsbeskatningslovens § 16, stk. 1.« 13. I § 13, stk. 5, 1. pkt., udgår »eller § 6 a, stk.  

 4,».
 14. I § 13, stk. 5 , indsættes efter 2. pkt.:
»Der kan ikke ske overførsel efter stk. 4 af den del af underskuddet,  

 der modsvares af fradragne og ikke medregnede beløb omfattet af beløbsgrænsen  

 i pensionsbeskatningslovens § 16, stk. 1.« 15. I § 19, stk. 1, 1. pkt., ændres »skatteloftet i  

 2.-6. pkt.« til: »59 pct.«.
 16. § 19, stk. 1, 2.-6. pkt., ophæves.
 17. § 25 a affattes således:
»§ 25 a.
Den del af den skattepligtiges negative  

 kapitalindkomst, der overstiger 20 pct. af den skattepligtiges personlige  

 indkomst, omregnes til skatteværdi med den procent, der anføres i stk. 3.  

 Skatteværdien fradrages i nævnte rækkefølge i den skattepligtiges beregnede  

 skatter efter §§ 6, 6 a, 7 og 8 a, stk. 2, og herefter i skatter til kommune  

 og amtskommune samt kirkelige afgifter.
Stk. 2. For ægtefæller, der er samlevende ved indkomstårets udløb,  

 omregnes den del af ægtefællernes samlede negative nettokapitalindkomst, der  

 overstiger 20 pct. af ægtefællernes samlede personlige indkomst, til  

 skatteværdi med den procent, der anføres i stk. 3. Skatteværdien fradrages i  

 skatten hos den ægtefælle, der har negativ kapitalindkomst, der overstiger 20  

 pct. af denne ægtefælles personlige indkomst.
Hvis begge ægtefæller har  

 negativ kapitalindkomst, der overstiger 20 pct. af deres personlige indkomst,  

 fordeles skatteværdien imellem dem efter forholdet mellem de dele af hver  

 enkelt ægtefælles negative kapitalindkomst, der overstiger 20 pct. af hver  

 enkelt ægtefælles personlige indkomst.
I det omfang en af ægtefællerne ikke  

 kan udnytte skatteværdien, fradrages den ikke udnyttede del i den anden  

 ægtefælles skatter.
Stk. 1, 2. pkt., finder tilsvarende anvendelse.
Stk. 3. For indkomståret 2000 udgør procenten 4. For indkomstårene  

 2001 og 2002 udgør procenten 8. For indkomståret 2003 udgør procenten 6. For  

 indkomståret 2004 udgør procenten 4. For indkomståret 2005 udgør procenten 2.  

 For indkomståret 2006 og følgende indkomstår udgør procenten 0.« 18. § 27 a affattes således:
»§ 27 a.
Ved opgørelsen af beregningsgrundlaget for bundskat  

 efter § 6 kan en skattepligtig for indkomstårene 2002-2005 fradrage udgifter  

 af den art, der kan fradrages ved opgørelsen af den skattepligtige indkomst,  

 men ikke ved opgørelsen af personlig indkomst og kapitalindkomst, i det  

 omfang udgifterne overstiger det beløb, der er nævnt i stk. 2.
Stk. 2. For indkomståret 2002 udgør beløbet 40.000 kr.
For  

 indkomståret 2003 udgør beløbet 60.000 kr.
For indkomståret 2004 udgør  

 beløbet 80.000 kr.
For indkomståret 2005 udgør beløbet 100.000 kr.« § 2 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret senest ved § 7 i lov nr. 1106 af 29. december 1997,  

 foretages følgende ændring:
 1. I § 5, stk. 1, 1. pkt., ændres »den til statsskat  

 opgjorte skattepligtige almindelige indkomst« til: »den i henhold  

 til personskatteloven opgjorte skattepligtige indkomst«.
§ 3 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 174 af 19. marts 1998,  

 foretages følgende ændring:
 1. § 33 C, stk. 1, 1. pkt., affattes således:
 »For skattepligtige fysiske personer og dødsboer udgør tilskuddet 38  

 pct. for udgifter, der er betalt inden udgangen af kalenderåret 2001, og  

 derefter 32 pct.«.
§ 4 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1999, jf. dog stk. 2-4.
 Stk. 2. Personskattelovens § 6, stk. 4, som affattet ved denne  

 lovs § 1, nr. 1, har virkning fra og med indkomståret 2000.
 Stk. 3. Modregning af negativ personlig indkomst inden opgørelse  

 af beregningsgrundlaget efter personskattelovens § 6 i henhold til  

 personskattelovens § 13, stk. 3, og § 13, stk. 4, 1. og 5. pkt., som affattet  

 ved denne lovs § 1, nr. 10-12, har virkning fra og med indkomståret 2000.
 Stk. 4. § 1, nr. 7-9, har virkning fra og med indkomståret 2000.
