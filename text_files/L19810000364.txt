 I tilslutning til udenrigsministeriets bekendtgørelse nr. 12 af 13.  

 februar 1980, Lovtidende C, af Danmarks ratifikation af protokollen af 24.  

 november 1977, som ændrer konventionen af 6. maj 1963 om begrænsning af  

 tilfælde af dobbelt statsborgerret og værnepligt for personer med dobbelt  

 statsborgerret, bekendtgøres følgende:
 Danmark har ved en erklæring af 9. juli 1980 til Europarådets  

 generalsekretær i henhold til artikel 6, stk. 3, 2. afsnit, i konventionen,  

 som ændret ved ovennævnte protokol, meddelt, at en person, der også er  

 statsborger hos en anden kontraherende part, som ikke kræver obligatorisk  

 militærtjeneste, for at blive fritaget for aftjening af dansk værnepligt skal  

 have haft bopæl på denne parts territorium fra det fyldte 18. år til det  

 fyldte 26. år.
 Storbritannien har med virkning fra den 4. august 1980 afgivet erklæring  

 om, at ændringsprotokollens gyldighed udstrækkes til at omfatte Bailiwick of  

 Jersey, Bailiwick of Guernsey og Øen Man.
Udenrigsministeriet, den 13. januar 1981 F.
M.
