Fremsat den 16. april 2004 af Jørn Dohrmann (DF),  

 Colette L.
Brix (DF),  

 Kristian Thulesen Dahl (DF), Poul Fischer (DF),  

 Pia Kjærsgaard (DF),  

 Aase D.
Madsen (DF) og Peter Skaarup (DF) Forslag til folketingsbeslutning om forbedring af sikkerheden i de indre danske farvande Folketinget pålægger regeringen snarest muligt og inden den  

 31. december 2004 at fremsætte lovforslag og forberede de nødvendige  

 administrative forskrifter med det formål at gennemføre væsentlige  

 forbedringer  

 i sikkerheden for skibstrafikken og miljøet i de indre danske farvande ved 1.  

 	  

    

 at forbyde  

 benyttelse af enkeltskrogede tankskibe til at udføre nærmere angivne farlige  

 transporter af olie, kemikalier og radioaktivt materiale, 2.  

 	  

    

 at indføre pligt til  

 at benytte lods ved visse farlige former for søtransport, 3.  

 	  

    

 at indføre  

 lovpligtig ansvarsforsikring for visse farlige søtransporter i danske  

 farvande, 4.  

 	  

    

 at fastsætte en  

 alkoholpromillegrænse for skibspersonel, der fører skibe over en vis  

 størrelse  

 eller med passagerer eller nærmere bestemte fragter, og 5.  

 	  

    

 at opsige Traktat  

 ang.
Afløsningen af Sund- og Belttolden (TRA nr. 21000 af 14/03/1857)  

 ensidigt  

 af Danmark med kortest muligt varsel.
Bemærkninger til forslaget Formålet med beslutningsforslaget I november 2002 forliste det enkeltskrogede tankskib  

 »Prestige« ud for La Coruña på den spanske Atlanterhavskyst.
Et gigantisk  

 spild  

 af 70.000 t svær fuelolie ramte farvandene, fiskeriet, kysterne, turismen og  

 hele Nordspaniens økonomi.
Denne katastrofe, der var den værste af sin art  

 nogensinde, satte en række overvejelser og initiativer i gang mange steder i  

 verden.
Den Internationale Maritime Organisation (IMO) og EU har indført  

 forskellige foranstaltninger, bl.a. regler, der vil føre til forbud for  

 enkeltskrogede lastskibe mod at anløbe havne i henholdsvis IMOs og  

 EUs  

 medlemslande.
Også andre tiltag er på vej, men det mindsker ikke risikoen  

 for en forureningskatastrofe i Danmark.
For det første fordi EU-reglerne kun  

 vedrører anløb i havn og ikke gennemsejling, som frembyder langt den største  

 trussel for Danmark, for det andet fordi Rusland, der står for en stor og  

 stærkt stigende miljøfarlig skibstrafik gennem de danske farvande, ikke  

 berøres  

 af EUs regler.
Risikoen for miljøforurening i de indre danske farvande er  

 i dag meget stor, og den øges betydeligt i den kommende tid.
Det skyldes  

 bl.a.  

 en stigende trafik af tankskibe, efter at Rusland har åbnet en ny, stor  

 olieudskibningshavn i Primorsk nord for Skt.
Petersborg.
Fra denne havn skal  

 hvert år mange tusinde skibe med fulde tanke sejle gennem de snævre danske  

 farvande for at komme ud til mål overalt i verden.
Åbningen af den nye oliehavn i Rusland betyder en ny og  

 skærpet trussel.
Men bortset herfra er faren ikke ny.
Der er gennem en lang  

 årrække blevet advaret imod, at risikoen for en større miljøkatastrofe i de  

 indre danske farvande er stor og større end tidligere.
Der har allerede  

 gennem  

 mange år været en stærk stigning i antallet af farlige transporter gennem  

 Øresund, Storebælt og Lillebælt, og der forventes en fortsat stærk stigning i  

 trafikken af tankfartøjer.
Samtidig er der tale om stadig farligere laster af  

 blandt andet kemikalier, olie og radioaktivt materiale.
Flere eksperter har  

 på  

 en åben høring arrangeret af Folketingets Miljø- og Planlægningsudvalg den  

 14.  

 maj 2003 vurderet, at risikoen for en meget omfattende olieulykke i de danske  

 farvande er overhængende.
Samtidig peger nogle eksperter på, at andre lande  

 har  

 langt mere vidtgående kontrol med skibstrafikken end Danmark.
Der er på  

 baggrund af høringen udgivet en rapport, »Olietransport gennem danske  

 farvande«  

 (Teknologirådets rapporter 2003/3, ISBN:87-90221-84-2), der refererer indlæg  

 og  

 diskussioner på høringen.
De her nævnte forhold er i sig selv alarmerende, men skal  

 yderligere ses i lyset af, at Danmark har usædvanlig lavvandede hav- og  

 kystområder og meget korte afstande mellem sejlrender og kyster.
Hvis der  

 indtræffer større miljøulykker i de danske farvande, vil det med stor  

 sikkerhed  

 få meget alvorlige konsekvenser for både naturen, miljøet og økonomien.
Der foreligger i dag en omfattende viden om, hvilke tiltag  

 der kan begrænse risikoen for en større miljøkatastrofe som følge af  

 skibskollissioner, grundstødninger m.v.
En række eksperter og flere  

 organisationer og offentlige myndigheder har længe udtalt sig til støtte for  

 politiske tiltag, f.eks.
Dansk Ornitologisk Forening (  

  

 http://www.dof.dk/04_nyheder/Pressearkiv_2002.html),  

  

 Danmarks Naturfredningsforening (  

  

 http://www.dn.dk/sw1913.asp)  

  

 og Danmarks  

 Fiskeriforening (Børsen den 20. november 2002: »Oliekatastrofe kan ødelægge  

 dansk fiskeri«).  

  

 Ikke mindst på høringen i maj  

 2003 redegjorde eksperter for en række konkrete sikkerhedsforanstaltninger og  

 andre tiltag, der meget stærkt vil kunne reducere risikoen.
Der er derfor  

 også  

 en række konkrete handlinger, der kan iværksættes, men det kræver et politisk  

 initiativ.
Forslagsstillerne har valgt at prioritere fire  

 indsatsområder højt, fordi foranstaltninger på netop disse områder vil være  

 særlig effektive og have øjeblikkelig positiv indflydelse på miljø- og  

 transportsikkerheden.
Dertil kommer, at lovgivningen efter forslagsstillernes  

 opfattelse ikke vil volde tekniske eller administrative vanskeligheder og har  

 en god sammenhæng med andre bestræbelser, der tages i ind- og udland for at  

 styrke sikkerheden til søs.
Der er samtidig tale om foranstaltninger, der  

 ikke  

 er partipolitisk kontroversielle, men bør kunne samle en meget bred  

 tilslutning  

 i Folketinget.
De fire indsatsområder, på hvilke der foreslås lovgivet, er   

 	  

    

 forbud mod at benytte  

 enkeltskrogede tankskibe til at udføre  

    

  

 nærmere angivne farlige transporter af olie, kemikalier og radioaktivt  

 materiale i eller gennem de indre danske farvande,   

 	  

    

 pligt til at benytte  

 lods ved visse farlige former for søtransport,   

 	  

    

 lovpligtig  

 ansvarsforsikring for visse typer godstransport gennem danske farvande og   

 	  

    

 alkoholpromillegrænse  

 for skibspersonel, der fører skibe over en vis størrelse eller med passagerer  

 eller nærmere bestemte fragter.
I sammenhæng med de fire indsatsområder er det desuden  

 påkrævet, at Danmark søger Traktat ang.
Afløsningen af Sund- og Belttolden  

 opsagt med kortest muligt varsel, jf. nedenfor under afsnit 4.
De foranstaltninger, der foreslås i dette  

 beslutningsforslag, kan desværre ikke garantere mod miljøulykker i de danske  

 farvande.
Men de kan reducere risikoen betydeligt.
Dansk Folkeparti opfordrer  

 derfor til, at et så bredt politisk flertal som muligt samler sig om dette  

 beslutningsforslag.
Historik og udviklingstendenser Danmark har gennem de senere år i stigende omfang været  

 udsat for forurening fra skibe, der gennemsejler danske farvande.  

 Forureningen  

 består ofte af olie, der lækkes fra skibe, som vasker tankene.
I andre  

 tilfælde  

 stammer olien fra kollisioner eller grundstødninger.
For det første tilfældes vedkommende har Søværnets  

 Operative Kommando i de senere år ydet en ekstra indsats for at sikre den  

 nødvendige overvågning af de danske farvande, hvilket synes at have mindsket  

 problemet.
Derimod er der ikke sket nogen forbedring i relation til antallet  

 af  

 kollisioner og grundstødninger i dansk farvand.
Skibsuheld kan have mange årsager.
Der kan være tale om  

 deciderede fejl i den tekniske konstruktion eller en uhensigtsmæssig  

 skibskonstruktion, der øger risikoen for lækager i forbindelse med påsejling.  

 Andre elementer, der kan spille ind, er skibspersonalets uddannelse og  

 påvirkning  

 af medicin, alkohol eller andre stoffer, der kan have en hallucinogen effekt.  

 Ydre omstændigheder kan ligeledes spille en rolle, eksempelvis med hensyn  

 til,  

 om skibene vælger at tage lods om bord for at forbedre mulighederne for en  

 sikker sejlads gennem danske farvande.
Den 18. marts 1967 gik skibet »The Torrey Canyon« på grund  

 ved Lands End i det sydlige England, og 80.000 t olie slap ud.
Dette var den  

 første af en række større oliekatastrofer, som ramte Europa, og skal bl.a.  

 ses  

 i lyset af det øgede forbrug og den deraf følgende øgede transport af olie.  

 11  

 år senere, den 16. marts 1978, skete den ulykke, der indtil dato har  

 involveret  

 den største mængde olie, da olietankeren »Amoco Cadiz« gik på grund ud for  

 Portsall og spildte 213.000 t olie.
Den indtil dato værste oliekatastrofe  

 skete  

 den 24. marts 1989, da olietankeren »Exxon Valdez« gik på grund i Prince  

 William Sound og 34.000 t olie slap ud.
Olien bredte sig over et 359 km  

  

 2  

  

 stort område med lav vandudskiftning, hvor værdifulde naturområder blev  

 skadet  

 for evigt.
Den seneste alvorlige ulykke skete, da tankskibet »Prestige«  

 knækkede midt over og sank 250 km ud for den spanske kyst ved La Coruña.  

 Skibet  

 havde 70.000 t brændselsolie i tankene.
Mindst 10.000 t havnede i havet, og  

 en  

 stor del ramte den spanske kyst.
Effekten heraf har været særdeles alvorlig,  

 idet turistindustrien er blevet ramt hårdt.
Flere tusinde mennesker har fået  

 frataget deres levebrød.
Nogle af dem har i generationer samlet rankefødder,  

 muslinger og andre skaldyr ud for klippeskærene ved La Coruña.
Den galiciske  

 lokalregering har efter »Prestige«s forlis forbudt alt fiskeri i området.  

 Zoologiprofessor Victorino Urgorri vurderede, at der ville gå mindst 4 år,  

 før  

 økosystemet er genskabt som før. »Prestige«-forliset foregik i modsætning til  

 »Exxon Valdez«-katastrofen i et område med større vandgennemstrømning,  

 hvorfor  

 økosystemet hurtigere genoprettes end i tilfældet fra Alaska.
Danmark har i international sammenhæng været forskånet for  

 store oliekatastrofer.
I perioden 1997-2001 skete der 206 grundstødninger og  

 kollisioner, heraf 8 kollisioner i Østersøen.
Derudover skete der 49 andre  

 skibsulykker i Østersøen mod 62 året forinden.
I forbindelse med 16 af disse  

 uheld blev der registreret olieudslip.
Den største danske oliekatastrofe til  

 dato skete den 29. marts 2001 (Politiken den 12. september 2002: »28.000 ton  

 olie gik på grund«), da skibene »Baltic Carrier« og »Tern« kolliderede syd  

 for  

 Møn på territorialgrænsen mellem Danmark og Tyskland. »Baltic Carrier« var  

 bygget i 2000 i Sydkorea og indregistreret på Marshalløerne.
Skibet var et  

 olie/kemikalietankskib på 23.235 brt med en lastkapacitet på 37.000 tdw, og  

 skibet var P & I-forsikret hos Assuranceforeningen Gard i Norge.
Det  

 andet  

 kolliderende skib, »Tern«, var bygget i 1973 i Japan og indregistreret på  

 Cypern.
Skibet var en bulkcarrier på 20.362 brt med en lastkapacitet på  

 34.265  

 tdw.
Skibets P & I-forsikringsselskab var som i tilfældet »Baltic  

 Carrier«  

 Assuranceforeningen Gard i Norge.
Kollisionen mellem de to skibe medførte, at »Baltic  

 Carrier« fik en svær skade i en lasttank i skibets styrbordsside.
Skaden  

 medførte, at 2.700 t middelsvær brændselsolie strømmede ud.
Samme år var det  

 cambodianske fragtskib »Bella« tæt på at sejle ind i Storebæltsbroen.
Den 11. september 2002 grundstødte det cypriotiske tankskib  

 »Sea Mariner« ud for Tårbæk i Øresund.
Skibet, som er på 38.000 t dødvægt,  

 var  

 på vej fra Kleipeda til Prøvestenshavnen med en last på 27.700 t råolie. »Sea  

 Mariner« havde ikke lods om bord ved grundstødningen.
Skibsføreren mente, at  

 han på grund af tidligere passager af Øresund var velkendt i farvandet.
Til  

 alt  

 held gik der ikke ved grundstødningen hul på skibets tanke, og efter lægtring  

 af 2.600 t olie kunne skibet trækkes fri.
Den 15. november 2002 gik det galt  

 igen, da tankskibet »Pindar« grundstødte ved Læsø lastet med 50.000 t olie.
I  

 dette tilfælde gik der kun hul på tomme balasttanke, mens lasttankene forblev  

 intakte. 7 dage senere var uheldet igen ude, da kemikalietankskibet »Bow  

 Fergus« syd for Drogden i Øresund fik revet hul i skroget, hvorefter  

 maskinrummet blev fyldt med vand.
Heldigvis var skibet ikke lastet med  

 kemikalier, da uheldet var ude.
Den 7. februar 2003 stødte den enkeltskrogede olietanker  

 »Acushnet« på grund ved Hatter Barn øst for Samsø. Olietankeren var fra 1981  

 og  

 indregistreret i Bahamas.
Acushnet var lastet med 35.000 t olie.
Skibet  

 lækkede  

 dog ikke olie.
I begyndelsen af juni 2003 påsejlede det 2 år gamle  

 cypriotiske skib »Gdynia« den kinesiske bulkcarrier »Fu Shan Hai« på 70.000  

 brt, bygget i 1995, ud for Bornholms kyst ca. 3 sømil nord-nordvest af Hammer  

 Odde på Bornholm.
Det var klart vejr, og sigtbarheden var god. »Fu Shan Hai«  

 fik en omfattende lækage i bagbordsside ved kollisionen.
Der er intet, der  

 tyder på, at kollisionen var forårsaget af fejl ved navigationsudstyret eller  

 styresystemerne på de to skibe.
Efter kollisionen holdt »Fu Shan Hai« sig  

 flydende, men stævnen fortsatte med at synke, som timerne gik.
Efter  

 kollisionen indså skibsføreren, at skibet var i fare for at synke, og han  

 udsendte  

 en nødmelding.
Besætningen havde kl. ca. 13.30 forladt skibet i to  

 redningsbåde, hvorfra de blev samlet op af både, der var kommet til  

 assistance,  

 og sejlet ind til Bornholm.
Skibsføreren, overstyrmanden og en maskinmester  

 blev dog overført til et fartøj, så de kunne assistere ved det efterfølgende  

 arbejde.
Kl. 20.49 den samme aften sank »Fu Shan Hai«.
»Fu Shan Hai« var ud over kunstgødning lastet med 1.680 t  

 tung fuelolie og 110 t dieselolie. »Fu Shan Hai«s to forreste brændstoftanke  

 med sammenlagt ca. 600 t fuelolie blev ødelagt ved kollisionen.
Ornitolog  

 Peter  

 Lyngs fra Ertholmenes Fuglestation vurderede, at ca. 1.500 olieindsmurte  

 fugle  

 måtte lade livet som en konsekvens af uheldet.
Tankskibet »Geroj Sevastopolja«  »Prestige«s søsterskib og  

 et enkeltskroget 24 år gammelt olietankskib  sejlede senest i december  

 2003  

 igennem dansk farvand lastet med 55.000 t brændselsolie på vej til Singapore.  

 Skibet blev forsøgt standset i den lettiske havneby Ventspils, men letterne  

 fandt skibet sødygtigt og lod det sejle.
Skibet tog lods om bord og blev  

 undervejs igennem dansk farvand fulgt af et af den danske flådes  

 patruljefartøjer.
 Ruslands udvidelse af sin kapacitet til olieeksport fra  

 russiske havne er en alvorlig detalje i helheden.
Statistiske oplysninger, der belyser problemets  

 omfang Nogle få tal belyser, hvor vigtigt det er, at Folketinget  

 og regeringen går fra ord til handling:
I 2002 blev 25 mio. t olie afskibet fra russiske og  

 baltiske havne.
Det svarer til næsten én fuld olietanker om dagen.
Ifølge det  

 internationale skibsregister Lloyds blev langt størstedelen  

 transporteret i  

 gamle enkeltskrogede tankskibe, hvoraf 65 pct. var mere end 20 år gamle.
På verdensplan findes der pr. 1. januar 2003 i alt 3.562  

 olietankere.
Af dem er 1.937 enkeltskrogede, og 35 pct. er over 15 år gamle.
 Ifølge oplysninger fra VTS-centeret på Flådestation Korsør  

 passerede 21.000 skibe gennem Storebælt i 2003, og heraf var 4.138  

 olietankere,  

 851 kemikalietankskibe og 156 gastankere.
 Fra 1995 til 2002 er mængden af transporteret olie gennem  

 danske farvande ifølge Teknologirådet steget fra 52,7 mio. t til 94,9 mio. t.
 I 2001 er der ifølge Strålehygiejnisk Institut foretaget 51  

 søtransporter med radioaktive laster gennem danske farvande.
I de seneste 20 år er der ifølge Søfartsstyrelsen sket  

 mindst 47 kollisioner og 66 grundstødninger i de danske farvande med skibe  

 med  

 en dødvægt på over 5.000 t.
Det virkelige tal er dog en del højere, fordi man  

 først i 1997 begyndte at registrere havarier med udenlandske skibe.
Danske retsregler og folkeretten Lodslovens § 8 fastslår, at der ved besejling af indre og  

 ydre danske territorialfarvande er lodspligt for handelsskibe, der falder ind  

 under en række kategorier.
Disse kategorier er olietankskibe, der er lastede,  

 kemikalietankskibe, der er lastede med farlige flydende kemikalier, som er  

 omfattet af IMOs kemikaliekode, gastankskibe samt skibe, der medfører  

 radioaktive laster.
Imidlertid er lodspligten ikke gældende for skibe, som  

 ifølge international aftale eller folkeretlige regler har ret til sejlads i  

 danske farvande uden at tage lods om bord.
Denne bestemmelse relaterer til, at Danmark i 1857  

 tiltrådte den såkaldte Traktat ang.
Afløsningen af Sund- og Belttolden.  

 Baggrunden for tiltrædelsen af traktaten er Øresundstolden, som Danmark havde  

 opkrævet i alt fald siden 1429 ved gennemsejling af Øresund.
Efter  

 Englandskrigene i begyndelsen af det 19. århundrede blev dette en større og  

 større hæmsko for den internationale handel i forhold til de reelle  

 indtægter,  

 som Danmark modtog i kraft af tolden. Øresundstraktaten af 14. marts 1857  

 satte  

 det endelige punktum for opkrævning af Øresundstolden.
De medunderskrivende lande, der bl.a. omfattede Rusland,  

 Tyrkiet og USA, forpligtede sig i forbindelse med underskrivelsen af  

 traktaten  

 til at udrede 30 millioner rigsdaler til den danske stat mod at få fri  

 gennemsejlingsret.
Imidlertid indkom ca. 1/3 af beløbet ikke.
Foruden at  

 forpligte sig til ingen sinde at indføre nye skibsfarts- eller toldafgifter  

 forpligtede Danmark sig i 1857 tillige til »Alt uden noget som helst Paalæg  

 til  

 Byrde for den Fremmede Skibsfart; for Fremtiden, som hidtil, at lade føre  

 Tilsyn med Lodstjenesten, hvis Afbenyttelse i Kattegattet, Sundet og Belterne  

 til enhver Tid er overladt til Capitainernes og Skibsførernes eget  

 Godtbefindende.  

 Det forstaaer sig, at Lodspengene skulle være moderate, at een og samme Taxt  

 skal gælde for danske og fremmede Skibe, og at bemeldte Afgift overhovedet  

 kun  

 vil kunne affordres de Skibe, der frivillig have betjent sig af Lodser«.  

 Traktat ang.
Afløsningen af Sund- og Belttolden er optrykt som bilag 1 til  

 dette beslutningsforslag.
Det har fra tid til anden været drøftet, om ikke Danmark  

 som en helt naturlig sag kan opsige traktaten fra 1857. Enhver kan se, at det  

 ville være ganske urimeligt, hvis Danmark i flere hundrede år  måske  

 for altid  

  havde forpligtet sig til at afstå fra at kræve lods om bord på de  

 skibe, der  

 gennemsejler vore sårbare farvande med farlige laster.
De juridiske  

 synspunkter  

 spænder formentlig fra, at traktaten slet ikke kan opsiges, fordi den ikke  

 indeholder en opsigelsesklausul, til, at den vil kunne opsiges med et  

 rimeligt  

 varsel.
Dansk Folkeparti vil forlange de juridiske aspekter nærmere  

 belyst under udvalgsarbejdet, men ønsker allerede nu at gøre opmærksom på, at  

 der ikke i folkeretten er noget krav om, at en traktat skal gælde til evig  

 tid  

 uden at kunne opsiges, dersom den ikke indeholder en udtrykkelig  

 opsigelsesklausul.
Det er i den forbindelse vigtigt at fremhæve den  

 almindelige  

 folkeretlige grundsætning »clausula rebus sic stantibus« (Ross, Alf et al.:  

 Lærebog i Folkeret, København 1984, s. 129 ff.) Den går ud på, at enhver  

 aftale  

 anses for indgået med det forbehold, at omstændighederne ikke forandrer sig  

 væsentligt, sådan at traktatens opfyldelse bliver til alvorlig skade for  

 parten.
Det er hævet over enhver tvivl, at det er til ensidig  

 ugunst for Danmark, at vi i 1857 har frasagt os retten til at kræve lodspligt  

 i  

 danske territorialfarvande.
Forudsætningerne for indgåelse af denne del af  

 aftalen er nemlig væsentligt ændret.
Skibstrafikken omfattede i midten af  

 1800-tallet i stort omfang sejlførende træskibe.
Så sent som i 1850 byggedes  

 flådens sidste sejlførende orlogsskib, der først en del år senere blev  

 udstyret  

 med dampmaskine og jernpanser.
Også den civile skibstrafik har på den tid  

 bestået af mindre skibe, mange træskibe, heraf en del sejlførende.
Hertil  

 kommer, at der i 1850erne kun i begrænset omfang foregik transport med  

 kemikalier og slet ikke med olie eller med radioaktivt materiale.
Folkeretten frembyder mange eksempler på, at en stat har  

 sagt sig løs fra en aftale under påberåbelse af ændrede omstændigheder.
Hvis  

 de  

 ændrede omstændigheder alvorligt vil true statens eksistens eller velfærd,  

 vil  

 en traktat kunne tilsidesættes ud fra almindelige nødretsgrundsætninger.
Da  

 danske farvande er under en kontinuerlig og stærk trussel fra skibe, der ikke  

 lever op til nutidige og nødvendige sikkerhedskrav, og som besejler vore  

 farvande uden kyndig ekspertise i form af lods, må den danske stats velfærd  

 siges i høj grad at være truet, jf. nedenfor.
Alf Ross, Lærebog i Folkeret, 1984, anfører, at klausulens  

 anerkendelse ikke kan nægtes, idet »trangen hertil hænger sammen med at  

 traktatmæssige forpligtelser ofte pånødes og gælder for evig tid uden nogen  

 adgang til lovlig revision.
Under sådanne forhold ville et ubetinget princip  

 om  

 traktaters hellighed overspænde sin bæreevne og ikke kunne forhindre at en  

 stat  

 ensidigt befrier sig for urimeligt snærende bånd i henhold til forældede  

 traktater.« Ross nævner muligheden for frigørelse gennem misligholdelse.
Det  

 hører med i det samlede billede, at parterne, hvormed Danmark indgik  

 Traktaten  

 ang.
Afløsningen af Sund- og Belttolden, ikke har overholdt deres del af  

 forpligtelsen om at svare 30 millioner rigsdaler til den danske statskasse,  

 hvorved traktaten formentlig er misligeholdt af disse parter.
Ross nævner desuden, at clausula rebus sic stantibus  

 forudsætningsvis må antages alene at kunne benyttes dér, hvor en stat har  

 forsøgt at løsgøre sig fra traktaten ad forhandlingsvejen og dermed forsøgt  

 at  

 nå til en forståelse med modparten (Alf Ross: Lærebog i Folkeret, 1984, s.  

 128  

 ff.). Som anført nedenfor har Danmark gennem en årrække forsøgt gennem  

 internationale fora  herunder Helsingforskommissionen  at opnå  

 forståelse for  

 det danske synspunkt om, at lods bør tilpligtes i dansk territorialfarvand.  

 Såfremt Traktaten ang.
Afløsningen af Sund- og Belttolden opsiges fra dansk  

 hold, vil det være naturligt, at det gennem udvalgsbehandlingen undersøges,  

 hvilken betydning FNs havretskonvention, som Danmark ratificerede den  

 20.  

 april 2003, vil få.
Forslagsstillerne opfatter havretskonventionen som  

 afgørende vigtig for at sikre et godt havmiljø på kloden, men heroverfor står  

 Danmarks helt særlige situation, idet vore smalle stræder og korte afstande  

 til  

 kysterne gør Danmark særlig sårbart over for olieforurening.
Internationale tendenser Beslutningsforslaget har en god sammenhæng med  

 internationale bestræbelser for at styrke sikkerheden til søs.
Der skal her  

 henvises til de tiltag, der er taget af EU og IMO.
Disse er kort beskrevet  

 nedenfor.
EU vedtog i oktober 2003 et forbud mod, at enkeltskrogede  

 olietankskibe anløber EU-havne.
Forbuddet bringer EU på linje med USA, idet  

 USA  

 lukkede sine farvande for enkeltskrogede skibe 3 år efter, at tankskibet  

 »Exxon  

 Valdez« forliste i Alaska i 1989. Imidlertid forhindrer forbuddet mod at  

 anløbe  

 EU-havne ikke, at enkeltskrogede tankskibe gennemsejler EUs  

 medlemsstaters  

 farvande.
 EU vedtog samtidig at fremskynde den nuværende  

 udfasningsordning for enkeltskrogede olietankskibe, særligt for de såkaldte  

 præ-MARPOL enkeltskrogede tankskibe, det vil sige tankskibe til råolie med en  

 dødvægt på 20.000 t eller derover og olieprodukttankskibe med en dødvægt på  

 30.000 t og derudover uden separate ballasttanke med beskyttende placering.  

 Tankskibe i denne kategori er som regel bygget før 1982.
Internationalt reguleres søfarten gennem FN-organisationen  

 International Maritime Organization (IMO). 160 lande er en del af IMO.  

 Organisationens formål er at samordne samarbejdet mellem regeringer  

 vedrørende  

 lovgivningsmæssige reguleringer og praksis relaterende til tekniske spørgsmål  

 af alle slags, der påvirker skibstrafik involveret i international handel, at  

 opfordre til og lette tiltrædelsen af de højest mulige praktisable standarder  

 vedrørende sikkerhed til søs samt navigationseffektivitet og forebyggelse og  

 kontrol af havforureningen fra skibe.
IMOs lodsanbefalinger for  

 sejlruterne  

 til og fra Østersøen går ud på, at skibe, der transporterer nukleare  

 materialer, skibe med en dybgang på mere end 13 m, som passerer de danske  

 farvande via Storebælt (T-ruten), samt lastede skibe med en dybgang på mere  

 end  

 7 m, lastede kemikalietankskibe og gastankskibe uanset størrelse, der  

 passerer  

 via Øresund, bør anvende lods under passagen.
Hvis der fra dansk side  

 modtages  

 indberetning om, at et skib, der bør følge lodsanbefalingerne, ikke gør  

 dette,  

 indberetter Søfartsstyrelsen dette til skibets flagstat.
I december 2003 vedtog de 160 IMO-lande at standse  

 transporten af tung olie i ældre, enkeltskrogede tankskibe med virkning fra  

 den  

 1. april 2005. Imidlertid fremgår det af aftalen, at de enkelte lande har  

 mulighed for at dispensere, således at enkeltskrogede tankskibe fortsat kan  

 anvendes.
Dette smuthul blev indført efter pres fra Rusland.  

 Dispensationsmuligheden giver ret til, at hvis Rusland som afsenderland af en  

 olietransport og modtagerlandet for olietransporten er enige om at fragte  

 olien  

 i et enkeltskroget tankskib, så kan Danmark ikke forhindre, at den omtalte  

 olietanker gennemsejler dansk farvand uden lods.
 På IMO-mødet vedtoges det tillige at fremskynde udfasningen  

 af en række enkeltskrogede olieskibe fra 2015 til 2010.
Kravene til konstruktion og udrustning af skibe, der  

 transporterer nukleart materiale følger af International Code for the Safe  

 Carriage of Packaged Irradiated Nuclear Fuel, Plutonimum and High-Level  

 Radioactive Wastes on Board Ships.
Disse krav er skrappere end de krav, der  

 stilles til olietankskibe.
Beholderne til transport af nukleart materiale er  

 konstrueret, testet og godkendt efter internationale krav.
Hertil kommer, at  

 en  

 række lande, bl.a.
Danmark, stiller skærpede krav til besætningens uddannelse  

 og træning.
 Der findes i dag et omfattende internationalt regelsæt,  

 MARPOL-konventionen, der har til formål at forhindre, at forurening opstår,  

 dels ved at stille en række krav til skibene, dels ved at stille krav til  

 landene om at etablere modtagefaciliteter i havnene, så det affald, der  

 genereres ved et skibs drift, kan bortskaffes på en ordentlig måde.
Landene omkring Øresund samarbejder om sikkerheden i  

 farvandet i Helsingsforskommissionen.
Her har Danmark flere gang rejst  

 spørgsmålet om at indføre en egentlig lodspligt i danske farvande.
Der har  

 imidlertid i dette forum uheldigvis ikke kunnet opnås enighed om at forfølge  

 dette mål.
Dette beror formentlig udelukkende på, at det vil være  

 omkostningsfordyrende for skibe fra Rusland, de baltiske lande og Polen at  

 skulle benytte lods gennem de danske stræder.
Andre tiltag kan iværksættes Dansk Folkeparti er opmærksomt på, at der kan anvises mange  

 andre slags tiltag for at forbedre sikkerheden i farvandene.
På Folketingets  

 høring den 14. maj 2003 påpegede repræsentanter for interesseorganisationer  

 forskellige veje, man kan gå.
 Blandt de mange forslag, der blev berørt, bl.a. af Danmarks  

 Rederiforenings formand, Knud Pontoppidan, Jacob Hartmann,  

 miljøorganisationerne ved Greenpeace, og Søfartsstyrelsen og Farvandsvæsenet,  

 skal her kun nævnes nogle få i summarisk form:
  

 	  

    

 Farvandsafmærkning,   

 	  

    

 ruteopretning,   

 	  

    

 overvågning,   

 	  

    

 udpegning af nødhavn,   

 	  

    

 udvidelse af  

 enkeltskrogsforbud til at omfatte letolie- og kemikalietankere,   

 	  

    

 isbrydningsklassificering,   

 	  

    

 udelukkelse af eller  

 skærpet kontrol med skibe med særlig tvivlsomme bekvemmelighedsflag,   

 	  

    

 AIS-trafikkontrol i  

 hele Østersøen,   

 	  

    

 erstatningsansvar,  

 strafansvar og retsforfølgelse,   

 	  

    

 synliggørelse af  

 overvågningen,   

 	  

    

 beredskabsindsats i  

 samarbejde med kystkommunerne,   

 	  

    

 Drogdens gravede  

 rende gøres dobbelt så dyb,   

 	  

    

 Hatterområdet  

 indlemmes i VTS Storebælts overvågningsområde,   

 	  

    

 skråruten ved Hatter  

 Barn uddybes til 19 meter, og   

 	  

    

 indførelse af et  

 VTS-center for området omkring Drogdens gravede rende.
Nogle af disse tiltag er belyst i en rapport, som COWI A/S  

 har udarbejdet til Søfartsstyrelsen (Søfartsstyrelsen og Farvandsvæsenet:  

 Risikovurdering og sejladssikkerheden i de danske farvande  oversigt,  

 juni  

 2002). Den opstiller beregninger af forholdet mellem udgifter til  

 risikoreducerende tiltag og den opnåede risikoreduktion, altså økonomiske  

 konsekvensberegninger.
Disse beregninger taler for at udføre de konkrete  

 tiltag, der viser en høj grad af omkostningseffektivitet, med andre ord vælge  

 de tiltag, der er relativt billige set i forhold til omkostningerne ved et  

 uheld.
Forslagsstillerne opfordrer til, at regeringen og  

 Folketingets partier under udvalgsarbejdet med nærværende beslutningsforslag  

 inddrager flere af disse forslag i overvejelserne.
Selv om Folketinget i  

 første  

 omgang måske begrænser sig til at vedtage beslutningsforslaget, vil det være  

 gavnligt for sikkerheden, hvis en række af de andre tiltag forberedes og  

 implementeres på et senere tidspunkt.
Konsekvenser af forurening i danske farvande  to  

 hovedscenarier Dansk Folkeparti mener, at det er bydende nødvendigt at  

 begrænse risikoen for en miljøkatastrofe i de danske farvande.
De problemer,  

 der vil kunne opstå i forbindelse med store kollisioner eller  

 grundstødninger,  

 er i bedste fald meget kostbare at løse.
I værste fald er de uoverskuelige og  

 med de mest alvorlige konsekvenser for miljø og økonomi.
Derfor må der sættes  

 ind  

 med tiltag, der så effektivt som muligt kan fjerne eller formindske risikoen.
De fire delelementer, der indgår i beslutningsforslaget er:  

 1) forbud mod visse transporter i enkeltskrogede tankskibe, 2) lodspligt ved  

 visse former for skibstrafik, 3) lovpligtig ansvarsforsikring ved visse typer  

 godstransport og 4) indførelse af alkoholpromillegrænser for skibsførere.
De  

 vil hver for sig og samlet tjene til at forbedre samfærdslen og i meget høj  

 grad øge sikkerheden og mindske risikoen for en omfattende forurening.
Dette  

 er  

 naturligvis langt at foretrække frem for en beredskabsindsats, der først kan  

 sættes ind, når ulykken er sket.
 Overordnet set kan man forestille sig to  

 hovedulykkesscenarier, nemlig kollisioner mellem skibe og grundstødninger.  

 Men  

 der er forskel på, hvordan de to scenarier påvirker miljøet omkring  

 ulykkesstedet.
Kollisioner vil sædvanligvis medføre forurening.
Ved  

 kollision mellem to bulkcarriere/massestykgodsskibe, altså skibe, der  

 transporterer eksempelvis korn, kul eller gødning, vil forureningen med olie  

 normalt være stærkt begrænset, da denne sædvanligvis kun forekommer, hvis  

 brændstoftankene udsættes for lækage.
Anderledes stiller det sig ved  

 kollisioner, hvor et tankskib er involveret.
Her er risikoen for  

 olieforurening  

 umiddelbar, og det er her kun et spørgsmål om, hvor omfattende forureningen  

 bliver.
Ved dobbeltskrogede tankskibe yder skibspladerne en vis beskyttelse  

 ved  

 kollision.
Ved grundstødning i danske farvande oplever vi generelt  

 ikke den store olieforurening.
Dette skyldes flere faktorer: Havbunden er som  

 oftest sand og ler, olien forbliver i skibet bortset fra relativt små  

 mængder,  

 og inden for Skagerrak er farvandet forholdsvis roligt.
Oliekatastrofer som  

 eksempelvis »Prestige«s forlis vil imidlertid medføre omfattende forurening.
Omkostningerne ved en omfattende forurening af de indre  

 danske farvande vil være betragtelige både med hensyn til de direkte  

 konsekvenser i form af udslettelse af marint liv og med hensyn til de deraf  

 afledte virkninger på bl.a. fiskeri og turisme.
I det følgende søges disse  

 effekter klarlagt.
 Under Miljø- og Planlægningsudvalgets høring den 14. maj  

 2003 i Folketinget om de potentielle omkostninger ved et omfattende  

 olieudslip  

 i danske farvande havde Teknologirådet opstillet to forskellige scenarier: a)  

 et scenario, hvor der ved Hatter Rev øst for Samsø spildes 20.000-95.000 t  

 råolie i april måned, og b) et scenario, hvor der nordøst for Bornholm  

 spildes  

 5.000-25.000 t råolie, også i april måned.
Miljøorganisationerne, Danmarks Naturfredningsforening,  

 Dansk Ornitologisk Forening, BirdLife Danmark, Friluftsrådet, Greenpeace  

 Danmark og WWF Verdensnaturfondens bidrag til høringen var udarbejdet af  

 biolog  

 Knud Flensted fra Dansk Ornitologisk Forening.
Der blev ved høringen fremsat  

 mange bemærkelsesværdige udtalelser af eksperterne, og forslagsstillerne  

 anbefaler, at der under udvalgsbehandlingen sker en gennemgang af  

 Teknologirådets referat af høringen.
 Nedenfor beskrives kort de to scenarier, der blev drøftet  

 ved høringen:
a) Samsøscenariet Det danske fugleliv er i international sammenhæng ganske  

 enestående.
Mindst 10 millioner vandfugle yngler eller raster hvert år i de  

 danske farvande.
Med hensyn til det første ulykkesscenario kan det anføres,  

 at  

 der ved flere lejligheder er sket grundstødninger på Hatter Rev og Hatter  

 Barn.  

 Flere gange har disse grundstødninger medført betydelige olieudslip. Året  

 rundt  

 er der mange fugle og marsvin i området.
Området ved Hatter Rev og Hatter  

 Barn  

 er såkaldt Ramsarområde og særlig beskyttet fugle- og  

 habitatbeskyttelsesområde  

 i EU.
I marts-april måned, hvor uheldet finder sted, er der tale om over  

 100.000 dykænder og andre vandfugle samt stor tæthed af ynglende marsvin.
Vindretning og vejrforhold er afgørende for spredningen af  

 udslippet.
Under typiske omstændigheder vil olieforureningen spredes til  

 Bælthavet og den sydlige del af Kattegat, der også rummer store  

 koncentrationer  

 af vandfugle.
Det estimeres, at et uheld, der medfører udslip af mellem  

 20.000  

 og 95.000 t råolie vil medføre døden for mellem 50.000 og 200.000 vandfugle  

 inden for en radius af ca. 100-200 km.
Mange af de arter, der vil blive  

 berørt,  

 er arter, der har en stor del af deres totale internationale bestand i de  

 danske farvande i kortere eller længere perioder af året.
For trækfuglenes  

 vedkommende kan det dog med nogenlunde sikkerhed anføres, at ingen arter vil  

 være direkte udryddelsestruede, men det vil kunne tage mindst 10-20 år, før  

 arterne er oppe på et bæredygtigt niveau igen.
Et udslip, der berører Stavns Fjord og Sejerø Bugt, vil  

 resultere i noget nær total udslettelse af de store lokale ynglebestande af  

 f.eks. edderfugle og tejster.
En tidshorisont på mellem 20-30 år estimeres,  

 før  

 bestanden vil være genopbygget.
For de øvrige arter af fisk, bunddyr, planter  

 osv. vil der ske omfattende skade, især på lavt vand.
Som en sekundær effekt  

 vil nedgangen i antallet og mængden af disse arter betyde forringede  

 fødebetingelser for andre arter, f.eks. fugle, havpattedyr og fisk, og deraf  

 afledte konsekvenser for fiskeriet, jf. nedenfor.
b) Bornholmsscenariet Det andet scenario, der indebærer en grundstødning af en  

 olietanker på Bornholms nordkyst, er endnu vanskeligere at tackle.
Det  

 skyldes,  

 at det vil være meget vanskeligt at fjerne olien fra klipperne, hvorfor en  

 stor  

 del af den ilanddrevne olie formentlig må efterlades til naturlig  

 nedbrydning,  

 hvilket tager i størrelsesordenen 2-5 år.
Området er enestående i national  

 sammenhæng på grund af de særegne geologiske og biologiske forhold.
Området  

 omkring Bornholm rummer kun få sæler og marsvin  derimod er antallet af  

 fugle  

 ganske stort.
Områderne ved Ertholmene ved Christiansø er i lighed med  

 områderne ved Hatter Rev og Hatter Barn udpeget som Ramsar- og  

 EF-fuglebeskyttelsesområder.
Olieudslippets konsekvenser vil være afhængige af vejr-,  

 vind-, og strømforhold.
Typisk vil der være stor risiko for, at olien spredes  

 til området omkring Hammeren og Ertholmene.
Farvandet omkring Ertholmene  

 rummer  

 i sommerhalvåret (marts-august) store fuglekoncentrationer.
Hvis olien når  

 til  

 Ertholmene  hvad der er stor risiko for  vil der efter al  

 sandsynlighed ske  

 en nærmest total udslettelse af den danske ynglebestand af alkefuglene lomvie  

 og alk samt af en af landets største ynglekolonier af edderfugle, der rummer  

 ca. 3.000 par.
For alkefuglenes vedkommende vil en genopbygning tage op imod  

 100 år, idet disse arter formerer sig meget langsomt.
Genopbygningen af  

 edderfuglebestanden kan tage 20-40 år afhængigt af, hvor mange af den  

 oprindelige bestand, der overlever, samt naturligvis under indflydelse af,  

 hvordan andre bestandregulerende faktorer udvikler sig.
På Ertholmene og  

 Hammeren yngler næsten hele den danske bestand af baltiske sildemåger (ca.  

 10-15 par). Den baltiske sildemåge vil hermed være i stor risiko for at  

 forsvinde som dansk ynglefugl.
Miljømæssige og økonomiske konsekvenser for  

 forskellige erhverv Konsekvenserne af et olieudslip rammer ikke alene faunaen   

 også de erhverv, der har tilknytning til og er afhængige af den danske natur,  

 rammes.
Fiskeriet og fiskeforarbejdende virksomheder Danmarks Fiskeriforening forudser dramatiske konsekvenser,  

 såfremt Danmark rammes af et omfattende olieudslip.
Det fastslås, at  

 oliekomponenterne påvirker mange aspekter af fiskenes biologi, f.eks.  

 DNA-forstyrrelser, cellemembrandysfunktion, ændring i vækst og reproduktion  

 samt lavere sygdomsresistens.
Den komponent i olien, som er mest alvorlig for  

 det marine økosystem, er de såkaldte polyaromatiske hydrokarboner (PAH).  

 Laboratorieforsøg viser, at PAH kan give alvorlige langtidsskader på fisk og  

 fiskelarver.
PAH kan hæmme normal seksuel udvikling hos hanfisk, nedbryde det  

 immunologiske forsvar hos fisk ved endog lav koncentration, forårsage  

 kromosomale afvigelser ved meget lave koncentrationer, øge dødeligheden og  

 reducere fiskelarvernes vækst, forårsage misdannelser og reduceret størrelse  

 ved klækning og forårsage unormal svømmeadfærd hos fiskelarver.
Fisk indtager  

 især PAH via føden, men det kan også ske gennem hud og gæller.
Erfaringerne fra uheldet med »Exxon Valdez« den 24. marts  

 1989 viser, at det tager længere tid at genoprette et økosystem, end man  

 troede.
For muslingebankernes vedkommende tog det ca. 2-3 år, men nogle er  

 endnu ikke fuldt genoprettet, og sildebestanden var fortsat ikke genoprettet  

 12  

 år senere. 12 år efter katastrofen var 60 pct. af strandområderne stadig  

 forurenet med olie på mindre end 100 m dybde i sedimentet, og heraf var ca.  

 20  

 pct. stærkt forurenet.
De første 5-6 måneder efter olieudslippet var der ingen  

 fangster, men efter ca. 8 måneder begyndte bestanden at vende tilbage til  

 området igen.
Danmarks Fiskeriforening vurderer, at det stadig er for tidligt  

 at spå om langtidseffekterne af udslippet.
Det hidtil største uheld i Danmark, den 29. marts 2001,  

 hvor »Baltic Carrier« og »Tern« kolliderede med et udslip på 2.700 t råolie  

 som  

 resultat, medførte, at ni fiskere fik udbetalt erstatning for ødelagt grej og  

 tabt fiskeri.
Erstatningen er primært udbetalt til bundgarnsfiskere.
Der er  

 udbetalt 750.000 kr. for ødelagt grej og 510.000 kr. for tabt fiskeri.
Danmarks Fiskeriforening anfører om det første af de nævnte  

 scenarier, at der i april måned foregår et omfattende fiskeri med trawl, garn  

 og snurrevod efter sild, torsk og fladfisk m.m. i området omkring Hatter Barn  

 og Hatter Rev.
Der foregår desuden bundgarnsfiskeri bl.a. ved Røsnæs og i  

 Århus  

 Bugt.
Den samlede værdi af fiskeladninger fra Kattegat i 2002 beløb sig til  

 232.169.773 kr.
Der var pr. 31. december 2002 registreret 488 aktive fartøjer  

 med fartøjsregistrering i området omkring Kattegat.
Danmarks Fiskeriforening  

 mener ikke at kunne vurdere de nøjagtige økonomiske konsekvenser ved et  

 udslip  

 af olie omkring Hatter Rev og Hatter Barn, men til sammenligning oplyser  

 Danmarks Fiskeriforening, at der er afsat 20 mio. kr. som kompensation til  

 fiskerne i Østersøen for et trawlstop i 6 uger.
I Kattegat vil fiskene i  

 tilfælde  

 af et uheld som illustreret være forsvundet i væsentligt længere tid end 6  

 uger.
Med hensyn til det andet scenarium anfører Danmarks  

 Fiskeriforening, at foråret og sommeren er gydetid for sild og torsk i  

 Østersøen.
En olieforurening af kystzonen i gydeperioden vil påvirke en  

 fiskeårgang betydeligt.
Når olien opblandes i sedimentet, vil der ske en mere  

 langvarig påvirkning af bunddyr, som igen påvirker fødetilgængeligheden for  

 fisk.
Udslippet kan derfor få langsigtede biologiske og økonomiske  

 konsekvenser.  

 Der er ligeledes en overhængende risiko for, at olien spredes til et større  

 område, såfremt der er kraftig vind.
Der er 200 fiskere på Bornholm, men  

 mange  

 fiskere fra hele landet fisker i området.
Værdien af landinger fra Østersøen  

 i  

 2002 er opgjort til 246.025.096 kr.
Fiskeområdet vil som i tilfældet Hatter  

 Barn/Hatter Rev være lukket i en kortere eller længere periode.
Det er  

 vanskeligt at sige noget om, hvor langt fra kysten man skal, før det igen vil  

 være muligt at opnå fangster.
Som anført ovenfor er der afsat 20 mio. kr. som  

 kompensation til fiskerne i Østersøen i tilfælde af et fiskestop i 6 uger.  

 Fiskene vil være forsvundet i væsentligt længere tid end 6 uger i tilfælde af  

 et uheld som det illustrerede.
Et længerevarende fiskestop vil få omfattende  

 konsekvenser for service- og forarbejdningsvirksomheder på Bornholm.
Turismeerhvervene Danmarks Turistråd har behandlet konsekvenserne af et  

 olieudslip for dette erhverv.
Den årlige omsætning for dansk turisme er 49  

 mia.  

 kr., og beskæftigelseseffekten svarer til 70.000 fuldtidsjob.
Der blev i 2002  

 registreret 42 millioner turismeovernatninger i Danmark.
Hertil kommer mellem  

 2  

 og 3 millioner endagsturister fra Sverige, Tyskland og Norge.
Kystnær ferieturisme er det største forretningsområde i  

 dansk turisme.
I 2001 stod det for 34,7 millioner overnatninger og skabte en  

 omsætning på 11 mia. kr.
Konsekvenserne for turismen af et eventuelt  

 olieudslip  

 er meget afhængige af, hvor udslippet sker.
Et olieudslip, der rammer  

 Jammerbugten i juni måned, vil således have langt større negative  

 konsekvenser  

 for turismen end et tilsvarende udslip i Køge Bugt i oktober måned.  

 Jammerbugten er et af Danmarks primære ferieområder, og et olieudslip i juni  

 på  

 tærsklen til højsæsonen vil formentlig skræmme de fleste turister væk fra  

 området.
På den baggrund er særlig store dele af turismen i først og fremmest  

 Vestjylland, men også i det øvrige Danmark udsat.
Et uheld i Jammerbugten vil  

 skønsmæssigt medføre en nedgang i turismen på 70 pct.
Erfaringerne fra olietankerne »Erika«s og »Prestige«s  

 forlis ved henholdsvis Bretagne i Frankrig og Galicien i Nordspanien viste,  

 at  

 olieforureningen medførte et betydeligt fald i turismen med negative effekter  

 for regionens forretningsaktivitet, omsætning og beskæftigelse.
Havde  

 udslippet  

 i forbindelse med kollisionen mellem »Baltic Carrier« og »Tern« den 29. marts  

 2001 i Grønsund været større end, tilfældet var, ville konsekvenserne have  

 været fatale for turismen på Nordfalster og Møn.
 Danmarks Turistråd har fastlagt et reaktionsmønster for  

 turister i forbindelse med oliekatastrofer: Turister fravælger det  

 forureningsramte ferieområde på forhånd, turister, der allerede har booket  

 ferieophold i det ramte område, afbestiller, turister fravælger og  

 afbestiller  

 rejser til Danmark som helhed, fordi de ikke kan skelne mellem det  

 turismeområde, der konkret er ramt af olieudslippet, og resten af Danmark.  

 Turister, der ikke kan/vil afbestille, får en meget dårlig ferieoplevelse og  

 ønsker sandsynligvis aldrig at vende tilbage til området eller til Danmark.  

 Ferieområdet og Danmark får et dårligt internationalt image, der også på  

 længere sigt vil få negative konsekvenser for turismen til og i Danmark.
Danmarks Turistråd forholder sig også til uheldsscenariet  

 fra Bornholm.
Turismen er et af Bornholms hovederhverv med en årlig omsætning  

 på ca. 1,2 mia. kr.
Turisterne foretager 1,6 millioner overnatninger på  

 Bornholm årligt.
Det vurderes, at antallet af overnatninger en måned efter  

 udslippet vil være faldet med i størrelsesordenen 65 pct. i forhold til året  

 forinden.
Turismevirksomhederne på hele øen vil være mærkede af en kraftig  

 tilbagegang, selv om Bornholms sydkyst ikke vil være ramt af olie.
Der kan  

 forventes et samlet fald i turismen på 50 pct., hvilket svarer til et fald i  

 den samlede omsætning på 600 mio. kr.
Bornholmstrafikken må forvente et  

 massivt  

 fald i passagertallet.
En række små sæsonvirksomheder især på  

 restaurationsområdet må forventes at dreje nøglen om, og flere vil følge.  

 Detailhandelen vil også blive ramt.
Der må forventes en omsætningsnedgang på  

 mellem 25 og 30 pct.
Dette fald slår igennem på beskæftigelsen.
Der må  

 forventes i størrelsesordenen minimum 500 flere ledige alene i hotel- og  

 restaurantsektoren.
 Et år efter et uheld forventer Danmarks Turistråd at  

 turismesæsonen vil ligge 15-20 pct. under niveauet for året, før  

 oliekatastrofen indtraf, idet mange potentielle turister fortsat vil forbinde  

 Bornholm med olieforurening.
Indvendinger  

 imod at lovgive Dansk Folkeparti er opmærksom på, at der fra nogle sider  

 vil blive rejst indvendinger imod at lovgive som foreslået.
Indvendingerne  

 imod  

 de enkelte delelementer af forslaget vil formentlig kunne opdeles sådan:
Forbud mod enkeltskrogede tankskibes gennemsejling Det vil formentlig blive indvendt, at Danmark ikke ensidigt  

 kan stille et så vidtgående krav, men må afvente, at der måske i fremtiden  

 kan  

 forhandles med Rusland og andre lande i Østersøområdet.
Man vil henvise til,  

 at  

 man allerede er nået langt med IMOs forbud mod, at enkeltskrogede skibe  

 fra  

 2005 må anløbe havne i IMO-lande med tung fuelolie i lasten.
Man vil gøre  

 gældende, at disse regler bør videreudvikles i de kommende år, og at Danmark  

 skal presse på.
Forslagsstillerne vil heroverfor pege på, at de  

 hovedsagelig farlige russiske olietankere ikke anløber danske havne, men  

 gennemsejler vore farvande.
Det er her, den store risiko ligger.
Det er  

 derfor  

 også her, lovgivningsindsatsen skal ske.
Det er alt for farligt at vente,  

 indtil der om måske 10 eller 15 år kan skabes enighed i IMO om at udvide  

 regelsættet til at gælde for al gennemsejling.
Lodspligt ved visse former for skibstrafik   

 opsigelse af traktaten af 1857 Nogle vil pege på, at Danmark er forpligtet af traktaten  

 fra 1857, og at Danmark vil blive udsat for kritik fra udlandet, hvis vi uden  

 videre opsiger den gamle traktat og påbyder lodspligt.
Hertil skal bemærkes, at Danmark faktisk gennem en årrække  

 har forsøgt at overbevise de andre lande i Østersøområdet om værdien af  

 lodspligt, men forgæves.
Der er således tale om et velkendt dansk krav.  

 Indvendingerne imod at imødekomme det danske ønske kan kun tillægges  

 betydning,  

 hvis man vægter hensynet til de pågældende landes transportøkonomi højere end  

 hensynet til at undgå en miljøkatastrofe i den danske del af Østersøen eller  

 i  

 Bælterne.
Dansk Folkeparti mener i øvrigt, at folkeretten tillader  

 Danmark at opsige traktaten med et rimeligt varsel.
Under udvalgsarbejdet vil  

 Dansk Folkeparti opfordre til, at danske eller udenlandske jurister udtaler  

 sig  

 om, hvilket varsel der kan anses for passende, eksempelvis 1 eller 2 år.
Heldigvis anmoder mange udenlandske skibe om dansk  

 lodsbistand, men langtfra alle.
Og heldigvis er den største del af  

 skibspassagerne med mindre skibe, der på grund af deres størrelse og dybgang  

 ikke frembyder nogen større risiko.
Men med den stærkt stigende trafik, den  

 stærke forøgelse af russisk eksport af råolie og den almindeligt stigende  

 trafik af store skibe er det helt uforsvarligt at se bort fra, at de danske  

 farvande kan blive skueplads for miljøkatastrofer.
 Derfor er Danmark nødt til at tage ansvar for situationen  

 og gennemføre de regler, situationen kræver.
Krav om lovpligtig ansvarsforsikring Det vil formentlig blive indvendt, at Danmark ikke kan gå  

 enegang med krav om lovpligtige ansvarsforsikringer, at det vil stride mod  

 traktaten fra 1857. Heroverfor må anføres, at den særlige risiko, de danske  

 farvande og skibstrafikken heri frembyder, taler for, at Danmark netop går i  

 spidsen som foregangsland på dette felt.
På længere sigt vil det være  

 naturligt, at Danmark arbejder for, at der i IMO indføres forsikringsregler,  

 der implementerer princippet om, at forureneren betaler, og indfører et  

 revideret erstatningsregime, der tilskynder til sikker sejlads.
Krav om alkoholpromillegrænse Økonomi- og erhvervsministeren har tidligere argumenteret  

 imod at indføre promillegrænser.
Se herom under punkt 4.
Opsigelse af  

    

  

 Traktat ang.
Afløsningen af Sund- og Belttolden Der henvises til bemærkningerne ovenfor vedrørende danske  

 retsregler og folkeretten.
Bemærkninger til forslagets enkelte dele Beslutningsforslaget indeholder 4 forskellige initiativer,  

 der både hver for sig og tilsammen vil kunne få en meget gunstig udvikling på  

 transportsikkerheden til søs og på miljøsikkerheden i de danske farvande.
1. Forbud mod visse transporter i enkeltskrogede  

 tankskibe Efter forslaget forbydes det i de indre danske farvande at  

 benytte enkeltskrogede tankskibe til at udføre nærmere angivne farlige  

 transporter af olie, kemikalier og radioaktivt materiale.
Et enkeltskroget skib er bygget med en skibsplade, der på  

 denne måde holder lasten adskilt fra vandet.
Enkeltskrogede skibe har i mange  

 tilfælde dobbelt bund, hvilket beskytter ved grundstødninger.
Ved dobbelt  

 bund  

 forstås, at skibet har to skibsplader i bunden med ca. 1-2 meters  

 adskillelse.  

 Dobbeltbunden er inddelt i sektioner, hvoraf flere af sektionerne benyttes  

 til  

 brændselsolie.
Ved enkelt bund forstås, at skibet kun har én skibsplade i  

 bunden af lastsektionen.
Under maskinrummet vil der normalt være dobbelt bund  

 af hensyn til brændstofolien.
Ved et dobbeltskroget skib forstås, at skibet har to skrog.  

 Mellem lasten og vandet vil der således være to plader adskilt af et luftrum  

 på  

 ca. 1-2 m.
Disse skibsplader er af mindre tykkelse end ved enkeltskrogede  

 skibe, da der nu er to skibsplader.
Den samlede styrke bliver totalt set  

 større  

 end ved enkeltskrogede skibe.
Når skibet er dobbeltskroget, vil det altid  

 have  

 dobbelt bund.
Tankskibe benyttes i alle ovennævnte kategorier.
I dag  

 anløber  


  

 dog kun dobbeltskrogede skibe  

 danske havne.
Anderledes stiller det sig med gennemsejling af danske  

 farvande,  

 hvor samtlige nævnte kategorier forekommer.
En række interesseorganisationer har udtalt sig positivt om  

 at indskrænke anvendelsen af enkeltskrogede tankskibe i danske farvande.  

 Danmarks Rederiforening har således stillet forslag om, at tunge  

 olieprodukter  

 udelukkende skal transporteres i tankskibe med dobbeltskrog, medens Dansk  

 Ornitologisk Forening finder, at alle former for olietransporter skal ske i  

 dobbeltskrogede skibe, og derfor kræver et forbud, der omfatter alle type  

 olie.  

 Derudover har blandt andet Friluftsrådet, Greenpeace, WWF Verdensnaturfonden  

 og  

 Dansk Botanisk Forening anbefalet et forbud mod enkeltskrogsskibe til farlige  

 laster.
Dertil kommer, at Samsø Kommune i en henvendelse til økonomi- og  

 erhvervsministeren har opfordret ministeren til omgående at sørge for, at  

 olielaster fremover transporteres i dobbeltskrogede skibe.
 Danmarks Naturfredningsforening har tillige krævet, at  

 danske farvande lukkes for farlige laster transporteret i enkeltskrogede  

 fartøjer, ligesom der er sluttet en aftale mellem søfartserhvervet,  

 industrien  

 og Økonomi- og Erhvervsministeriet om, at industrien og søfartserhvervet  

 alene  

 chartrer og anvender tankskibe med dobbeltskrog ved transport af tung,  

 miljøskadelig olie til og fra danske havne, terminaler og opankringspladser.  

 Aftalen mellem de danske redere og industrien bakkes op af Danmarks  

 Rederiforening, Danmarks Skibsmæglerforening, Dansk Industri, Oliebranchens  

 Fællesrepræsentation, Rederiforeningen for Mindre Skibe og Rederiforeningen  

 af  

 1895.
Et indgreb imod sejlads med farlige laster i enkeltskrogede  

 tankskibe aktualiseres af, at Rusland i øjeblikket er i gang med en større  

 udbygning af Primorskterminalen, hvorfra en stor del af den russiske olie  

 udskibes.
Kapaciteten i Primorsk skal øges fra 12 til ca. 50 mio. t fra 2017.  

 Fra 2000, da Primorsk blev taget i brug, og frem til 2003 er  

 olietransporterne  

 øget fra 70 mio. t til 95 mio. t.
Transport af olie i dobbeltskrogede skibe er naturligvis  

 ikke nogen garanti imod uheld i dansk farvand.
Men på grund af den danske  

 undergrunds særlige struktur og dobbeltskrogede skibes konstruktion mindskes  

 risikoen for alvorlig forurening med olie eller kemikalier.
 Den detaljerede udformning af reglerne bør ske i samarbejde  

 med interesseorganisationer og sagkyndige, således at det sikres, at  

 forbuddet  

 mod at benytte enkeltskrogede tankskibe omfatter alle farlige transporter af  

 olie, kemikalier og radioaktivt materiale.
2. Lodspligt ved visse former for skibstrafik Økonomi- og erhvervsministeren har oplyst tallene for  

 grundstødninger og kollisioner med dansk henholdsvis udenlandsk registrerede  

 skibe i perioden 1983-2003 med en bruttotonnage over 5.000 t.
Tallene for  

 udenlandske skibe er imidlertid alene registreret efter 1997. Det er  

 bemærkelsesværdigt, at der er en signifikant forskel på antallet af  

 grundstødninger og kollisioner, som danske skibe er involveret i, og det  

 antal,  

 som involverer udenlandske skibe.
Antallet af grundstødninger involverende danske skibe  

 ligger i hele perioden 1983-2003 mellem nul og to om året med en enkelt  

 undtagelse i 1984, hvor der skete fire grundstødninger.
For udenlandske skibe  

 ligger tallene med to undtagelser mellem syv og ni grundstødninger.
Meget  

 tyder  

 på, at udenlandske skibe har vanskeligere ved at manøvrere i dansk farvande  

 end  

 danske skibe.
Den samme forskel gør sig gældende med hensyn til antallet  

 af kollisioner.
Antallet af kollisioner mellem danske skibe ligger på 20 år  

 mellem nul og to pr. år med tre undtagelser, nemlig i 1986 og 1993, hvor der  

 er  

 registreret tre, og i 1991, hvor der er registreret fire.
For udenlandske  

 skibe  

 ligger antallet af kollisioner væsentligt over dette niveau, idet der er  

 registreret helt op til syv kollisioner og ikke under to kollisioner i  

 perioden  

 1997-2003. Antallet af kollisioner underbygger ligeledes, at der i Danmark  

 bør  

 bestå lodspligt for skibsfartøjer.
Farvandsvæsenet er dansk ressortmyndighed vedrørende  

 lodsning og lodsvæsenet, der har eneret til lodsning på dansk territorium.  

 Lodsvæsenet er en selvbærende og selvfinansierende virksomhed, hvis takster  

 fastsættes af forsvarsministeren.
Lodserierne stiller stedkendte navigatører  

 til rådighed for skibsfarten ved anløb af danske havne og gennemsejling af  

 danske farvande.
Herved søges sejladssikkerheden forbedret og miljøet sikret.  

 Farvandsdirektøren autoriserer lodser, meddeler tilladelser, udsteder  

 certifikater m.v.
I henhold til lodsloven, der senest blev revideret i 1989,  

 fastsætter forsvarsministeren og farvandsdirektøren reglerne for lodsvæsenet,  

 f.eks. med hensyn til antallet af lodserier og deres lodsningsområder,  

 lodstaksterne samt lodseriernes drift.
Lodsvæsenet består af tre lodserier:  

 Farvandslodseriet, Bælt- og Fjordlodseriet og Sundet Lodseri.
Lodsloven pålægger farvandsdirektøren at føre tilsyn og  

 kontrol med lodsvæsenet.
Han udøver disse pligter gennem bl.a.  

 lodsinspektionen.
Farvandsdirektøren er endvidere formand for Lodsrådet, som  

 er  

 nedsat i henhold til lodsloven og er sammensat af repræsentanter for  

 myndigheder og organisationer med nær tilknytning til lodsvæsenet og dets  

 økonomi og for brugere af dets ydelser.
Prisen for en lodsning afhænger af det lodsede skibs  

 længde, bredde og dybgang, lodsningens længde og varighed samt farvandets  

 beskaffenhed.
Lodserne har i øvrigt pligt til at indberette til  

 myndighederne,  

 såfremt et skib ikke er sødygtigt.
 Indtægterne skal sikre, at lodsvæsenet til stadighed er  

 økonomisk selvbærende og selvfinansierende, men da indtægten ved de enkelte  

 lodserier kan være meget forskellig, har Lodsreguleringsfonden siden 1954  

 sikret, at der sker en vis udligning af lodsernes indkomst.
Nogle hævder, at lodsernes kundeforhold til fartøjerne i  

 danske farvande kan føre til, at der opstår et afhængighedsforhold mellem  

 lodserne og fartøjerne, der betyder, at der er risiko for, at lodserne vil  

 være  

 tilbageholdende med at indberette skibe, der ikke er sødygtige.
Hvis det er  

 korrekt, at en sådan risiko består, vil den kunne fjernes ved indførelse af  

 en  

 generel lodspligt for alle skibe med farlige laster såsom olie, kemikalier og  

 radioaktivt materiale.
Flere interesseorganisationer, bl.a.
Dansk Ornitologisk  

 Forening og Danmarks Naturfredningsforening, har talt for, at der indføres  

 lodspligt i danske farvande for at mindske risikoen for uheld i form af  

 grundstødninger og kollisioner med skibe, der medfører farlig last.
Det samme  

 synspunkt har Danmarks Rederiforening haft.
De danske lodser kender dansk farvand ind og ud.
Der er  

 derfor ikke tvivl om, at antallet af grundstødninger og kollisioner vil falde  

 dramatisk, hvis denne del af beslutningsforslaget bliver ført ud i livet.  

 Beslutningsforslaget vil derfor være i stand til at mindske antallet af  

 grundstødninger og kollisioner, såfremt det bliver lovpligtigt for ethvert  

 skib, der fører en farlig last, at bringe lods om bord.
Formentlig bør alle skibstyper, uanset konstruktion og størrelse,  

 være omfattet af lodspligten, når de transporterer farligt materiale såsom  

 olie, kemikalier og radioaktivt materiale.
Men detaljerne kan naturligvis  

 forhandles, og interesseorganisationer og sagkyndige bør høres om den nærmere  

 udformning af lovreglerne.
3. Lovpligtig ansvarsforsikring ved visse typer  

 godstransport Rederen for et tankskib, der transporterer olie, har ifølge  

 sølovens § 191 ansvaret for forurening, som skyldes olie, der flyder ud fra  

 et  

 skib i tilfælde af kollision eller grundstødning.
Ansvaret er objektivt og  

 gælder således, uanset om der er udvist fejl eller forsømmelse.  

  

 Det internationale ansvars- og erstatningssystem  

 gælder dog kun for tankskibe, der transporterer olie i bulk.
Ejeren af et skib har mulighed for at begrænse sit ansvar  

 til et beløb, der er afhængigt af skibets størrelse.
Ansvaret for de største  

 tankskibe er ca. 597 mio. kr.
Sølovens regler bygger på den internationale  

 konvention om det privatretlige ansvar for skade ved olieforurening, som ca.  

 80  

 lande, herunder Danmark og en række andre EU-lande, har tiltrådt.
Disse  

 regler  

 gælder altså således alene for disse ca. 80 lande.
For at sikre, at ofrene for forureningen som følge af  

 transport af svært forurenende olie har mulighed for at få dækket deres  

 økonomiske tab, stilles der efter de internationale regler krav om, at den  

 registrerede ejer af et tankskib skal tegne forsikring for ansvaret.
Der skal  

 udstedes et certifikat  normalt fra skibets flagstat  om, at  

 skibet har en  

 gyldig forsikring for ansvaret.
Reglerne gælder alene for skibe, der  

 transporterer mere end 2.000 t olie som last.
Certifikatet er en betingelse  

 for, at et skib kan operere under det pågældende flag.
For fremmede skibe kan der stilles krav om forevisning af  

 certifikatet, når skibet anløber eller forlader dansk havn.
Selv om et skibs  

 flagstat ikke har tiltrådt konventionen, kan Danmark alligevel stille krav om  

 forsikringscertifikat.
Skulle de forureningsskader, der opstår i danske farvande i  

 forbindelse med olietransporter, overstige skibets pligtmæssige forsikring,  

 kan  

 Den Internationale Olieerstatningsfond træde til.
Fonden dækker også i den  

 særlige situation, hvor et olietankskib af den ene eller den anden grund ikke  

 måtte have forsikring.
Fondens størrelse er fastsat således, at det maksimale  

 beløb, der er til rådighed, inklusive rederens dækning pr. 1. november 2003  

 er  

 på ca. 2,25 mia. kr. pr. uheld.
Fonden finansieres af olieimportører i de  

 tilsluttede lande.
Omkostningerne er dermed i realiteten delt mellem rederne  

 og  

 ladningsejerne, typisk olieselskaber.
Der har været drøftelser om at etablere  

 en supplerende fond, men oplysninger herom har ikke kunnet tilvejebringes.
I 1996 udfærdigede International Maritime Organization en  

 konvention, der etablerede et ansvars- og erstatningssystem for alle andre  

 farlige og forurenende stoffer, der svarer til det, der gælder for olie.  

 Rederens ansvar, der skal være forsikret, udgør afhængigt af skibets  

 størrelse  

 op til ca. 1 mia. kr.
Dette suppleres af en erstatningsfond, og tilsammen kan  

 der dækkes skader på op til 2,5 mia. kr. af rederen og fonden.
Fonden  

 finansieres af importørerne af de farlige stoffer.
Denne konvention, der betegnes HNS-konventionen, er  

 imidlertid endnu ikke trådt i kraft.
Alene Angola og Rusland havde pr. 28.  

 november 2002 ratificeret konventionen.
Danmark har i lighed med de andre  

 nordiske lande undertegnet HNS-konventionen.
Retstilstanden på området er således forholdsvis uklar med  

 hensyn til skibe, hvis flagstat ikke er del af Den Internationale  

 Olieerstatningsfond og IMO.
Da der ikke er noget krav om forsikring for at  

 kunne sejle igennem danske farvande, vil et eventuelt uheld kunne blive en  

 særdeles bekostelig affære for den danske stat.
 Forslagsstillerne er derfor af den opfattelse, at der bør  

 indføres en generel pligt for fartøjer, der sejler igennem dansk farvand med  

 farlige laster, det vil sige olie, kemikalier og radioaktivt materiale,  

 herunder f.eks. affald fra nukleare anlæg, om at tegne en ansvarsforsikring,  

 der dækker omkostningerne ved miljøoprensning  og opretning efter  

 forlis, kollisioner,  

 tømning af kemikalier m.v. i dansk farvand.
Den for Danmark optimale situation i så henseende vil være,  

 at andelen af omkostningerne, som forureneren betaler, maksimeres og de  

 samfundsmæssige udgifter for Danmark minimeres.
For at minimere udgifterne  

 med  

 kontrol af, at de gennemsejlende fartøjer er i besiddelse af den  

 obligatoriske  

 forsikring, kan forsikringsselskaberne pålægges at indberette  

 policeoplysninger, således at danske myndigheder til enhver tid har tilgang  

 til  

 oplysninger om, hvilke tankskibe der har tegnet ansvarsforsikring.
I den  

 internationale handelsret er brugen af f.eks. dokumentation for  

 produktansvarsforsikringer så almindelig og udbredt, at den kan anvendes som  

 mønster.
Allerede når et skib har planlagt sin rute gennem danske farvande,  

 kan  

 skibsfører, rederi eller forsikringsselskab elektronisk fremsende  

 forsikringscertifikat med relevante policeoplysninger til de danske  

 myndigheder, der således har sikkerhed for, at skibet er behørigt forsikret,  

 når det gennemsejler danske stræder.
Effekten af en sådan forsikringsordning vil være, at det  

 vil være vanskeligt og bekosteligt at tegne forsikring for et skib, hvis  

 tilstand er tvivlsom, og hvor besætningen ikke er fortrolig med det farvand,  

 der besejles, eller hvor besætningen nægter at tage lods om bord.
Ligeledes  

 vil  

 forsikringspræmien afhænge af lasten og de eventuelle skadevirkninger, som  

 denne kan medføre, hvis et uheld indtræffer.
Forsikringerne bør praktisk indrettes med en forholdsvis  

 lav selvrisiko, så det sikres, at rederiet ikke går konkurs som konsekvens af  

 et uheld.
Ligeledes skal forsikringen naturligvis indrettes med en minimums-  

 og  

 maksimumsdækning alt afhængigt af karakteren, farligheden og værdien af  

 fartøjets last.
Maksimumsdækningen må ligeledes i et vist omfang modsvare en  

 væsentlig del af de udgifter, der vil være forbundet med at rydde op efter en  

 større ulykke.
Sidegevinsten ved indførelse af en obligatorisk  

 ansvarsforsikring kan være, at særlig farlige laster eller særlig udslidte  

 skibe måske slet ikke vil kunne blive forsikret og dermed ikke vil have ret  

 til  

 at besejle danske farvande.
Dette vil yderligere sikre danske farvande mod  

 olieforurening.
 Ved den nærmere udformning af reglerne bør ministeriet  

 inddrage sagkyndig ekstern bistand.
4. Alkoholpromillegrænser for skibspersonnel I januar 2003 anmeldtes en skibsfører på Fanøfærgen for at  

 virke beruset under overfarten.
Politiet mødte op på havnen i Esbjerg og  

 foretog en alkoholtest, der viste sig positiv, hvorpå skibsføreren blev  

 anholdt.
Resultatet af den blodprøve, der efterfølgende blev foretaget, var,  

 at  

 skibsføreren havde en promille på 0,9. Politiet måtte imidlertid opgive at  

 rejse en sag mod skibsføreren,  


  

 blandt  

 andet under hensyntagen til, at der ikke i lov om sikkerhed til søs findes en  

 eksakt promillegrænse for trafik på søen.
Af lov om sikkerhed til søs fremgår af § 29, stk. 3: »Har  

 den, der fører et skib eller i øvrigt udfører arbejde om bord i et skib i en  

 stilling af væsentlig betydning for sikkerheden, nydt spiritus eller andre  

 rusmidler i et sådant omfang, at vedkommende er ude af stand til at udføre  

 sin  

 tjeneste på fuldt betryggende måde, straffes den pågældende med bøde eller  

 fængsel i indtil 2 år, medmindre højere straf er forskyldt efter anden  

 lovgivning.« Af retspraksis fremgår det, at der de facto er sat en  

 grænse på 1,0 promille, hvilket er 0,5 promille højere end grænsen for  

 promillekørsel i personbil.
Til sammenligning forefindes en promillegrænse på  

 0,2 for bl.a. piloter og lokomotivførere.
 Forslagsstillerne er af den overbevisning, at der bør  

 gælder den samme promillegrænse for skibsførere som for piloter og  

 lokomotivførere, da alle disse grupper potentielt er ansvarlige for store  

 grupper af passagerers sikkerhed og førlighed.
Økonomi- og erhvervsministeren har i et svar til Dansk  

 Folkepartis medlem af Miljø- og Planlægningsudvalget, Jørn Dohrmann, bedyret,  

 at en af hovedårsagerne til, at der efter hans overbevisning ikke er behov  

 for  

 at indføre en fast promillegrænse for skibsførere er, at en sådan  

 promillegrænse også vil ramme skibsførerere i fritidsfartøjer.  

 Argumentationen  

 forekommer imidlertid mærkværdig, idet promillegrænsen for både piloter,  

 lokomotivførere og billister også gælder for disse grupper, selv om deres  

 kørsel ikke er en del af deres erhverv.
Forslagsstillerne har vanskeligt ved  

 at  

 se, hvorfor danske farvande ikke skal være reguleret af faste  

 promillegrænser,  

 medens det modsatte er tilfældet både i dansk luftrum, på danske veje og på  

 danske jernbaner.
Økonomi- og erhvervsministeren henviser til, at fritidsbåde  

 under debatten blev sidestillet med fritidshuse.
Efter forslagsstillernes  

 opfattelse må det imidlertid være forholdsvis simpelt at skelne mellem,  

 hvornår  

 en båd sejler og en båd ligger i havn.
Naturligvis bør en promillegrænse kun  

 gælde for skibsføreren, i det omfang han fører skibet, og ikke i tilfælde,  

 hvor  

 båden ligger til kaj i en havn.
Sammenligneligt har ministeren ikke påpeget  

 et  

 lignende problem med hensyn til autocampere, der også anvendes både til  

 beboelse og til kørsel.
Det bør være selvindlysende, at en autocampers ejer  

 naturligvis kun kan ifalde dom, såfremt føreren af autocamperen rent faktisk  

 kører autocamperen i beruset tilstand, og ikke fordi han opholder sig i  

 autocamperen i beruset tilstand.
Økonomi- og erhvervsministeren anfører yderligere til  

 støtte for ikke at indføre en egentlig promillegrænse, at rederierhvervet i  

 dag  

 har faste alkoholpolitikker, og at de større rederier fører en decideret  

 nulalkoholpolitik.
En række busselskaber i Storkøbenhavn har meldt, at de  

 heller ikke accepterer alkohol i blodet på deres chauffører.
Det får  

 imidlertid  

 ikke nogen til at overveje at fjerne promillegrænsen på vejene.
Derudover bør  

 man være opmærksom på, at danske farvande også besejles af udenlandske  

 rederier, som ikke nødvendigvis har den samme strenge alkoholpolitik   

 ligesom  

 de danske farvande også besejles af privatpersoner.
Økonomi- og erhvervsministeren henviser yderligere til, at  

 etablering af en promillegrænse vil medføre, at den etablerede  

 nulalkoholpolitik udhules.
Imidlertid opretholder som tidligere nævnt en  

 række  

 busselskaber en nulalkoholpolitik, som generelt ikke synes udhulet af, at  

 staten har indført en promillegrænse, der er højere end 0,0.
Hvordan promillereglen for skibsførere eksakt skal  

 udformes, kan overvejes nærmere i forbindelse med udvalgsbehandlingen.
Der er  

 stærke argumenter, der taler til gunst for, at promillegrænsen fastsættes til  

 0,2, sådan som tilfældet er med hensyn til piloter og lokomotivførere.
Alle  

 tre  

 grupper har ansvaret for store mængder af passagerer og bør derfor være  

 underlagt  

 en skærpet promillegrænse.
På den anden side kan der til fordel for en  

 promillegrænse på 0,5 tale, at en række skibsførere netop ikke har samme  

 ansvar  

 som piloter og lokomotivførere, idet de eksempelvis fører tankskibe eller  

 mindre fartøjer og ikke deltager i egentlig persontransport, som færger gør  

 det.
Forslagsstillerne mener, at promillegrænsen alene skal gælde for  

 skibsførere, der fører skibe over en vis størrelse eller med passagerer eller  

 nærmere bestemte fragter, men også disse spørgsmål må forhandles nærmere  

 under  

 udvalgsbehandlingen.
For så vidt angår opsigelse af Traktat ang.
Afløsningen af  

 Sund- og Belttolden (TRA nr. 21000 af 14/03/1857) henvises til bemærkningerne  

 ovenfor vedrørende danske retsregler og folkeretten.
Traktaten er optrykt som  

 bilag 1 til beslutningsforslaget.
Økonomiske og administrative konsekvenser Beslutningsforslaget skønnes ikke at medføre udgifter eller  

 administrative byrder for det offentlige.
Opgaverne skønnes derfor ikke at  

 kræve flere offentlige ressourcer end i dag.
Tværtimod må det antages, at de  

 foreslåede foranstaltninger vil kunne afværge større eller mindre  

 forureningsulykker og derved forskåne det offentlige, herunder såvel staten  

 som  

 kommunerne, for udgifter af uforudsigelig størrelse.
Bilag 1 Traktat ang.
Afløsningen af Sund- og Belttolden (TRA  

 nr. 21000 af 14/03/1857 (gældende)) med noter.
Her optrykt fra  

 Retsinformation.  


  

 Traktat ang.
Afløsningen af Sund- og Belttolden (Rigsraads-Tid.
Extraordinair Samling 1857. S. 14-15, 37,  

 122-23. 145-48. Anhang A.
S. 1-26. Dep.
Tid. f. 1857 S. 361-379, 585.) Hans Majestæt Kongen af Danmark, paa den ene Side, og Hans  

 Majestæt Keiseren af Østerrig, Konge af Ungarn og Bøhmen, Hans Majestæt  

 Belgiernes Konge, Hans Majestæt de Franskes Keiser, Hendes Majestæt  

 Dronningen  

 af det forenede Kongerige Storbritannien og Irland, Hans Majestæt Kongen af  

 Hannover, Hans Kongelige Høihed Storhertugen af Mechlenborg-Schwerin, Hans  

 Kongelige Høihed Storhertugen af Oldenborg, Hans Majestæt Kongen af  

 Nederlandene, Hans Majestæt Kongen af Preussen, Hans Majestæt Keiseren af  

 Rusland, Hans Majestæt Kongen af Sverrig og Norge, og de frie Hansestæder  

 Lubeck, Bremen og gjennemføresHamborgs Senater, paa den anden Side, lige  

 besjælede af det Ønske, at lette og forøge de for Øjeblikket mellem deres  

 Stater, eller gjennem disse, bestaaende Handels- og Skibsfarts-Forhold,  

 saavel  

 ved en fuldstændig og stedsevarende Ophævelse af enhver af fremmede Skibe og  

 deres Ladninger ved Gjennemfarten gjennem Sundet og Belterne opkrævet Told,  

 som  

 ved en Nedsættelse af Transittolden for Varer, der gjennemføres paa de Veie,  

 der forbinde Nordsøen og Elben med Østersøen, have besluttet i dette Øiemed  

 at  

 underhandle om en udtrykkelig Tractat og have dertil med deres Fuldmagter  

 forsynet, Hans Majestæt Kongen af Danmark: Allerhøjstsammes  

 Gemeimeconferentsraad og Directeur for Øresunds Toldkammer, Herr Christian  

 Ulbrecht Bluhme, Storkors af Dannebrogsordenen og Dannebrogsmand zc. zc.;  

 Hans  

 Majestæt Keiseren af Østerrig, Konge af Ungarn og Bøhmen: Allerhøistsammes  

 Charge  

 daffaires ved det Kongelig Danske Hof, Herr Carl Jaeger; Hans Majestæt  

 Belgiernes Konge: Allerhøistsammes overordentlige Gesandt og befuldmægtigede  

 Minister hos Hans Majestæt Kongen af Danmark, Herr Ulcindor Ridder Beaulieu,  

 Officeer af Hans Orden zc. zc.; Hans Majestæt de Franskes Keiser:  

 Allerhøistsammes overordentlige Gesandt og befuldmægtigede Minister hos Hans  

 Majestæt Kongen af Danmark, Herr Adolph Dotezac, Commandeur af den Keiserlige  

 Æreslegions Orden, Storkors af Dannebrogsordenen zc. zc.; Hendes Majestæt  

 Dronningen af det forenede Kongerige Storbritannien og Irland:  

 Allerhøistsammes  

 overordentlige Gesandt og befuldmægtigede Minister hos Hans Majestæt Kongen  

 af  

 Danmark, Herr Andrew Buchanan, Esquire; Hans Majestæt Kongen af Hannover:  

 Allerhøistsammes Ministerresident og Geheimelegationsraad, Herr Charles  

 Hanburg, Commandeur af 1 ste Klasse af Guelpheordenen, decoreret med  

 Waterloo-Medaillen zc. zc.; Han Kongelige Høihed Storhertugen af  

 Mechlenborg-Schwerin: Høistsammes Regjeringsraad og Geheimelegationsraad,  

 Herr  

 Carl Friedrich Wilhelm Brosch, Ridder af den Røde Ørns Ordens 2den Klasse  

 zc.;  

 Hans Kongelige Høihed Storhertugen af Oldenborg: Høistsammes Regjeringsraad,  

 Herr Ulbrecht Johannes Theodor Erdmann, Capitular-Comthur af den  

 Storhertugelige  

 Huus- og Fortjenesteorden zc. zc.
Hans Majestæt Kongen af Nederlandene:  

 Allerhøistsammes Ministerresident hos Hans Majestæt Kongen af Danmark, Herr  

 Henri Charles du Bois, Ridder af den Nederlandske Løveorden og af den  

 Luxemburgske Egetroneorden zc.: Hans Majestæt Kongen af Preussen:  

 Allerhøistsammes overordentlige Gesandt og befuldmægtigede Minister hos Hans  

 Majestæt Kongen af Danmark, Herr Alphons Heinrich Grev v.
Driolla, Hans  

 Kammerherre, Ridder af den Røde Ørns Orden zc.; Hans Majestæt Kejseren af  

 Rusland:  

 Allerhøistsammes Collegieraad, Herr Julius Tegoborsti, Ridder af den  

 Keiserlige  

 St.
Annaordens 2den Klasse med Sværdet o.s.v.; Hans Majestæt Kongen af  

 Sverrig  

 og Norge: Allerhøistsammes Kammerherre og Charge daffaires ved det  

 Kongelig  

 Danske Hof, Herr Niels Wilhelm, Baron af Wetterstedt, Ridder af  

 Nordstjerneordenen zc.; og de frie Hansestæder Lubeck, Bremen og Hamborgs  

 Senater: Sammes Ministerresident hos Hans Majestæt Kongen af Danmark, Herr  

 Freidrich Kruger, Dr. juris utr. zc; Hvilke, efter at have udvekslet deres  

 Fuldmagter, der befandtes i god og tilbørlig Form, ere komme overeens om  

 følgende Artikler:
 Art. 1.
Hans Majestæt Kongen af Danmark paatager Sig ligeoverfor  

 Hans Majestæt Keiseren af Østerrig, Konge af Ungarn og Bøhmen, Hs.
Majestæt  

 Belgiernes Konge, Hs.
Majestæt de Franskes Keiser, Hds.
Majestæt Dronningen  

 af  

 det forenede Kongerige Storbritannien og Irland, Hs.
Majestæt Kongen af  

 Hannover, Hs.
Kongelige Høihed Storhertugen af Mechlenborg-Schwerin, Hs.  

 Kongelige Høihed Storhertugen af Oldenborg, Hs.
Majestæt Kongen af  

 Nederlandene, Hs.
Majestæt Kongen af Preussen, Hs.
Majestæt Keiseren af  

 Rusland, Hs.
Majestæt Kongen af Sverrig og Norge, og de frie Hansestæder  

 Lubecks, Bremens og Hamborgs Senater, der alle modtage Tilbuddet,  

 Forpligtelsen  

 til: 1. ikke at opkræve nogen Told, Lastepenge, Fyr- og Fyrtaarnsafgifter,  

 Tøndepenge, eller nogensomhelst anden Skibs- eller Ladningsafgift af de  

 Skibe,  

 der passere Belterne eller Sundet for at begive sig fra Nordsøen til  

 Østersøen,  

 eller omvendt, hvad enten de ikkun seile igjennem de Danske Farvande eller  

 nødes til der at kaste Anker eller søge Havn, det være sig paa Grund af  

 Søtilfælde eller formedelst Handelsoperationer.
Intet Skib skal for Fremtiden  

 under nogetsomhelst Paaskud turde anholdes eller underkastes nogen Standsning  

 paa dets Fart gjennem Sundet og Belterne; men Hans Majestæt Kongen af Danmark  

 forbeholder Sig udtrykkelig Ret til, ved særskilte Overeenskomster, der  

 hverken  

 betinge nogen Visitation eller Anholdelse, at ordne den tiltale og  

 Toldbehandlingen  

 af de Magters Skibe, der ikke have taget Deel i nærværende Tractat; 2.  

 hverken  

 af de bemeldte Skibe, som med Ladning eller Ballast løbe ind i eller ud af  

 Danske Havne, hvad enten de der have udført Handelsoperationer eller ikke,  

 eller af deres Ladninger at kræve nogensomhelst Afgift, som disse Skibe eller  

 deres Ladninger, paa Grund af Passagen gjennem Sundet eller Belterne, vilde  

 have været underkastede og hvis Afskaffelse er blevet stipuleret i  

 foregaaende  

 Passus; og er det vel at forstaae, at de saaledes afskaffede Udgifter, der  

 følgelig hverken maa opkræves i Sundet og Belterne eller i de danske Havne,  

 heller ikke indirekte maa kunne gjenoprettes enten ved i den Hensigt at  

 forhøie  

 de nu bestaaende Havne- og Toldafgifter, eller ved samme Øiemed at indføre  

 nye  

 Skibsfarts- eller Toldafgifter, eller paa nogensomhelst anden Maade.
 Art. 2.
Hans Majestæt Kongen af Danmark forpligter Sig fremdeles  

 ligeoverfor de ovennævnte høie contraherende Parter til: 1. at bevare og  

 vedligeholde alle fortiden ved Indløbene og Tilgangene til Hans Havne,  

 Rheder,  

 Floder eller Kanaler eller langs Hans Kyster existerende Fyr og Fyrtaarne,  

 saavelsom de Bøier, Tønder og Lodsmærker, der nu forefindes og tjene til  

 Seiladsens Lettelse i Kattegattet, Sundet og Belterne; 2. for Fremtiden, som  

 hidtil, i Skibsfartens almindelige Interesse at tage under alvorligste  

 Overveielse, hvorvidt det maatte være nyttigt og beleiligt at forandre  

 Beliggenheden og Formen af disse Fyr, Fyrtaarne, Bøier, Tønder og Lodsmærker,  

 eller at forøge deres Antal, Alt uden nogetsomhelst Paalæg til Byrde for den  

 fremmede Skibsfart; 3. for Fremtiden, som hidtil, at lade føre Tilsyn med  

 Lodstjenesten, hvis Afbenyttelse i Kattegattet, Sundet og Belterne til enhver  

 Tid er overladt til Capitainernes og Skibsførernes eget Godtbefindende.
Det  

 forstaaer sig, at Lodspengene skulle være moderate, at een og samme Taxt skal  

 gjælde for danske og fremmede Skibe, og bemeldte Afgift overhovedet kun vil  

 kunne affordres de Skibe, der frivillig have betjent sig af Lodser; 4. uden  

 nogensomhelst Indtrængning at tillade alle, saavel danske som fremmede,  

 Privat-Entrepreneurer, efter eget Godtbefindende og under samme Betingelser,  

 uden Hensyn til deres Nationalitet, i Sundet og Belterne, at henlægge og  

 stationere Fartøier, udelukkende bestemte til Bugsering af de Skibe, der  

 ønske  

 at gjøre Brug deraf; 5. at lade samtlige Veie og Kanaler, der nu forbinde  

 eller  

 fremtidig ville komme til at forbinde Nordsøen og Elben med Østersøen, blive  

 deelagtige i den Toldfrihed, som efternævnte indenlandske eller fremmede  

 Varer  

 for Øieblikket nyde paa nogle af disse Veie: Agarius (Lærkesvamp); Fyrsvamp  

 (upræpareret); Rav eller Bernsteen; Dyr, levende, af alle Slags; Antimonium;  

 Træer og Buske, levende; Regne- og Skrivetavler samt Skrifter af Skifersteen:  

 Tagskifer; Sølv i Barrer og gammelt til Omsmeltning; Arsenik; Asphalt  

 (Jødebeeg, Jordharpix); Dyvelsbræk; Knopper; Enebær; Koste og Karskrubber  

 (saafremt de ikke ere Børstenbinderarbeide); Bambus-, Spansk- og andre Rør  

 (raae, uforarbeidede); Smør; Hvalrav (Spermacet) samt Spermacetolie;  

 Kornvarer:  

 Boghvede, Byg, Havre, Mais, Rug, Hvede, Bitter; Træarter for Apotheker;  

 Farvetræ; Tømmer og Træ, alle Slags; Flotholt (anvendeligt til Fiskenet  

 istedetfor Kork); Bolus, hvid og rød, samt terra sigilata; Borax, raa og  

 raffineret; Tarme; Muursteen; Teglsteen, malet; Klokkemalm; Riisqviste;  

 Blomsterløg; Cadmium; Calmeie; Campher; Spanske Fluer; Fliser; Kort: Land og  

 Søkort; Bævergeel; Aske: Potaske, Soda, kulsuurt Natron og al anden Aske;  

 Tøndebaand af Træ; Hamp, heglet og uheglet; Trækul; Karteboller; Hjulmands-  

 og  

 Vognmagerarbeide; Kalk; Klude; Cement, al Slags; Vox; Husblas;  

 Muslingeskaller;  

 Coraller; Tougværk; Horn af Hornkvæg (også raae Hornspidser); Bomuld, Kobber:  

 Carkobber (ikke hamret eller valtset) og Kobbermøntplader; Kornaffald til  

 Kvægfoder, Klid, Avner og andet Kornaffald; Elefanttænder eller Elfenbeen;  

 Hvalrostænder; Akter; Staver, Tøndestaver og Bundstykker; Skildpaddeskaller;  

 Prøver uden Værdi; Spaan til Bogbindere, Skomagere og Sværdfegere, samt  

 flækkede  

 Birkeriis; Meerskum; Emballager, gamle brugte: Foustager, Kasser, Kister,  

 Kufferter, Sække og Kurveflasker; Smergel; Tin, raat uforarbeidet og raspet;  

 Fiskebarder, Hvalfiskebarder, uspaltet Fiskebeen; Meel af toldfrit  

 transiterende Kornvarer; Spatsteen, ikke pulveriseret, Jern: Rujern; Jern i  

 Stænger, alle Slags (Baandjern er ikke fri); Bønner, Gipsfigurer,  

 Gipsafstøbninger; Blomster og Blomsterplanter; Flores cassiae  

 (Kaneelblomster);  

 Hø, Gjødning, naturlig eller kunstig, t.
Ex. ogsaa Patentgjødning, sukkerskum  

 zc. (Chilisalpeter, svovlsuur Ammoniak og lignende Varer ere ikke frie, om de  

 end maatte være bestemte til Gjødning; derimod er Gipsmeel, naar det ifølge  

 fremlagt Beviisligheder kun skal anvendes til Gjødning, transittoldfrit);  

 Ris;  

 Agern; Glober; Tjære (ogsaa Tjærevand); Frø: Hampefrø, Hørfrø, Raps og al  

 anden  

 Slags Frø, saa og Frøarter for Apotheker f.
Ex.
Fennikelfrø (Kommen og Anis  

 ere  

 toldpligtige); Reisendes brugte Sager, fremdeles brugt Huusgeraad og brugte  

 Mobilier, forsaavidt disse Gjenstande bestaae i Flyttegods, iligemaade brugte  

 Klædningsstykker, naar de efter Toldvæsenets Skjøn transitere som Reisegods,  

 uden Hensyn til, om Eieren følger med eller ikke; Haveværter, friske, faa og  

 Blaabær, Jordbær, Hindbær, Ribs, Tyttebær, Stikkelsbær, Hyben og  

 Viindruer,samt  

 Peberrod og spiselige Løg; Steenkul, alle Slags (ogsaa Cokes og Cinders);  

 Hampeolie, Østers; Tækkerør; Uld, alle slags; Melk; Messing, uforarbeidet  

 (ikke  

 hamret eller valtset); Spek, Lever, Grever zc. til Tran; Flesk, fersk;  

 Lindser;  

 Viinmudder, tør (Drooft); Kork, heglet og uheglet; Bøger, trykte med dertil  

 hørende Kobberstik, indbundne og uindbundne; Malt; Bruunsteen; Manna;  

 Medailler; Metal (Bronce og andre messinglignende Metalcompositioner),  

 uforarbeidet (ikke hamret eller valset); Blyant; Ertse, usmeltede, alle  

 Slags;  

 Mineralier og Naturalier, saasom: Jord, Steen og Ertsarter, Planter og  

 Frugter,  

 Conchylier, Insecter, Fugle og andre Dyr, udstoppede eller i Spiritus, til  

 Naturaliecabinetter og videnskabelige Samlinger; Modeller, alle Slags; Mønt,  

 alle Slags; Mos til Indpakning og Udstopning, saa og saakaldet Stovuld;  

 Musikalier; Moscus; Perlemoer, raat i Skaller; Maatter, brugte; Galæbler;  

 Kunstsager, saasom: Statuer, Buster, Basreliefs; Opium; Guld i Barrer og  

 gammelt til Omsmeltning; Gryn af toldfrit transiterede Kornvarer; Been;  

 Bidier  

 til Kurvemagerarbeide, uafbarkede og afbarkede; Rebslagerarbeide, hvortil og  

 ogsaa henregnes Hampegjorder og Fiskenet; Straa og Hakkelse; Skind, uberedte  

 og  

 beredte uden Undtagelse, altsaa ogsaa Skind til Bundtmagere, Kalve- og  

 Faarelæder, Corduan, Saffian zc. zc.; Hvalroshuder; Enebærstager; Perler,  

 ægte:  

 Pimpsteen; Blodsteen; Kalksteen; Kridtsteen og Kridt, ogsaa pulveriseret;  

 Gipssteen;  

 Ædelstene; Steen, alle Slags; Finerer af Træ; Platin (Platina), uforarbeidet;  

 Bly i Blokke og Klumper, samt gammelt Bly, navnlig ogsaa gammelt  

 Beklædningdningsbly; Fjer og Duun; Haar, alle Slags (herunder indbefattede  

 Børster, Haar og Uld af Sviin); Krølhaar ere imidlertid toldpligtige; Ærter;  

 Fisk, fersk; Beeg; Kartofler; Pezzulano; Papiirspaaner og Papiiraffald, alle  

 Slags; Bruunrødt; Blod; Igler; Salt (med Undtagelse af officinelle Salte);  

 Fidtsteen; Talg; Smak eller Sumak; Malerier, saa og Kobberstik, Lithographier  

 og Stanographier; Bark; Garvebark; Kølnsk Jord, hvid; Jord, saasom: Pibeleer,  

 Mergel, Engelskjord, Porcelainjord, Valkejord, Sukkerjord og andre Jord-,  

 Leer-  

 og Mergelarter, saafremt de ikke bestaae i Farver; Skildpadder; Tørv;  

 Trippels;  

 Tagsteen; Pennefjer; Tang til Indpakning og Udstopning; Marieglas; Kjød,  

 fersk  

 og saltet; Qviksølv; Vogne, alle Slags, saa og Jernbanevogne og Tendere  

 (Locomotiver ere toldpligtige); Dele til Vogne og Vogne, som ere skilte ad,  

 ere  

 kun frie, forsaavidt de bestaae i Hjulmandsarbeide; Krebseøine; Zink, raat,  

 uforarbeidet eller i Tavler.
Det er vel at forstaae, at, naar senere en  

 lignende Fritagelse for Transittold skulde blive andre Produkter tildeel paa  

 en  

 eller anden Vei, skal den samme Fritagelse med Rette udtræffe sig til  

 samtlige  

 ovennævnte Veie. 6. paa alle viste Veie eller Kanaler at nedsætte  

 Transittolden  

 af de Varer, paa hvilke den nu hviler, til en eensformig og efter Vægten  

 afpasset Sats af i det Højeste seksten (16) danske Skilling pr.
Fem Hundrede  

 Pund Dansk, uden at denne Told, under hvad Navn det maatte være, skal kunne  

 forhøies ved nogetsomhelst andet Pålæg.
I Tilfælde af en Nedsættelse af  

 Transittolden under ovenmeldte Sats forpligter Hs.
Majestæt Kongen af Danmark  

 Sig til at stille alle Veie og Kanaler, der nu forbinde eller senere maatte  

 komme til at forbinde Nordsøen og Elben med Østersøen eller dens Bivande, paa  

 fuldkommen lige Fod med de meest begunstigede Veie, der nu findes eller  

 senere  

 maatte blive anlagte på Allerhøistsammes Gebeet. 7. Da Hs.
Majestæt Kongen af  

 Sverrig og Norge, i Medfør af en med Hs.
Majestæt Kongen af Danmark afsluttet  

 speciel Overeenskomst, ligeoverfor Hs.
Danske Majestæt har paataget Sig  

 Forpligtelsen til at vedligeholde de Fyr paa Sverrigs og Norges Kyster, der  

 tjene til Belysning og Lettelse for Gjennemfarten gjennem Sundet og  

 Indsejlingen til Kattegattet, saa forpligter Hs.
Majestæt Kongen af Danmark  

 Sig  

 til med Hs.
Majestæt Kongen af Sverrig og Norge at træffe en definitiv  

 Overeenskomst i det Øiemed at sikkre disse Fyrs Vedbliven og Vedligeholdelse  

 i  

 Fremtiden, som hidtil, uden at der derved paalægges de Sundet og Kattegattet  

 passerende Skibe nogensomhelst Byrde.
 Art. 3.
 De i de tvende foregaaende Artikler indholdte Forpligtelser  

 skulle træde i kraft med den 1ste April 1857.
 Art. 4.
Som Skadesløsholdelse og Erstatning for de Øffre, som de  

 ovennævnte Stipulationer paalægge Hans Majestæt Kongen af Danmark, forpligte  

 Hans Majestæt Keiseren af Østerrig, Konge af Ungarn og Bøhmen, Hans Majestæt  

 Belgiernes Konge, Hans Majestæt de Franskes Keiser, Hendes Majestæt  

 Dronningen  

 af det forenede Kongerige Storbritannien og Irland, Hans Majestæt Kongen af  

 Hannover, Hans Kongelige Høihed Storhertugen af Mecklenborg-Schwerin, Hans  

 Kongelige Høihed Storhertugen af Oldenborg, Hans Majestæt Kongen af  

 Nederlandene, Hans Majestæt Kongen af Preussen, Hans Majestæt Keiseren af  

 Rusland, Hans Majestæt Kongen af Sverrig og Norge, og de frie Hansestæder  

 Lubecks, Bremens og Hamborgs Senater sig, fra deres Side, til at betale Hans  

 Majestæt Kongen af Danmark, som modtager dette Tilbud, en Totalsum af  

 30,476,325  

 Rigsdaler Rigsmønt, der fordeles paa følgende Maade: Paa Østerrig 29,434 Rd.,  

 Belgien 301,455 Rd., Bremen 218,585 Rd., Frankrig 1,219,003 Rd.,  

 Storbritannien  

 10,126,855 Rd., Hamborg 107,012 Rd., Hannover 123,387 Rd., Lubeck 102,996  

 Rd.,  

 Mechlenborg 373,663 Rd., Norge 667,225 Rd., Oldenborg 28,127 Rd.,  

 Nederlandene  

 1,408,060 Rd., Preussen 4,440,027 Rd., Rusland 9,739,993 Rd., Sverrig  

 1,590,503  

 Rd.
Det er en Selvfølge, at de høie contraherende Parter eventuelt kun ere  

 ansvarlige for den Qvota, der falder hver enkelt af dem til last.
 Art. 5.
 De i foregaaende artikel specificerede Summer kunne, under  

 de i den følgende 6te Artikel sub 3 stipulerede Forbehold, afbetales i Løbet  

 af  

 tyve Aar ved fyrretyve ligestore halvaarlige Afbetalinger, som indbefatte  

 Kapitalen og de aftagende Renter af de endnu ikke forfaldne Terminer.
 Art. 6.
 Enhver af de høie contraherende Magter forpligter Sig til  

 ved Separat- og Specialovereenskomster med Hans Majestæt Kongen af Danmark,  

 at  

 ordne og fastsætte: 1. Maaden hvorpaa, og Stedet hvor, Betalingen af de  

 ovennævnte fyrretyve halvaarlige Afdrag af den Qvota, der efter Art. 4 falder  

 paa Dens Andeel, skal finde Sted; 2. Maaden hvorpaa, og Coursen hvorefter de  

 i  

 samme Artikel i dansk Mønt specificerede Beløb skulle converteres i fremmed  

 Pengesort; 3. Betingelserne og Modus for en fuldstændig eller deelviis  

 Amortisation, hvortil Den forbeholder Sig udtrykkelig Ret, for til enhver Tid  

 antecipando at kunne afgjøre Sin ovenfor fastsatte Erstatnings-Qvota.
 Art. 7.
 Uddførelsen af de i denne Tractat indeholdte gjensidige  

 Forpligtelser bliver udtrykkelig gjort afhængig af Opfyldelsen af de  

 Formaliteter og Forskrifter, der ere fastsatte i Forfatningslovene hos de af  

 de  

 høie contraherende Parter, som ere forbundne til at bevirke disse  

 formaliteters  

 Anvendelse, og forpligte de sig til at lade dette skee i den kortest mulige  

 Frist.
 Art. 8.
Nærværende Tractat skal ratificeres og Ratificationerne  

 udveksles i Kjøbenhavn førend den 1ste April 1857, eller snarest muligt efter  

 Udløbet af denne Termin.
Til Bekræftelse heraf have de respektive  

 Befuldmægtigede undertegnet denne Tractat og paatrykt samme deres Vaabensegl.  

 Skeet i Kjøbenhavn den 14de marts 1857.
 Den franske tekst er bekendtgjort som nr. 135 i Danmarks  

 Traktater, 1800-1836.
