I forbindelse med ændringerne i kørekortreglerne, der trådte i kraft den  

 1. oktober 1986 indførtes frit prøvested, hvorefter der ikke stilles krav om,  

 at ansøgeren skal have bopæl, arbejdsplads eller anden tilknytning til det  

 kørekortkontor, hvor ansøgningen indgives.
Reglerne om frit prøvested gælder  

 såvel ansøgning om indstilling til den teoretiske del af køreprøven som til  

 den praktiske del af køreprøven.
 Af kørekortbekendtgørelsens § 48, 3. pkt., fremgår, at ansøgning om  

 indstilling til den teoretiske del og den praktiske del af køreprøven  

 indgives til samme kørekortkontor.
Under henvisning til reglerne om frit prøvested skal man således  

 præcisere, at det ved kørekortbekendtgørelsens § 48, 3. pkt., ikke er  

 tilsigtet at begrænse adgangen til at aflægge den praktiske køreprøve i en  

 anden kreds end den, hvor den teoretiske prøve er bestået.
Reglen indebærer  

 alene, at ansøgning om indstilling til køreprøve i alle tilfælde skal  

 administreres og koordineres af et kørekortkontor.
 P.M.V.
 E.B.
