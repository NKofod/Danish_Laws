 Den 29. april 1976 undertegnedes i Sana'a en overenskomst mellem Danmark  

 og Den arabiske Republik Yemen om økonomisk, industrielt, videnskabeligt og  

 teknisk samarbejde.
 Overenskomsten har følgende ordlyd (den arabiske tekst er udeladt):
OVERENSKOMST mellem Kongeriget Danmark og Den arabiske Republik Yemen om økonomisk, industrielt, videnskabeligt og teknisk samarbejde Kongeriget Danmarks regering og Den arabiske Republik Yemens regering, - som ønsker yderligere at styrke de venskabelige forbindelser mellem de  

 to lande, - som bekræfter deres interesse i at støtte og lette den fortsatte  

 udvikling af det økonomiske, industrielle, videnskabelige og tekniske  

 samarbejde mellem de to lande til gensidig fordel, - som erkender den store betydning af et sådant samarbejde og ønsker at  

 skabe de bedst mulige betingelser for dets udvikling, er blevet enige om følgende:
Artikel 1 De kontraherende parter vil fremme og udvikle det økonomiske,  

 industrielle, videnskabelige og tekniske samarbejde mellem de to lande.
Artikel 2 De kontraherende parter anerkender, at muligheder for samarbejde bør  

 undersøges og udnyttes bl. a. inden for følgende områder:
Artikel 3 De vilkår, som finder anvendelse på bestemte projekter inden for det  

 økonomiske, industrielle, videnskabelige og teknologiske samarbejde, skal  

 aftales mellem de respektive organisationer, virksomheder og firmaer i de to  

 lande i overensstemmelse med de i de to lande gældende love og bestemmelser.
Artikel 4 De kontraherende parter nedsætter herved en fælleskommission for  

 økonomisk, industrielt, videnskabeligt og teknisk samarbejde, sammenaat af  

 repræsentanter for de to lande.
 Fælleskommissionen skal:
- overvåge gennemførelsen af denne overenskomst, - udforske de områder, på hvilke de anser det for nyttigt at udvide  

 samarbejdet, - behandle forslag fra hver af parternes side med det formål at støtte og  

 udvikle det økonomiske, industrielle, videnskabelige og tekniske samarbejde  

 mellem de to lande, - anbefale dispositioner, der kan træffes med henblik på den heldige  

 gennemførelse af overenskomsten.
 Efter anmodning fra den ene eller den anden part holder kommissionen møder  

 skiftevis i Danmark og Yemen.
Artikel 5 Denne overenskomst træder i kraft på undertegnelsesdatoen.
Den forbliver i  

 kraft, indtil den opsiges af en af de kontraherende parter med seks måneders  

 varsel.
En sådan opsigelse berører ikke opfyldelsen af kontrakter og  

 aftaller, som er indgået i henhold til bestemmelserne i denne overenskomst.
 Udfærdiget i Sana'a den 29. april 1976 i to originaleksemplarer på engelsk  

 og på arabisk.
For Den arabiske Republik Yemens regering Dr.
Abdul Karim Al-Iryani Minister for udvikling og formand for Den centrale Planlægningsorganisation For Kongerigets Danmarks regering Troels Munk Danmarks ambassadør Udenrigsministeriet, den 27. august  

 1976.
 Ivar Nørgaard.
