 I medfør af § 1, stk. 1 og 2, § 3, § 4, stk. 1 og § 24 i lov nr. 414 af  

 13, juni 1990 om administration af Det Europæiske Økonomiske Fællesskabs  

 forordninger om markedsordninger for landbrugsvarer m.v., fastsættes:
 § 1.  Denne bekendtgørelse vedrører anvendelse af Det  

 Europæiske Økonomiske Fællesskabs forordninger om produktion og afsætning af  

 rugeæg og kyllinger af fjerkræ.
 § 2.  Enhver avlsvirksomhed, formeringsvirksomhed  

 eller ethvert rugeri skal registreres hos Veterinærdirektoratet og  

 Landsudvalget for Fjerkræ. Registreringen er tidsbegrænset.
 Stk. 2.  Anmodning om registrering sendes til  

 Veterinærdirektoratet, der underretter Landsudvalget for Fjerkræ.  

 Virksomheden underrettes fra Landsudvalget for Fjerkræ om det  

 registreringsnummer, virksomheden har fået.
 Stk. 3.  Virksomheder, der allerede er registreret som  

 anført i stk. 1, skal ikke registreres påny ved udstedelsen af denne  

 bekendtgørelse.
 § 3.  Det er tilladt ved mærkning af rugeæg at anvende  

 de undtagelsesbestemmelser, der er angivet i forordning (EØF) nr. 1868/77,  

 artikel 2.
§ 4.  Hvert rugeri skal til Landsudvalget for Fjerkræ  

 senest 5 dage efter udløbet af hver nærmere fastsat 4(5)-ugers periode sende  

 indberetning over antallet af indlagte rugeæg og antallet af udklækkede  

 kyllinger, som faktisk er bestemt til brug opdelt efter fjerkræart, -kategori  

 og -type.
De nævnte indberetninger skal gives på blanketter, der udleveres af  

 Landsudvalget for Fjerkræ.
Stk. 2.  Landsudvalget for Fjerkræ udarbejder månedligt  

 en oversigt over antallet af indlagte rugeæg og antallet af udklækkede  

 kyllinger, som faktisk er bestemt til brug opdelt efter fjerkræart, -kategori  

 og -type.
Oversigten indsendes til Landbrugsministeriet.
 § 5.  Det i rådsforordning (EØF) nr. 2782/75, artikel  

 13, nævnte ledsagedokument skal opbevares af modtageren, sålænge de modtagne  

 rugeæg eller kyllinger er tilstede hos denne.
 Stk. 2.  Landsudvalget for Fjerkræ kan forlange kopier  

 af ledsagedokumenterne udleveret.
 § 6.  Veterinærdirektoratet foretager kontrollen med  

 overholdelsen af de i § 1 nævnte forordninger.
 § 7.  Overtrædelser af de i § 1 nævnte forordninger  

 straffes med bøde i medfør af § 23 i lov nr. 414 af 13. juni 1990 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v.
 Stk. 2.  Overtrædelse af § 2, stk. 1, §§ 4 og 5,  

 straffes med bøde.
 Stk. 3.  Er en overtrædelse begået af et aktieselskab,  

 anpartsselskab, andelsselskab eller lign., kan der efter § 27, stk. 1, i lov  

 nr. 414 af 13. juni 1990 om administration af Det Europæiske Økonomiske  

 Fællesskabs forordninger om markedsordninger for landbrugsvarer m.v.,  

 pålægges selskabet som sådant bødeansvar.
 § 8.  Bekendtgørelsen træder i kraft den 1. oktober  

 1990.
 Stk. 2.  Bekendtgørelse nr. 442 af 27. juli 1973 om  

 fjerkrævirksomheder m.v. ophæves.
