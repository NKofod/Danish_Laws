Et kommunalbestyrelsesmedlem vedtog en bøde på 10.000 kr. for  

 overtrædelse af kildeskatteloven ved ikke rettidigt at indbetale indeholdt  

 A-skat på 199.218 kr.
Valgbarhedsnævnet fandt, at den pågældende var valgbar.
I skrivelse af 6. maj 1986 har kommunalbestyrelsen i henhold til den  

 kommunale valglovs § 34 a, stk. 2, indberettet, at kommunalbestyrelsesmedlem  

 N.
N. har vedtaget et af statsskattedirektoratet den 7. april 1986 meddelt  

 bødeforlæg på 10.000 kr. for overtrædelse af kildeskattelovens § 74, stk. 1,  

 nr. 2 og 3, jf. § 74, stk. 2, jf. bekendtgørelse nr. 544 af 20. december 1971  

 § 1.
 Det fremgår af sagen af den pågældende ikke rettigt har indbetalt  

 indeholdt A-skat for månederne maj - september 1984, marts og juni 1985, i  

 alt 199.218 kr., som senere er betalt.
 Den pågældende har været medlem af kommunalbestyrelsen siden 1. januar  

 1986.
 I denne anledning skal man meddele, at Valgbarhedsnævnet har fundet, at  

 den begående forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 2. Pågældende må derfor anses for valgbar.
 (*) I den tidligere lov var bestemmelserne i i § 2 og § 34 a, stk. 2.  

 Skrivelsen er optaget i Ministerialtidende.
