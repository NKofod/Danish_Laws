Bekendtgørelse om ændring af bekendtgørelse om EØF-typegodkendelse og -verifikation (Ændring af regler for EØF-typegodkendelse og EØF-førstegangsverifikation) § 1 I bekendtgørelse nr. 1139 af 15. december 2003 om EØF-typegodkendelse og -verifikation, som ændret ved bekendtgørelse nr. 161 af 5. marts 2008, foretages følgende ændringer:
 1. Indledningen affattes således:
 2. § 2 affattes således:
»§ 2. EØF-typegodkendelse, jf. kap. 2, for en instrumenttype ansøges hos og meddeles af Sikkerhedsstyrelsen i overensstemmelse med bestemmelser udfærdiget for den pågældende instrumenttype eller af den kompetente måletekniske tjeneste i en anden medlemsstat.
Ansøgningen skal indeholde dokumentation for, at instrumentet overholder lovmæssige krav i form af en typeprøvningsrapport samt udkast til en typegodkendelsesattest fra et laboratorium, jf. § 7, stk. 3.« 3. I § 3, § 7, stk. 3, 2. pkt., to steder i § 12, stk. 3, § 12, stk. 4, § 14, stk. 2, og § 23 ændres »Den Danske Akkrediterings- og Metrologifond« til: »Sikkerhedsstyrelsen«.
 4. § 15, stk. 3, affattes således:
»Stk. 3. EØF-førstegangsverifikation udføres af laboratorier, som er særligt bemyndiget hertil af Sikkerhedsstyrelsen på baggrund af, at de har den fornødne akkreditering fra Den Danske Akkrediterings- og Metrologifond (DANAK) eller fra et tilsvarende akkrediteringsorgan, som er medunderskriver af EA´s multilaterale aftale om gensidig anerkendelse.« 5. I bilag 1, punkt 4 , ændres »Den Danske Akkrediterings- og Metrologifond« til: »Sikkerhedsstyrelsen« to steder.
§ 2 Bekendtgørelsen træder i kraft den 1. april 2010.
