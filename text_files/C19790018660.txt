 Blandt andet under hensyn til en af højesteret afsagt dom af 11. maj 1976,  

 hvori det blev statueret, at en aften/natsygeplejerske under barselsorlov i  

 medfør af funktionærlovens § 7, stk. 2, var berettiget til løn beregnet på  

 grundlag ikke blot af grundlønnen, men også af de tillæg for aften- og  

 natarbejde m. v., som hun fast havde kunnet regne med i sin månedlige  

 indtægt, har arbejdsministeriet i skrivelse af 13. november 1978 vejledende  

 udtalt, at den løn, der skal udbetales lønmodtagere under ferie med løn efter  

 ferielovens § 14, stk. 1, efter arbejdsministeriets opfattelse skal svare til  

 den løn, der i almindelighed må antages at gælde for ansættelsesforholdet på  

 det tidspunkt, hvor ferie holdes.
 Arbejdsministeriet har herefter tiltrådt en af direktoratet for  

 arbejdstilsynet truffen afgørelse, hvorefter sygeplejersker, sygehjælpere m.  

 fl., der er ansat til fast aften-, nat- og weekendvagt, og som derfor  

 oppebærer særlige faste tillæg, samt lønmodtagere, der ikke er antaget  

 specielt til fast aften-, nat eller weekendtjeneste, men som faktisk gennem  

 længere tid udfører sådan tjeneste, således at tillægget herfor må anses for  

 en del af den løn, som de fast har kunnet regne med, må være berettigede til  

 at få sådanne tillæg udbetalt under ferie med løn efter ferielovens § 14,  

 stk. 1.
 Arbejdstilsynet har endvidere meddelt, at også ansatte, der er omfattet af  

 en af arbejdstilsynet i henhold til ferielovens § 3 godkendt ferieordning,  

 under de nævnte forudsætninger er berettiget til de omhandlede ydelser, med  

 mindre andet direkte er bestemt i den gældende ferieordning.
 I den anledning skal man anmode om, at der fremtidig forholdes efter  

 følgende retningslinier for lønmodtagere, der oppe bærer løn under ferie i  

 henhold til ferielovens § 14, stk. 1, eller tilsvarende regler i  

 ferieordninger godkendt i henhold til ferielovens § 3.
 1. Ved opgørelse af lønkrav medregnes som løn sådanne  

 ydelser, der tilkommer den ansatte som vederlag ud over stillingens grundløn  

 (skalaløn) for tjeneste, der udføres på andre tider end inden for normal  

 arbejdstid - f.eks. aften- og nattjeneste, tjeneste på søn- og helligdage -  

 eller som i øvrigt medfører særlige ulemper - eksempelvis arbejde i skiftende  

 turnus - når den ansatte ifølge ansættelsesbevis er antaget til tjeneste af  

 denne art og faktisk udfører tjeneste i overensstemmelse hermed.
Særlige ydelser af den nævnte karakter medregnes endvidere som løn i  

 tilfælde, hvor det i øvrigt godtgøres, at den ansatte har udført en sådan  

 form for tjeneste regelmæssigt gennem længere tid, og har oppebåret vederlag  

 herfor som et fast påregneligt løntillæg.
Som vejledende udgangspunkt vil det  

 kunne lægges til grund, at forudsætningerne for at foretage medregning som  

 anført i almindelighed må anses for at være til stede, når det godtgøres, at  

 tjenesten i arbejdsforhold af den omhandlede karakter er udført gennem det  

 senest forløbne halve år og med en sådan bestandighed, at den ansatte har  

 kunnet regne med vederlag herfor som en fast bestanddel af arbejdsindtægten.
Det påhviler styrelserne i hvert enkelt tilfælde over for den lønanvisende  

 myndighed at tilvejebringe oplysninger om længden af det tidsrum, i hvilket  

 tjeneste af den omhandlede art er udført, og om den tilrettelæggelse, efter  

 hvilken tjenesten er afviklet.
For ansatte, der ifølge et ansættelsesbevis er  

 antaget til tjeneste af den nævnte karakter, må der tilvejebringes  

 dokumentation for, at tjenesten faktisk er afviklet i overensstemmelse  

 hermed.
 2. Ved lønberegning efter de angivne retningslinier  

 medtages sådanne tillæg, der ydes i form af kontant godtgørelse, som har til  

 formål at give den ansatte en indtægt - f. eks. tillæg i form af kontant  

 godtgørelse for aften- og nattjeneste eller for tjeneste på søn- og  

 helligdage.
Er der tale om ydelser af den under punkt 1 nævnte beskaffenhed, der  

 normalt gives i form af frihed - f. eks. indtjent frihed som godtgørelse for  

 aften- og nattjeneste - følger det af ferielovens princip, at ferien skal  

 gives med det lovpligtige antal dage udover eventuelle fridage.
Dette  

 medfører, at ferie ikke kan afholdes på opsparede fridage, der skal afholdes  

 i den periode, hvor ferien holdes.
Som konsekvens herafopspares der heller  

 ikke sådanne fridage under ferie.
 Ydelser, der udelukkende tjener til dækning af merudgifter - f. eks.  

 befordringsgodtgørelse, time- og dagpenge - medregnes ikke ved opgørelse af  

 den ansattes lønkrav.
 3. Dette cirkulære finder anvendelse på ferie, der  

 afholdes efter 1. april 1979.
 Tvivlstilfælde vedrørende anvendelse af de i cirkulæret angivne  

 retningslinier forudsættes forelagt for finansministeriets lønnings- og  

 pensionsdepartement.
Finansministeiet, den 12. oktober 1979 P.
M.
V.
E.
B.
