 I henhold til § 1, stk. 5, i lov nr. 232 af 8. juni 1966 om Danmarks  

 Biblioteksskole, jfr. § 16 i bekendtgørelse om Danmarks Biblioteksskole af  

 18. december 1967, fastsættes følgende bestemmelser:
 § 1.  Adgang til optagelse på Danmarks  

 Biblioteksskoles linje for forskningsbibliotekarer har videnskabeligt  

 uddannede, der er ansat som bibliotekarer (herunder bibliotekaraspiranter)  

 eller dokumentalister ved videnskabelige og faglige biblioteker eller ved  

 dokumentationscentre.
 Stk. 2.  Lærerrådet kan under særlige omstændigheder  

 dispensere fra de nævnte adgangsbetingelser.
§ 2.  Ansøgning om optagelse på Danmarks  

 Biblioteksskoles linje for forskningsbibliotekarer må indsendes til rektor  

 gennem vedkommende institution inden en af skolen nærmere angivet frist.  

 Ansøgningen bilægges attesteret afskrift eller kopi af eksamensbeviser samt  

 ansættelsesbrev.
Efter modtagelsen af papirerne indskrives ansøgeren som  

 studerende ved Danmarks Biblioteksskole, såfremt betingelserne for optagelse  

 er opfyldt, og modtager fra rektor et bevis herfor.
§ 3.  Undervisningen omfatter 300-350 timer og  

 fordeles over to sammenhængende perioder i hvert af to på hinanden følgende  

 semestre.
Der forlanges løst eön større eller 2-3 mindre specialopgaver,  

 hvis emner kan vælges inden for alle uddannelsens fagområder.
Ved bedømmelsen  

 af opgaverne, for hvilke der ikke gives karakter, medvirker vedkommende  

 faglærer og censorer, der beskikkes af ministeriet for kulturelle anliggender  

 efter indstilling fra lærerrådet.
Nogen egentlig eksamen afholdes ikke, men  

 de studerende, som regelmæssigt har fulgt undervisningen, og hvis  

 specialopgave(r) godkendes, modtager bevis for at have gennemført  

 uddannelsen.
 § 4.  Undervisningen meddeles i form af forelæsninger,  

 eksaminatorier, øvelser samt under friere studieformer i fag som:
Biblioteksvæsenets organisation og samarbejdsformer, bibliotekstyper Biblioteksadministration Elektronisk databehandling i bibliotekerne Bibliotekets indretning Litteraturens erhvervelse og konservering Katalogiseringsproblemer Klassifikationssystemer og alfabetisk emneregistrering Udarbejdelse af bibliografier Translitteration Videnskabens organisation Introduktion til bibliografien og alm. bibliografi Alm. håndbogskundskab Speciel bibliografi og håndbogskundskab med fagenes encyklopædi og  

 lærdomshistorie Publikumsservice Manuskripttilrettelæggelse, bogfremstilling, reprografi Boghistorie Bibliotekshistorie Stk. 2.  Inden for faget Speciel bibliografi og  

 håndbogskundskab med fagenes encyklopædi og lærdomshistorie vil de studerende  

 kunne vælge mellem Stk. 3.  I undervisningen indgår en række studiebesøg på  

 biblioteker og andre institutioner.
 Ministeriet for kulturelle anliggender,  

 den 18. september 1969.
K.
Helveg Petersen.
/E.
Thrane.
