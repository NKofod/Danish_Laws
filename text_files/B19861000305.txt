M.T. nr.3-86 I medfør af § 9 i lov nr. 127 af 31. marts 1985 om begrænsning i  

 stigninger i avancer og priser fastsættes med virkning fra den 7. marts 1986  

 følgende bestemmelser gældende for detailhandlere i dagligvarehandelen  

 (købmænd, brugsforeninger og filialkæder) og omfattende varer, hvorpå der  

 ikke er faste udsalgspriser:
§ 1 For varer, hvorpå der af leverandøren fastsættes vejledende detailpriser,  

 kan detailhandleren forhøje sine lovligt gældende priser med stigningerne i  

 kroner og øre i de vejledende detailpriser.
§ 2 For varer, som detailhandleren ikke prissætter efter § 1, kan  

 detailhandleren til dækning af de omkostningsstigninger, der omfattes af  

 bestemmelserne i lovens § 1, forhøje de den 27. marts 1985 lovligt gældende  

 priser med indtil 0,2 pct. beregnet som gennemsnit for hele omsætningen af  

 disse varer, dog således at ingen enkelt vareenheds pris må forhøjes med mere  

 end 2,0 pct.
§ 3 Det er en betingelse for anvendelse af bestemmelserne i § 2, at  

 detailhandleren kan dokumentere, at den gennemsnitlige prisforhøjelse for den  

 pågældende vareomsætning ikke overstiger 0,2 pct.
Dokumentationen skal på  

 forlangende forevises monopoltilsynet.
§ 4 Detailhandlere, som følger de i denne bekendtgørelse anviste  

 fremgangsmåder og angivne betingelser, vil ikke blive afkrævet yderligere  

 dokumentation i henhold til lovens § 8.
§ 5 Denne bekendtgørelse træder i kraft den 7. marts 1986, og samtidig ophæves  

 monopoltilsynets bekendtgørelse nr. 18 af 27. september 1985 om  

 dagligvare-detailforretningers prisberegning under avancebegrænsningsloven.
 Monopoltilsynet, den 6. marts 1986.
