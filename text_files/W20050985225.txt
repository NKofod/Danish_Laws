Tendenser om særlig støtte  

 til børn - af specialkonsulent Marie Høeg (Nyt fra Ankestyrelsen, nr. 4, december 2005) Valg af familiebehandling efter servicelovens  

 § 40, stk. 2, nr. 3 På baggrund af anoreksi og selvdestruktiv adfærd hos hendes to  

 døtre havde en mor rettet henvendelse til en amtslig børnerådgivning i  

 forbindelse med et behandlingstilbud til unge med suicidaladfærd.
Familien  

 deltog herefter i to samtaler i dette regi.
 Kommunen afslog moderens ønske om at fortsætte behandlingen i  

 dette regi og tilbød i stedet familiebehandling i kommunens regi.
 Kommunens afgørelse var begrundet med, at kommunen selv kunne  

 varetage denne opgave, idet kommunen kunne tilbyde et lignende  

 behandlingsforløb  

 som i amtet.
 Nævnet tiltrådte kommunens afgørelse.
Nævnet fandt, at de kriterier, der dannede grundlag for  

 kommunens afgørelse, var lovlige.
Nævnet fandt endvidere, at alle relevante  

 kriterier var inddraget i vurderingen, og at prioriteringen mellem de valgte  

 kriterier var foretaget i overensstemmelse med almindelige retsprincipper.
 Nævnet lagde herved vægt på, at kommunen selv havde tilbud om  

 familiebehandling af samme indhold som amtets tilbud, og at forældrene og  

 børnene kun havde deltaget i 2 indledende samtaler i amtets børnerådgivning.
Det var oplyst fra amtets børnerådgivning, at  

 behandlingstilbuddet fra amtets børnerådgivning vedrørende unge, der havde  

 suicidalforsøg eller suicidaladfærd, bestod af ca. 5 samtaler med henblik på  

 kriseintervention.
Hvis der var behov for yderligere behandling, drøftedes  

 dette med den pågældende kommune, idet kommunen normalt selv fortsatte  

 behandlingen.
 Det var bemærket i afgørelsen, at nævnet ikke herudover havde  

 kompetence til at efterprøve kommunens skøn, idet beslutning om, hvilken form  

 for familiebehandling kommunalbestyrelsen ville tilbyde, henhørte under  

 bistandsudøvelsen, hvor kommunalbestyrelsen alene havde kompetencen.
Ankestyrelsens bemærkninger Ankestyrelsen er enig i, at kommunen har ret til at afslå  

 deltagelse i et amtsligt behandlingstilbud, når kommunen selv kan tilbyde et  

 behandlingsforløb af samme indhold.
 Krav om, at en overvåger - ved overvåget samvær  

 efter servicelovens § 57, stk. 3, 1. pkt. - skal være pædagogisk  

 uddannet.
En dreng på 2 år, der var anbragt i familiepleje, havde  

 overvåget samvær med sine forældre.
Igennem et halvt år havde han vist  

 stærkere  

 reaktioner på samværet end tidligere.
 Kommunen traf herefter en afgørelse om nedsættelse af samværet  

 samt om, at samværsovervågeren skulle have en pædagogisk uddannelse.
 Nævnet fandt ikke grundlag for at tilsidesætte kommunens  

 afgørelse om nedsættelse af samværet samt om, at samværsovervågeren skulle  

 være  

 i besiddelse af en pædagogisk uddannelse.
 Nævnet fandt, at de kriterier, der dannede grundlag for  

 kommunens afgørelse vedrørende samværsovervågerens uddannelse, var lovlige og  

 sagligt velbegrundede.
 Nævnet havde herved noteret sig, at kommunen ved afgørelsen  

 havde vurderet, at overvågningen skulle støtte og vejlede forældrene, og at  

 en  

 sådan rådgivning i dette tilfælde krævede speciel pædagogisk erfaring.
 Nævnet havde endvidere noteret sig, at en psykolog havde  

 anbefalet, at overvågeren var pædagogisk uddannet, således at forældrene  

 kunne  

 få hjælp til at aflæse sønnens behov og være sammen med ham på en måde, der  

 ikke virkede overvældende for ham, og hvor der således kunne tages hensyn til  

 hans velbefindende.
 Nævnet fandt således intet at indvende mod kommunens afgørelse  

 om, at samværsover-vågeren skulle være pædagogisk uddannet.
 Det var samtidig bemærket i afgørelsen, at nævnet ikke havde  

 kompetence til derudover at efterprøve kommunens skøn vedrørende det konkrete  

 valg af overvåger, idet beslutningen om, hvilken person der blev udpeget til  

 hvervet, henhørte under bistandsudøvelsen.
 Endelig havde nævnet noteret sig, at kommunen havde meddelt  

 forældrene, at kommunen var meget lydhør over for forslag til personen  

 (overvågeren), men at pågældende skulle have den nødvendige pædagogiske  

 uddannelse.
Ankestyrelsens bemærkninger Ankestyrelsen er enig i, at der kan opstilles et sådant krav om  

 særlige kvalifikationer hos overvågeren ud fra en konkret vurdering af  

 behovet  

 hos barn og forældre.
Ankestyrelsen er desuden enig i nævnets bemærkning om manglende  

 kompetence til at efterprøve skønnet vedrørende det konkrete valg af  

 overvåger,  

 idet dette spørgsmål henhører under bistandsudøvelsen, jf.
SM C-13-03.
