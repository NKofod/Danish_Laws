Nr BTL 297 Betænkning over Forslag til lov om ændring af lov om beskatning til  

 kommunerne af faste ejendomme (Fritagelse af ejendomme i erhvervszoner)   

 Nr L 297 1991-92, 1. samling Afgivet af Kommunaludvalget Afgivet: 19920610 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Udvalget anmoder om, at lovforslaget efter 2. behandling henvises til  

 fornyet behandling i udvalget.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse uændret .
 Et mindretal (Socialdemokratiets medlemmer af udvalget) indstiller  

 lovforslaget til forkastelse ved 3. behandling.
 Et andet mindretal (Socialistisk Folkepartis medlem af udvalget)  

 vil redegøre for sin stilling til lovforslaget ved 2. behandling.
Hanne Andersen (S) Jan Petersen (S) Poul Erik Dyrlund (S) Holger Graversen  

 (S) Klaus Hækkerup (S) fmd.
Peder Sass (S) Stavad (S) Lilli Gyldenkilde  

 (SF) Lis Noer Holmberg (CD) Karen Højte Jensen (KF) John Vinther (KF) Per  

 Tærsbøl (KF) Erik Larsen (V) Mejdahl (V) Poul Nødgaard (FP) nfmd.
Ole  

 Vig Jensen (RV) Kofod-Svendsen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Udvalget har endvidere modtaget en skriftlig henvendelse fra Dansk  

 Industri.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse uændret .
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse .
 Et mindretal inden for mindretallet (Socialistisk Folkepartis medlem af  

 udvalget) kan ikke tilslutte sig lovforslaget, idet al erfaring viser, at  

 virksomheder, der alene oprettes, fordi der i et område er lavere krav til  

 skattebetaling, miljøregler, arbejdsregler osv., tenderer til at være mindre  

 seriøse virksomheder.
Der er derfor risiko for, at de svage områder, hvor erhvervszonerne tænkes  

 oprettet, får et endnu svagere erhvervsliv.
Mindretallet finder det i øvrigt  

 ejendommeligt, at partier, der normalt advarer imod konkurrenceforvridning,  

 kan støtte et lovforslag, der netop bygger på konkurrenceforvridning.
Mindretallet ønsker også at gøre en særlig indsats i områder, hvor  

 arbejdsløsheden er særlig stor.
Men det kunne gøres langt bedre og mere  

 fremtidssikret ved at udnytte de muligheder, som udvidelsen af  

 kommunalfuldmagten i lovforslagene L 78 (Forslag til lov om kommuners og  

 amtskommuners deltagelse i erhvervsudviklingsaktiviteter) og L 85 (Forslag  

 til lov om kommuners og amtskommuners samarbejde med aktieselskaber m.v.)  

 indebærer.
Der burde afsættes statslige midler til en særlig indsats i disse  

 områder til etablering af erhvervsmæssig infrastruktur, støtte til lokale  

 iværksættere og oprettelse af blandede kommunalt/private  

 systemeksportselskaber.
