Skriftlig fremsættelse (9. oktober 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  

 ændring af skattekontrolloven (Afskaffelse af kapitalforklaringen) (Lovforslag nr.
L 29).
 Lovforslaget går ud på at afskaffe pligten for personligt  

 erhvervsdrivende og hovedaktionærer til årligt at indgive en  

 kapitalforklaring  

 til skattemyndighederne sammen med selvangivelsen.
Ved en kapitalforklaringen forstås en redegørelse fra den  

 skattepligtige om ændringer i formuen over indkomståret.
Kapitalforklaringen  

 har til formål at sandsynliggøre den selvangivne indkomst samt at danne  

 grundlag for en eventuel privatforbrugsberegning.
 I stedet skal det efter forslaget være muligt for de  

 kommunale skattemyndigheder at indhente supplerende formueoplysninger fra  

 alle  

 skattepligtige, herunder personligt erhvervsdrivende og hovedaktionærer, hvis  

 der er et konkret kontrolbehov herfor.
 Som en sidegevinst ved forslaget vil de fleste  

 hovedaktionærer nu kunne modtage en fortrykt selvangivelse i stedet for en  

 udvidet selvangivelse.
 Forslaget indeholder desuden en række mindre forenklinger af  

 skattekontrolloven.
Forslaget skal ses i lyset af regeringens  

 regelforenklingskampagne, Skattejagt på regelbøvlet.
Kampagnen  

 viste, at  

 virksomhederne og borgerne oplever kapitalforklaringen som urimeligt  

 besværlig.  

 En gennemgående indvendig er, at kapitalforklaringen er overflødig, eftersom  

 myndighederne har en meget stor del af oplysningerne i forvejen, og at den er  

 tidskrævende at udarbejde på grund af det høje specifikationskrav.
Formålet med lovforslaget er derfor først og fremmest at  

 gennemføre væsentlige administrative lettelser for personligt  

 erhvervsdrivende  

 og hovedaktionærer.
Dette gælder i særlig grad de erhvervsdrivende og  

 hovedaktionærer, som ikke anvender revisor i forbindelse med udarbejdelsen af  

 regnskab og selvangivelse.
Det skyldes, at revisorer ifølge god revisionsskik  altså  

 uanset kravene i skattelovgivningen  og i overensstemmelse med  

 årsregnskabslovens krav om, at regnskabet skal give et retvisende billede,  

 udarbejder en regnskabsmæssig kapitalafstemning for klienten for at kunne  

 afstemme dennes regnskab og selvangivelse.
Metoden, der anvendes til at  

 udarbejde en regnskabsmæssig kapitalafstemning, for at se om regnskabet  

 stemmer, og en kapitalforklaring til skattemyndighederne, er den samme, men  

 formen og specifikationsgraden kan være forskellig.
 Forslaget betyder for de personligt erhvervsdrivende, som  

 anvender revisor, at de sparer udgifterne til revisors konvertering af den  

 regnskabsmæssige kapitalafstemning til en kapitalforklaring samt udgifterne i  

 forbindelse med revisors indsendelse af kapitalforklaringen til  

 skattemyndighederne.
 Erhvervsdrivende og hovedaktionærer, der ikke anvender  

 revisor, opnår derimod med forslaget en væsentlig administrativ lettelse  

 derved, at de selv slipper for besværet med at skulle udarbejde  

 kapitalforklaringen i forbindelse med indsendelsen af selvangivelsen.
Det er ikke muligt at opgøre, hvor mange selvstændigt  

 erhvervsdrivende og hovedaktionærer, der anvender revisor i forbindelse med  

 udarbejdelsen af regnskab og selvangivelse.
Det skønnes imidlertid, at det  

 blandt de ca. 270.000 enkeltmandsvirksomheder i landet er en ikke ubetydelig  

 del, der ikke anvender revisorbistand.
Forslaget kommer først og fremmest  

 denne  

 kreds af skattepligtige til gode.
Angående forslagets provenumæssige konsekvenser skønnes det,  

 at skattemyndighederne   

    

  

 på baggrund af  

 allerede kendte oplysninger - vil være i stand til at finde frem til  

 kontrolegnede skatteydere, som efter en konkret vurdering kan anmodes om  

 supplerende formueoplysninger og undergives nærmere kontrol.
Desuden må den  

 blotte mulighed for myndighederne til at kræve supplerende formueoplysninger  

 af  

 den skattepligtige for såvel det aktuelle som for tidligere indkomstår  

 formodes  

 at have en betydelig præventiv effekt.
På den baggrund skønnes forslaget ikke  

 at have nogle provenumæssige konsekvenser.
Angående de administrative konsekvenser kan det ikke  

 udelukkes, at afskaffelsen af den obligatoriske indsendelse af  

 formueoplysningerne i visse tilfælde vil medføre et vist merarbejde i  

 kommunerne i forbindelse med kontrollen af den skattepligtiges økonomi,  

 herunder i forbindelse med at få de supplerende oplysninger indhentet.  

 Forslaget indebærer imidlertid bortfald af en række administrative rutiner i  

 forbindelse med modtagelsen m.v. af selvangivelserne i kommunerne, hvorfor  

 forslaget som helhed ikke skønnes at medføre nævneværdige administrative  

 konsekvenser.
En gennemførelse af forslaget skønnes at medføre  

 engangsudgifter  

 på ca. 350.000 kr. til edb-tilretninger.
Disse tilretninger skyldes, at  

 hovedaktionærer  der i dag skal udfylde en udvidet selvangivelse på  

 grund af  

 kravet om en kapitalforklaring  fremover kan modtage en fortrykt  

 selvangivelse.
 Det foreslås, at forslaget træder i kraft den 1. januar 2004  

 og har virkning fra og med indkomståret 2003.
 Med disse ord skal jeg anbefale forslaget til Folketingets  

 velvillige behandling.
