Forlaget Audio ApS klagede til Monopol-ankenævnet over, at  

 Monopoltilsynet havde pålagt at optage annoncer fra discountforretningen  

 Hi-Fi Børsen og postordrefirmaet High Fire i forlagets tidsskrift High  

 Fidelity.
Monopol-ankenævnet stadfæstede tilsynets afgørelse, idet  

 tidsskriftet High Fidelity måtte anses for at have en dominerende stilling på  

 annonceringsmarkedet for hi-fi-udstyr, og det derfor var af væsentlig  

 erhvervsmæssig interesse for firmaer inden for brancen at kunne annoncere i  

 bladet.
Det kunne ikke tillægges betydning, at firmaerne handlede efter andre  

 principper end de traditionelle radioforhandlere.
År 1981, den 17. marts, blev i sagen j.nr. 30/80, Audio ApS, afsagt  

 sålydende K E N D E L S E:
 I skrivelse af 5. september 1980 har Forlaget Audio ApS klaget over en af  

 monopoltilsynet ved skrivelse af 27. august 1980 truffet afgørelse, hvorved  

 det blev pålagt Audio ApS at optage annoncer fra Hi-Fi Børsen og High Fire i  

 forlagets tidsskrift High Fidelity.
 Klagerne har nedlagt påstand om, at pålægget ophæves.
 Monopoltilsynet har påstået afgørelsen stadfæstet.
Der er redegjort for sagen i skrivelse af 10. januar 1980 fra klagerne til  

 monopoltilsynet og i skrivelse af 9. december 1980 fra monopoltilsynet til  

 nævnet.
Klagerne er gjort bekendt med monopoltilsynets skrivelse til nævnet.
 Sagen har været behandlet på nævnets møde den 5. marts 1981. Parterne har  

 ikke ønsket mundtlig forhandling af sagen for nævnet.
 Den påklagede afgørelse er indeholdt i sålydende skrivelse af 27. august  

 1980 fra monopoltilsynet til Forlaget Audio ApS.
 »I fortsættelse af tilsynets skrivelse af 23. november 1979  

 vedrørende monopolrådets afgørelse af 21. november 1979, hvorefter der var  

 grundlag for i medfør af monopollovens § 12, stk. 3, at pålægge forlaget  

 Audio at optage annoncer fra Hi-Fi Børsen og High Fire i det af forlaget  

 udgivne blad High Fidelity skal man anføre følgende:
 Ved den i medfør af monopollovens § 11 den 20. december 1979 afholdte  

 forhandling i monopoltilsynet gav De og advokat Hess-Petersen udtryk for, at  

 forlaget ikke var sindet at optage de pågældende annoncer, idet man ikke  

 fandt, at de i monopollovens § 12, stk. 3, nævnte betingelser for udstedelse  

 af et pålæg forelå i den foreliggende sag.
 De under forhandlingen fremsatte synspunkter er senere fulgt op i en  

 skrivelse af 10. januar 1980 fra advokat Hess-Petersen.
 I skrivelsen gøres det gældende, at High Fidelity ikke indtager en sådan  

 monopolstilling som omhandlet i monopollovens § 2, at Hi-Fi Børsens og High  

 Fire's interesse i at annoncere i High Fidelity ikke er så væsentlig, at den  

 opvejer Audio's interesse i at nægte at optage annoncerne, samt at High  

 Fidelity's indsigelse om, at de to virksomheders annoncer er i strid med  

 markdsføringsloven ikke uden videre kan afvises med en bemærkning om, at  

 spørgsmålet henhører under forbrugerombudsmanden.
 Under henvisning hertil har De og advokat Hess-Petersen anmodet om, at  

 sagen på ny blev forelagt monopolrådet.
Der har endvidere været afholdt møde med direktør E.
Toft og dennes  

 advokat Niels Forsby, ligesom Lars Nielsen, High Fire, har været kontaktet.
 Idet man fremsender referat til monopolrådets møde den 20. august 1980, i  

 hvilket møde sagen på ny blev behandlet, skal man herved meddele, at rådet  

 vedtog at fastholde den allerede trufne afgørelse, da man ikke fandt, at der  

 var fremkommet sådanne væsentlige nye oplysninger i sagen, at dette kunne  

 begrunde en ændret afgørelse.
 Under henvisning hertil skal man, da forlaget ved forhandlingen i  

 monopoltilsynet den 20. december 1079 fastholdt sit standpunkt om ikke at  

 ville optage annoncerne fra Hi-Fi Børsen og High Fire, i medfør af  

 bestemmelsen i monopollovens § 12, stk. 3, meddele forlaget Audio pålæg om  

 omgående at optage de pågældende annoncer og inden 8 dage fra dato over for  

 tilsynet at bekræfte, at pålægget er efterkommet.
 Det tilføjes, at klage over den af tilsynet trufne afgørelse ifølge  

 monopollovens § 18 kan indbringes for monopol-ankenævnet.
 For så vidt angår spørgsmålet, om forlaget kan afvise at optage annoncerne  

 under henvisning til, at disse skulle være i strid med markedsføringsloven,  

 skal anføres, at rådet alene har taget stilling til, om de i monopollovens §  

 12, stk. 3, nævnte betingelser for udstedelse af et pålæg foreligger.
 Om sagens baggrund er det oplyst, at Forlaget Audio ApS udgiver bladet  

 High Fidelity . High fidelity hi fi er betegnelsen for udstyr, som opfylder  

 DIN (Deutsche Industrinormen) 45.500.
 I juni 1979 modtog monopoltilsynet en klage fra Hi-Fi Børsen over, at  

 Audio havde afslået at optage annoncer fra Hi-Fi Børsen i High Fidelity .  

 Hi-Fi Børsen, der blev oprettet i december 1978, er en discountforretning  

 inden for radiobranchen.
 I november 1979 modtog monopoltilsynet en henvendelse fra en af  

 interessenterne i High Fire I/S i anledning af, at Audio havde tilbagesendt  

 selskabets udkast til en annonce, der skulle indrykkes i decembernummeret af  

 High Fidelity . High Fire I/S er en postordreforretning, der sælger  

 radioudstyr.
 Klagerne  har til støtte for deres påstand bl.a. anført, at  

 udgangspunktet for sagens bedømmelse må være, at Audio har ret til at  

 bestemme, hvilke annoncer man ønsker optaget i High Fidelity . High Fidelity  

 indtager ikke en sådan dominerende stilling som omhandlet i monopollovens §  

 2. Bladet indtog muligvis en vis særstilling for nogle år siden, da high  

 fidelity var en sag alene for en ret begrænset kreds af feinschmeckere . I  

 dag er high fidelity -begrebet og -udstyret hver mands eje, således at enhver  

 forbruger, der køber en radio, en pladespiller, en båndoptager eller andet  

 lignende udstyr ud over det allerbilligste, forventer at modtage og også  

 faktisk får high fidelity.
I takt med denne udbredelse af high fidelity finder man annoncer, som  

 påberåber sig high fidelity-egenskaber ved de annoncerede varer, ikke blot i  

 specialblade, men i ethvert medium, dagblade, ugeblade, herunder lokalblade,  

 14 dages-blade, månedsblade, biograf-, tog- og busreklamer etc.
Hvis bladet  

 High Fidelity nogensinde kan siges at have indtaget en monopolstilling, er  

 denne i hvert fald på grund af udviklingen forlængst ophørt.
Udover at annoncere i de almindelige dag- og ugeblade har Hi-Fi Børsen og  

 High Fire I/S også mulighed for at annoncere i specialbladene Populær Radio  

 og Populær Elektronik , der har samme oplag som High Fidelity, og hvis  

 læserkreds ikke væsentligt adskiller sig fra High Fidelitys.
Det har således  

 ikke nogen afgørende betydning for de to firmaer at få optaget annoncer i  

 High Fidelity .
Klagerne har ønsket at afvise annoncer fra de to firmaer for at varetage  

 egne erhvervsmæssige interesser.
Der er ikke fra radiobranchen på nogen måde  

 lagt pres på Audio for at afvise de pågældende annoncer, men Audio kan ikke  

 eksistere uden annoncer fra hele branchen.
 Audio har ingen synspunkter med hensyn til spørgsmålet om, hvorvidt  

 radioer, højttalere, pladespillere, båndoptagere og andet lignende udstyr i  

 Danmark bør distribueres af den traditionelle handel eller af discount- og  

 postordreforretninger, henholdsvis med hensyn til disse handelsformers  

 relative markedsandele.
 Baggrunden for Audios standpunkt er udelukkende, at bladet har konstateret  

 en nedgang i annoncemængden fra bladets sædvanlige annoncører på grund af  

 Hi-Fi Børsens og High Fires annoncer - en nedgang, der er en trussel mod  

 bladets eksistens.
 Nedenstående opstilling viser for Audios 3 sidst forløbne regnskabsår den  

 faktiske annonceomsætning i beløb og ved index, annonceprisen ligeledes i  

 beløb og ved index, og endelig omsætningen således som den burde have været  

 med uforandret annoncemængde og under hensyn til annonceprisens stigning:
Opstillingen illustrerer, at det allerede under normale forhold (1977-78)  

 i sammenligning med 1976-77) var vanskeligt at fastholde den nominelle  

 stigning i annonceomsætningen, som de stigende omkostninger/kronens faldende  

 værdi nødvendiggjorde, og som forsøgtes opnået ved en hævning af  

 annonceprisen.
Ikke desto mindre skete der dog en vis, omend  

 utilfredssillende, stigning i de samlede annonceindtægter fra 1976-77 til  

 1977-78 - men denne stigning er afløst af et nominelt fald i omsætningen i  

 1978-79, som er det regnskabsår, hvori den skadelige virkning af Hi-Fi  

 Børsens og High Fires annoncer første gang har gjort sig gældende.
 Som ovenfor nævnt lægger de traditionelle annoncører ikke pres på Audio -  

 men når forlaget går dem på klingen om årsagen til, at deres annoncer  

 udebliver, er svaret, at det på grund af High Fires og Hi-Fi Børsens annoncer  

 ikke længere er rentabelt for de pågældende at annoncere i High Fidelity .  

 Dette er en højst plausibel forretningsmæssig forklaring, som Audio ikke kan  

 anfægte rigtigheden af.
Klagerne oplyser videre, at High Fidelity een gang i efteråret 1978 har  

 bragt annoncer fra Hi-Fi Børsen.
High Fire har annonceret i bladet i 1978 og  

 første halvdel af 1979. I den periode har bladet mistet annoncer fra følgende  

 forhandlere Bjørns Radio, Fredgaard Radio, Selandia Radio og Hi-Fi Centret,  

 og denne annoncemængde udgjorde ikke under 15.000 kr. pr. måned.
Hvis bladet  

 i fremtiden skal bringe Hi-Fi Børsens og High Fires annoncer, vil tendensen  

 til frafald blandt de sædvanlige annoncører fortsætte i forstærket grad.  

 Dette vil i løbet af kortere tid medføre, at bladet må lukke.
Bladets lukning vil være til skade for forbrugerne, som i High Fidelity  

 har et blad, der giver dem en avanceret rådgivning inden for et område, hvor  

 der af og til hersker stor forvirring.
Størstedelen af bladets redaktionelle  

 tekst er forbrugeroplysning på et højt plan bestående af tekniske tests,  

 sammenligninger og lignende, som er udført og beskrevet af uafhængige  

 sagkyndige, hvis vurderinger også af radiobranchen selv altid modtages med  

 respekt.
Audio har videre anført, at annoncerne fra Hi-Fi Børsen strider mod  

 bestemmelserne i § 2, stk. 1 og 2, i lov nr. 297 af 14. juni 1974 om  

 markedsføring (markedsføringsloven). Ifølge disse bestemmelser må der ikke  

 anvendes urigtige, vildledende eller urimeligt mangelfulde angivelser, der er  

 egnet til at påvirke efterspørgslen.
Monopoltilsynet har afvist denne  

 argumentation, idet tilsynet har henvist til, at spørgsmål om overtrædelse af  

 markedsføringsloven henhører under forbrugerombudsmanden.
Monopoltilsynet kan  

 imidlertid ikke med denne henvisning undlade at tage stilling til annoncernes  

 lovlighed.
Skulle dette synspunkt accepteres, måtte det betyde, at  

 monopoltilsynet kunne tvinge ethvert blad til at optage enhver annonce, så  

 længe dennes indhold eller form ikke - eller ikke endnu - af  

 forbrugerombudsmanden eller domstolene var kendt stridende mod  

 markedsføringsloven.
Det kan ikke være rigtigt, at annonceorganerne på denne  

 måde skulle være afskåret fra at udøve deres eget skøn om annoncernes  

 lovlighed.
I den periode, hvor de to firmaer ikke har kunnet annoncere i High  

 Fidelity , har firmaerne haft en omsætningsfremgang.
Derimod har det for  

 bladet betydet væsentlige indtægtstab at bringe annoncer fra de to firmaer.
 Da firmaerne har rimelig mulighed for at annoncere i andre blade, medfører  

 afvisningen af annoncerne ikke urimelige forretningsbetingelser eller en  

 urimelig indskrænkning i den frie erhvervsudøvelse, og pålægget til High  

 Fidelity må derfor ophæves.
Monopoltilsynet  har til støtte for sin påstand bl.a. anført, at  

 High Fidelity inden for sit specielle område har en dominerende stilling.
Det  

 er rigtigt, at der annonceres for hi fi-udstyr i andre medier, men tilsynet  

 finder, at High Fidelity såvel indholdsmæssigt som læserkredsmæssigt indtager  

 en særstilling, hvorfor forlaget Audio med ugivelsen af High Fidelity må  

 antages at udøve eller kunne udøve den i monopollovens § 2, stk. 1,  

 omhandlede indflydelse på markedsforholdene inden for annonceområdet for hi  

 fi.
Bladet har en fast læserkreds af hi fi-fanatikere , som hyppigt skifter  

 deres anlæg ud for hele tiden at have det mest avancerede udstyr.
Disse  

 læsere betragtes som eksperter på området og rådspørges, når der skal  

 foretages nyanskaffelser i omgangskredsen.
Læserkredsen består ifølge klagerne i meget vidt omfang af enelæsere -  

 d.v.s. de læser kun dette ene blad.
Til gengæld læses ikke blot teksten, men  

 også annoncerne meget omhyggeligt.
Herved adskiller bladet sig fra dagbladene, som købes ud fra helt andre  

 grunde end ud fra ønsket om at få viden om hifi-udstyr.
Såfremt en annonce  

 for hifi-udstyr skal fænge i et dagblad, skal der ifølge indehaveren af Hi-Fi  

 Børsen være tale om kendte mærker og betydelige rabatter.
De fagblade Populær Radio og Populær Elektronik som klagerne har anført  

 som mulige annonceorganer for Hi-Fi Børsen og High Fire er ikke så  

 specialiserede som High Fidelity . De er holdt på et populært niveau, og  

 læserne er at finde blandt nybegyndere - typisk unge mennesker - i modsætning  

 til High Fidelity »s læserkreds, som er modne og økonomisk velfunderede  

 hi fi-interesserede.
Denne antagelse bestyrkes af oplysninger fra High Fire  

 om, at virksomheden, efter at man er blevet afvist fra High Fidelity og alene  

 har måttet annoncere i Bo Bedre, Populær Elektronik og Hi Fi og Elektronik,  

 har måttet ændre sit vareudvalg fra det mere til det mindre avancerede  

 udstyr.
 Den opfattelse, at High Fidelity er det mest avancerede blad, støttes af  

 klagernes egen argumentation, idet man anfører, at det vil være til skade for  

 forbrugerne, om bladet måtte lukke og forbrugerne dermed undervære den  

 avancerede rådgivning som High Fidelity giver.
 Det er af klagerne anført, at det ikke er af væsentlig betydning for Hi Fi  

 Børsen og High Fire at kunne annoncere i High Fidelity , idet det har vist  

 sig, at de to firmaer har haft omsætningsfremgang i den periode, hvor de har  

 været udelukket fra at annoncere i bladet.
Hi-Fi Børsen har over for monopoltilsynet oplyst, at forretningen  

 markedsfører en række kendte hi fi-mærker og sælger mod kontant betaling til  

 priser, der ligger 20-30 procent under de gældende videresalgspriser.
Da Hi  

 Fi Børsen ikke har kunnet blive optaget som kunde hos de danske importører,  

 importeres anlæggene fra grossister i Holland, Belgien og England.
Dette er  

 muliggjort som følge af EF-bestemmelserne om paralleimport og  

 EF-bestemmelserne af 1. oktober 1978, hvorefter elektroniske artikler, der  

 importeres fra et andet EF-land, kan sælges her i landet uden  

 forhåndsgodkendelse af Demko.
Ved egen import er Hi-Fi Børsen i stand til at  

 fremskaffe varerne til priser, der i hvert fald ikke er højere end de af de  

 danske importører og grossister beregnede, men ofte er noget lavere, og da  

 firmaet kun beregner et avancetillæg på 20 procent, bliver Hi-Fi Børsens  

 salgspriser væsentlig lavere end de af importørerne angivne vejledende  

 priser.
Virksomheden havde i efteråret 1979 en betydelig omsætningsfremgang,  

 hvilket bl.a. skyldes en meget intensiv reklamering i andre blade - bl.a.
BT  

 og Ekstrabladet.
Hi-Fi Børsen havde på dette tidspunkt satset hårdt på at få  

 navnet slået fast og havde derfor annonceret for et beløb på 10 procent af  

 omsætningen.
I det lange løb er det ikke realistisk at have et så stort  

 reklamebudget.
Siden januar 1980 er reklameudgiften derfor reduceret til ca.  

 4 procent af omsætningen, hvilket har bevirket at omsætningen i Hi-Fi Børsen  

 er faldet ganske betydeligt.
Som følge af det formindskede reklamebudget er  

 det væsentligt at kunne reklamere der, hvor reklamen må antages at være mest  

 effektiv.
High Fidelity er med et oplag på 22.000 det største specialblad og  

 det mest avancerede, og det har derfor betydning for Hi-Fi Børsen at kunne  

 reklamere her.
 Monopoltilsynet har videre oplyst, at High Fire ligesom Hi-Fi Børsen  

 benytter sig af parallelimport, og at salget sker som postordresalg.  

 Selskabets priser ligger under de af de danske importører angivne vejledende  

 udsalgspriser.
 Af det af Audio anførte frmgår det klart, at den egentlige baggrund for  

 afslaget til Hi-Fi Børsen er frygten for reaktionen fra den autoriserede  

 radiobranche.
Denne frygt for radiobranchens reaktion, såfremt High Fidelity optager  

 annoncer fra utraditionelle forhandlere, har forlaget givet direkte udtryk  

 for over for High Fire, efter at bladet havde tilbagesendt dette firmas  

 annonce.
High Fire har over for tilsynet oplyst, at Audio havde begrundet  

 afslaget om fortsat at optage annoncer fra firmaet med, at bladet måtte  

 befrygte at miste annoncer fra de traditionelle forhandlere, såfremt det  

 fortsatte med at bringe annoncer fra de utraditionelle forhandlere.
De to firmaer handler efter andre principper end de traditionelle  

 radioforhandlere.
Som følge af de samhandelsbetingelser, som de danske  

 leverandørvirksomheder praktiserer, er de henvist til at forhandle de  

 udenlandske mærker, som de har mulighed for at skaffe sig gennem  

 parallelimport.
Denne form for import er helt legal.
Branchen har således ingen muligheder for at forhindre de to firmaer i at  

 forhandle de samme mærker som de almindelige radioforretninger.
Ved at  

 vanskeliggøre det for dem at komme i kontakt med den potentielle køberkreds,  

 lægges der på afgørende vis hindringer i vejen for forretningerne.
Forlagets  

 optræden er ikke mindst betænkelig, fordi nægtelsen af at optage firmaernes  

 annoncer har til hensigt at gøre det vanskeligt for en ny forretningsform at  

 slå igennem.
 Ved Audios nægtelse af, at optage firmaernes annoncer udsættes  

 virksomheden for de i monopollovens § 11 nævnte skadelige virkninger -  

 urimelig indskrænkning i den frie erhvervsudøvelse og urimelig ulighed i  

 vilkårene for erhvervsudøvelsen.
Monopoltilsynet finder, at forlagets bevæggrunde for at nægte at optage  

 annoncerne er stærkt påvirket af den etablerede branches reaktion på  

 annonceoptagelsen.
Da dette ikke kan anses for at være en saglig begrundelse  

 for at afvise de to firmaer i henhold til monopollovens bestemmelser, må  

 nægtelsen bringes til ophør ved et pålæg.
Endelig anfører monopoltilsynet, at tilsynet alene har taget stilling til,  

 om betingelserne i monopolloven er opfyldt for udstedelse af et  

 leveringspålæg.
Såfremt forlaget mener, at annoncerne kan afvises under  

 henvisning til, at de er i strid med markedsføringsloven, må forlaget  

 indbringe spørgsmålet for forbrugerombudsmanden.
 Til det således foreliggende skal nævnet udtale:
Nævnet må finde, at klagernes tidsskrift High Fidelity inden for sit  

 særlige område indtager en sådan dominerende stilling som omhandlet i  

 monopollovens § 2, og at det er af væsentlig erhvervsmæssig interesse for  

 firmaer inden for branchen at kunne annoncere i bladet.
Herefter findes  

 monopoltilsynets afgørelse at måtte stadfæstes.
 Hermed bestemmes:
 Monopoltilsynets afgørelse af 27. august 1980 stadfæstes.
