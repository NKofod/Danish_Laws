 Udtrykket i aktieavancebeskatningslovens § 13 a, stk. 2, »aktier,  

 som er en del af denne erhvervsvirksomhed« omfatter næringsaktier.
Efter § 13 a, stk. 2, vil en person, der er begrænset skattepligtig her  

 til landet af en erhvervsvirksomhed med fast driftssted her i landet, jf.  

 kildeskattelovens § 2, stk. 1, litra d, og som ejer aktier som en del af  

 denne erhvervsvirksomhed, som hidtil blive beskattet af aktieavancer efter  

 aktieavancebeskatningslovens almindelige bestemmelser.
Der vil således ikke  

 for disse aktier blive beregnet en skat efter reglerne i § 13 a om  

 avancebeskatning ved fraflytning.
 Skattedepartementet blev spurgt om, hvorledes ordene ejer aktier som en  

 del af en erhvervsvirksomhed med fast driftssted her i landet skal fortolkes.
 Skattedepartementet svarede, at bestemmelsen omfatter såkaldte  

 næringsaktier.
Bestemmelsen omhandler således aktier, der er erhvervet med afståelse for  

 øje af en aktionær, der har det som erhverv at handle med aktier og lignende  

 værdipapirer.
Endvidere er der tale om aktier, der i øvrigt måtte være  

 erhvervet som et led i aktionærens næringsvej.
 Opmærksomheden blev i øvrigt henledt på, at der i hvert enkelt tilfælde er  

 tale om en konkret vurdering, der skal afgøres af de lignende myndigheder i  

 sædvanlig instansfølge.
