Bilag 1 Vejledning om regulering pr. 1. januar 2010 af satser efter lov om social pension m.v.
 1. I bilag 1 til denne vejledning oplyses størrelsen pr. 1. januar 2010 af satser efter følgende love:
 1) Lov om individuel boligstøtte, jf. lovbekendtgørelse nr. 981 af 1. oktober 2008.
 2) Lov om aktiv socialpolitik, kap. 10 a, jf. lovbekendtgørelse nr. 946 af 1. oktober 2009.
 3) Lov om social pension, jf. lovbekendtgørelse nr. 982 af 2. oktober 2009.
 4) Lov om højeste, mellemste, forhøjet almindelig og almindelig førtidspension m.v., jf. lovbekendtgørelse nr. 983 af 2. oktober 2009.
 5) Lov om børnetilskud og forskudsvis udbetaling af børnebidrag, jf. lovbekendtgørelse nr. 439 af 14. maj 2009.
Ved satserne i bilagets tabeller henvises til lovhjemlen og en eventuel bekendtgørelseshjemmel.
Når der ved en lovhenvisning ikke angives lovens nummer og dato, er der tale om den af de 5 nævnte love, som pågældende tabel angår.
2. Satserne i vejledningen gælder for perioden 1. januar - 31. december 2010, medmindre andet er angivet i den enkelte tabel.
Vejledningen afløser tabel 1-18 i vejledning nr. 62 af 10. november 2008 om regulering pr. 1. januar 2009 af satser på Velfærdsministeriets område, som ændret ved vejledning nr. 68 af 19. november 2008, og vejledning nr. 79 af 12. december 2008.
