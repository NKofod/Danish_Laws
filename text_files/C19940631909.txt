INDHOLD CIRKULÆRE ORGANISATIONSAFTALE PROTOKOLLAT I PROTOKOLLAT II Generelle bemærkninger Finansministeriet og Lærersammenslutningen ved Arbejdsmarkedsuddannelserne  

 (LvA) har indgået vedlagte organisationsaftale af 3. januar 1994 for  

 faglærere ved de selvejende samt statens AMU-centre.
Organisationsaftalen udgør sammen med LC/OC-fællesoverenskomsten af 3.  

 marts 1994 det samlede overenskomstgrundlag. (* 2) Aftalen har virkning fra 1. april 1993 og afløser overenskomst og  

 protokollat af 27. september 1991 (* 3) og rammeaftale om lokalløn af 27.  

 oktober 1991 (* 4).
Bemærkninger til organisationsaftalens enkelte bestemmelser Til § 3. Tidsbegrænset ansættelse Det henstilles ved tidsbegrænsede ansættelser at overveje, om der i stedet  

 kan ske fastansættelse.
Endvidere henstilles, at principperne for anvendelse  

 af tidsbegrænsede ansættelser drøftes i SU.
Til § 14. Pauser Bestemmelsen i § 14, stk. 2 medfører, at medarbejderen har ret til at  

 holde sin spisepause uforstyrret.
Såfremt læreren pålægges arbejde i  

 spisepausen, medregnes denne i arbejdstiden.
Til § 17. Militærtjeneste Når betingelserne i lov nr. 148 af 17. april 1985 om værnepligtsorlov er  

 opfyldt, finder bestemmelserne i denne lov anvendelse i stedet for  

 overenskomstens bestemmelser.
Finansministeriet Den 19. april 1994 P.
M.
V.
E.
B.
Torben Møller ORGANISATIONSAFTALE FOR FAGLÆRERE VED DE SELVEJENDE SAMT STATENS AMU-CENTRE Nedennævnte bestemmelser supplerer og/eller fraviger fællesoverenskomsten  

 med LC/OC.
§ 1.  Organisationsaftalens område Organisationsaftalen omfatter faglærere, der ansættes ved de selvejende  

 samt statens AMU-centre.
 Stk. 2. For ovennævnte faglærere gælder fællesoverenskomsten af 3. marts  

 1994 mellem Finansministeriet og LC/OC med undtagelse af afsnit I, § 4, stk.  

 2, § 11, § 18, pkt. 2 og § 20 og afsnit II, §§ 27, 28 og 29.
§ 2.  Mobilitet En faglærer ansættes ved et AMU-center med pligt til inden for de i stk. 2  

 og 3 angivne rammer efter nærmere anvisning af centrets ledelse at varetage  

 undervisning ved andre AMU-centre.
Der kan ske fritagelse for pligten efter  

 de i stk. 5 angivne retningslinier.
Stk. 2. Pligten efter stk. 1 indtræder, når - et AMU-center midlertidigt har uudnyttet undervisningskapacitet, - AMU-centret har et undervisningsbehov, som ikke kan dækkes af det  

 pågældende AMU-centers egne lærere, og - en lærer med de krævede kvalifikationer ved et andet AMU-center vil  

 kunne frigøres uden afbrud i egen påbegyndt undervisning.
Stk. 3. Pligten efter stk. 1 omfatter indtil 8 uger årlig, medmindre der  

 i ansættelsesbrevet er aftalt en videregående mobilitetspligt.
Pligten er  

 endvidere begrænset til varetagelse af undervisning ved AMU-centre i samme  

 region som det ansættende AMU-center eller tilgrænsende AMU-centre.
 Stk. 4. Ved pålæg om at gøre tjeneste ved et andet AMU-center end det  

 ansættende skal der gives faglæreren et varsel på 2 uger, før det pågældende  

 kursus starter.
Stk. 5. En faglærer kan fritages for pligten efter stk. 1, såfremt - der er planlagt pligtig egenuddannelse i perioden, - der er godkendt afspadsering i perioden, - der er godkendt ferie i perioden, - der er planlagt erhvervspraktik, - lovligt forfald forhindrer det i perioden, eller - særlige familiemæssige forpligtelser på egen bopæl forhindrer det.
§ 3.  Tidsbegrænset ansættelse En faglærer kan ansættes tidsbegrænset, hvis AMU-centrets uddannelsesbehov  

 ikke kan sikre den nødvendige beskæftigelse af en helårsansat faglærer.  

 Tidsbegrænsningen skal have en varighed under 1 år.
Lønnen udgør en  

 forholdsmæssig andel af årslønnen i henhold til §§ 4 og 8, pkt. 1 og  

 udbetales månedsvis bagud.
 Stk. 2. Såfremt § 11, stk. 4 finder anvendelse, fastsættes den i § 10,  

 stk. 3 nævnte årlige undervisningstid forholdsmæssigt.
§ 4.  Løn For fuldt beskæftigede faglærere udgør lønnen i forhold til pågældendes  

 anciennitet følgende årlige beløb:
§ 5.  Udbetaling af løn Faglærere ansat før 1. september 1970 får udbetalt lønnen månedsvis forud.  

 Faglærere ansat den 1. september 1970 og derefter får udbetalt lønnen  

 månedsvis bagud.
§ 6.  Pension Der indbetales pensionsbidrag til den pensionsordning, der er aftalt  

 mellem Finansministeriet og Lærernes Centralorganisation.
 Stk. 2. Pensionsbidraget udgør pr. 1. april 1993 i alt 1,8 pct. fordelt  

 med 0,6 pct. i egetbidrag og 1,2 pct. i arbejdsgiverbidrag og pr. 1. april  

 1994 i alt 3,6 pct. fordelt med 1,2 pct. i egetbidrag og 2,4 pct. i  

 arbejdsgiverbidrag.
 Stk. 3. Pensionsbidraget beregnes af den pensionsgivende løn opregnet med  

 100/99,4 pr. 1. april 1993 og 100/98,8 pr. 1. april 1994, jf. tabel 1.1.2 i  

 Finansministeriets lønoversigter.
 Stk. 4. Pensionsbidrag indbetales månedsvis til Lærernes Pension,  

 administreret af PFA pension.
§ 7.  Gruppeliv Faglærerne er omfattet af gruppelivsordningen for tjenestemænd og visse  

 overenskomstansatte i staten og folkekirken, jf.
Finansministeriets cirkulære  

 af 26. april 1993 (APD.nr. 29/93).
§ 8.  Tillæg 1. Undervisningstillæg Ud over de i § 4 omhandlede årslønninger ydes et undervisningstillæg på  

 9.000,00 kr. i grundbeløb niveau 1. oktober 1984, svarende til 11.298,51 kr.  

 pr. 1. april 1993 inkl. procentregulering.
2. Undervisning på faglærerkurser Til faglærere, der underviser på faglærerkurser, ydes et honorar pr.  

 kursusuge på 1.500,00 kr. i grundbeløb niveau 1. oktober 1984, svarende til  

 1.883,09 kr. pr. 1. april 1993 inkl. procentregulering.
I det omfang der ikke  

 undervises en fuld kursusuge, ydes der et forholdsmæssigt fastsat honorar.
3. Pædagogisk praktikantvejledning Til faglærere, der fungerer som pædagogisk praktikantvejleder, ydes for et  

 fuldt vejlederforløb et honorar på 5.500 kr. i grundbeløb niveau 1. oktober  

 1984, svarende til 6.904,65 kr. pr 1. april 1993 inkl. procentregulering.
I  

 det omfang der ikke er tale om et fuldt vejlederforløb, ydes der et  

 forholdsmæssigt fastsat honorar.
4. Mørkekørsel Til faglærere, der i et år gennemfører kørekortundervisning i mørkekørsel  

 efter Justitsministeriets bekendtgørelse om kørekortundervisning, ydes der et  

 tillæg på 1.500,00 kr. i grundbeløb niveau 1. oktober 1984, svarende til  

 1.883,09 kr. pr. 1. april 1993 inkl. procentregulering.
5. Udvikling og revision af undervisningsplaner a.
Til faglærere, der yder konsulentbistand vedrørende udvikling  

 og revision af undervisningsplaner, der er iværksat af - Arbejdsmarkedsstyrelsen - et brancheudvalg med Arbejdsmarkedsstyrelsens godkendelse eller - et AMU-center, ydes ud over faglærerens sædvanlige løn et tillæg pr. time, der udgør 50  

 pct. af 1/1924 af faglærerens årsløn i henhold til §§ 4 og 8, pkt. 1.
b.
I det omfang arbejdet udføres ud over den overenskomstmæssige  

 fastsatte arbejdstid, ydes der faglæreren et tillæg, der pr. time udgør  

 1/1924 af vedkommendes årsløn i henhold til §§ 4 og 8, pkt. 1, med tillæg af  

 50. pct.
c.
Der ydes 12 1/2 pct. i feriegodtgørelse af de i pkt. a og b  

 nævnte tillæg.
d.
Tidsforbruget til udviklingsarbejde fastsættes i en kontrakt,  

 der indgås mellem rekvirenten og AMU-centret med faglærerens samtykke.
I  

 forbindelse med udviklingsarbejde for det AMU-center, hvor faglæreren er  

 ansat, fastsættes tidsforbruget i en aftale mellem skolens ledelse og  

 faglæreren.
§ 9.  Forskudt tid For undervisning mellem kl. 17.00 og kl. 22.00 ydes der et særligt tillæg  

 på 50 pct. af en timebetaling, der beregnes som 1/1924 af årslønnen i henhold  

 til §§ 4 og 8, pkt. 1.
 Stk. 2. For undervisning i weekender ydes der et særligt tillæg på 100  

 pct. af en timebetaling, der beregnes som 1/1924 af årslønnen i henhold til  

 §§ 4 og 8, pkt. 1.
Stk. 3. Tillæg efter stk. 1 kan maksimalt ydes for 20 påbegyndte  

 undervisningsaftener.
Tillæg efter stk. 2 kan maksimalt ydes for 4 weekender  

 om året.
Begrænsningerne gælder inden for et kalenderår.
 Stk. 4. Tillæg ydet i henhold til stk. 1 og 2 kan ydes indtil kl. 22.00.
 Stk. 5. Der gives læreren et varsel på 14 dage i forbindelse med  

 undervisning på aftener og i weekender, jf. stk. 3.
 Stk. 6. For undervisning, ud over den i stk. 1-5 nævnte, efter kl. 17.00  

 og i weekender, betales der natpenge efter de til enhver tid gældende regler  

 for tjenestemænd, for tiden aftale af 14. juni 1993 mellem Finansministeriet  

 og tjenestemændenes centralorganisationer om natpenge mv.
§ 10.  Arbejdstid For fuldtidsbeskæftigede udgør arbejdstiden 1924 arbejdstimer årligt inkl.  

 ferie og fridage, svarende til 1680 arbejdstimer ekskl. ferie og fridage.
Stk. 2. Den gennemsnitlige ugentlige arbejdstid er 37 timer.
Arbejdstiden  

 skal såvidt muligt lægges på ugens 5 første dage.
 Stk. 3. Såfremt § 11, stk. 4 finder anvendelse, kan den årlige  

 undervisningstid maksimalt udgøre 1147 timer.
 Stk. 4. Den årlige undervisningstid kan ved aftale mellem ledelsen,  

 faglæreren og tillidsmanden forøges.
§ 11.  Forberedelsestid Til forberedelse af egen undervisning, herunder ajourføring af eget  

 undervisningsmateriel og materiale, afsættes en timepulje for AMU-centret.
 Stk. 2. Timepuljen beregnes som 259 gange antallet af fuldtidsansatte  

 lærere ved AMU-centret.
 Stk. 3. Fordeling af timepuljen fastlægges efter drøftelse mellem  

 centrets ledelse og lærergruppen.
 Stk. 4. Såfremt der ikke fastsættes forberedelsestid efter stk. 1-3, har  

 faglæreren, til forberedelse af egen undervisning, herunder ajourføring af  

 eget undervisningsmateriel og materiale, ret til at disponere over 222 timer  

 årlig, heraf 148 timer på centret og 74 timer til egen disposition.
Forberedelsen på centret placeres således, at den udgør mindst 10 hele  

 dage.
Den resterende forberedelsestid skal placeres, så den udgør mindst 1/2  

 normal arbejdsdag.
 Timerne til faglærerens egen disposition kan finde sted uden for  

 AMU-centret og placeres på hele dage.
§ 12.  Undervisning efter planer udarbejdet af  

 Undervisningsministeriet Faglærere, der er beskæftiget med undervisning efter planer udarbejdet af  

 Undervisningsministeriet, får andel i den i § 11 nævnte forberedelsestid.
 Stk. 2. Faglærere, der er beskæftiget med undervisning efter planer  

 udarbejdet af Undervisningsministeriet, tildeles ud over den i stk. 1 nævnte  

 forberedelsestid en særlig forberedelsestid, der beregnes som 35 % af de  

 undervisningstimer, der læses efter planer udarbejdet af  

 Undervisningsministeriet.
Stk. 3. Den i stk. 2 nævnte forøgelse af forberedelsestiden tilgår en  

 timepulje til brug for forberedelse blandt faglærere, der er beskæftiget med  

 undervisning efter planer udarbejdet af Undervisningsministeriet.
Såfremt §  

 11, stk. 4 finder anvendelse, tilgår forøgelsen af forberedelsestiden den  

 enkelte faglærer forholdsmæssigt efter antallet af læste undervisningstimer.
 Stk. 4. Der foretages løbende opgørelse efter stk. 2, hvorefter den  

 forventede forberedelsestid tildeles efter stk. 3.
§ 13.  Faglærere ansat på kostskoler På kostskoler må faglærerne i nødvendigt omfang deltage i at aktivere  

 kursisterne uden for den i § 10 omhandlede undervisnings- og arbejdstid.  

 Sådan aftentjeneste varer normalt 3 timer og honoreres pr. time med den  

 gennemsnitlige timeløn (inkl. den enkelte faglærers tillæg efter § 8, pkt. 1)  

 + 25 pct.
Efter samme regler betales for lørdagstjeneste og søndagstjeneste.
 Stk. 2. For søndagstjeneste udbetales dog mindst betaling for 4 timer.
Stk. 3. Disse tjenester fordeles af de enkelte forstandere efter samråd  

 med faglærerne.
De ansatte har ikke krav på at få tildelt tjeneste.
§ 14.  Pauser I pauser, der efter denne overenskomst medregnes i arbejdstiden, må  

 faglæreren ikke forlade arbejdsstedet, ligesom faglæreren er til rådighed for  

 arbejdsgiveren.
 Stk. 2. Spisepauser indgår ikke i arbejdstiden.
§ 15.  Overarbejde ud over en normal arbejdsuge En faglærer kan undtagelsesvis pålægges at udføre arbejde ud over en  

 normal arbejdsuge.
Stk. 2. For beordret og kontrollabelt overarbejde efter stk. 1, ydes en  

 timebetaling, der beregnes som 1/1924 af årslønnen i henhold til §§ 4 og 8,  

 pkt. 1 med tillæg af 50 pct.
Timerne kan afspadseres med tillæg af 50 pct.  

 Ved udbetaling opgøres timerne månedsvis, og betaling sker ved den følgende  

 lønanvisning.
§ 16.  Særlige regler vedr. deltidsansættelse Der kan bevilges en faglærer nedsat arbejdstid, når tjenesten tillader  

 det.
 Stk. 2. Ved opslag kan ansættelse ske på deltid, såfremt den nedsatte  

 arbejdstid faktisk indgår i fastlæggelsen af den ugentlige arbejdstid.
 Stk. 3. Ved ansættelse på deltid ydes løn i forhold til den nedsatte  

 arbejdstid.
 Stk. 4. Faglærere, hvis årlige arbejdstid er fastsat forholdsmæssigt,  

 vederlægges for de undervisningstimer, der læses ud over det forholdsmæssigt  

 fastsatte arbejdstimetal efter Finansministeriets cirkulære om vederlæggelse  

 af timelønnet undervisning.
 Timer, ud over den forholdsmæssigt fastsatte arbejdstid, og som ikke  

 vedrører undervisning, vederlægges med almindelig timebetaling.
 Timer, der overstiger den i § 10, stk. 1 fastsatte årlige arbejdstid,  

 vederlægges efter overenskomstens § 15, stk. 2.
§ 17.  Militærtjeneste Funktionærlovens regler om militærtjeneste finder anvendelse.
§ 18.  Tjenestefrihed i forbindelse med opsigelse Efter at faglæreren har afgivet eller modtaget opsigelse fra tjenesten,  

 skal AMU-centret - uden afkortning i lønnen - give den nødvendige fritagelse  

 fra arbejdet til at søge anden beskæftigelse.
§ 19.  Befordringsgodtgørelse samt time- og dagpenge Befordringsgodtgørelse samt time- og dagpenge ved tjenesterejser ydes i  

 overensstemmelse med hidtidig praksis efter de for statens tjenestemænd  

 gældende regler.
 Stk. 2. Rejsetid under tjenesterejser medregnes i arbejdstiden efter de  

 for statens tjenestemænd gældende regler.
§ 20.  Ikrafttræden og opsigelse Organisationsaftalen har virkning fra 1. april 1993 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1995.
København, den 3. januar 1994 PROTOKOLLAT I Der er under forhandlingerne om organisationsaftalen mellem Finansministeriet og Lærersammenslutningen ved § 1.  Lærersammenslutningen har givet tilsagn om, at  

 lærerne vil:
- lade sig udlåne til andre skoler i samme omfang som hidtil på frivillig  

 basis, - være skolerne behjælpelig med som hidtil at løse akutte problemer, der  

 medfører rejseaktivitet, - være skolerne behjælpelig med at løse akutte problemer i forbindelse med  

 undervisning på aftener og weekender.
 § 2.  Lærersammenslutningen har endvidere givet  

 tilsagn om, at lærerne vil:
 - medvirke positivt til at påtage sig yderligere undervisning ud over den  

 i § 10, stk. 3 fastsatte undervisningstid, såfremt centrets interesse  

 nødvendiggør dette.
Landtransportskolen § 3.  I indeværende overenskomstperiode er faglærere,  

 der underviser på chauffør-, transportarbejder- og redderuddannelsen i  

 overensstemmelse med hidtidig praksis omfattet af de arbejdstidsregler, der  

 gælder for erhvervsskoler.
Træningsskolen § 4.  Faglærere, ansat på Træningsskolen (AMU-center  

 Dragør) med tilhørende afdelinger, er omfattet af organisationsaftalen med  

 undtagelse af §§ 9 og 13.
 Stk. 2. Ved dagtjeneste mellem kl. 6.30 og kl. 23.00 medregnes den tid,  

 hvor læreren har vagt, fuldt ud i arbejdstiden.
 Stk. 3. Ved rådighedstjeneste mellem kl. 23.00 og kl. 6.30 medregnes  

 tiden med 1/3 af arbejdstimetallet, når læreren kan opholde sig i sit eget  

 hjem og med 1/2, når læreren har pligt til at tage natophold (sovevagt) på  

 skolen.
 Stk. 4. For tjeneste efter kl. 17.00, på helligdage og i weekender, ydes  

 der ulempegodtgørelse efter de for tjenestemænd til enhver tid gældende  

 regler om natpenge mv., for tiden aftale af 14. juni 1993 mellem  

 Finansministeriet og tjenestemændenes centralorganisationer.
 Stk. 5. Forberedelsestiden efter § 11 kan efter drøftelse mellem lærere  

 og ledelse i nogen udstrækning anvendes til daglige pædagogiske møder, dog  

 maksimalt 100 timer pr. år.
København, den 3. januar 1994 PROTOKOLLAT II Faglærere ved Skovskolen § 1.  Organisationsaftalen af 3. januar 1994 for  

 faglærere ved de selvejende samt statens AMU-centre finder  

 tilsvarende anvendelse § 2.  Følgende bestemmelser i organisationsaftalen og  

 protokollat I finder ikke anvendelse for faglærere ved Skovskolen:
Organisationsaftalen § 2,  § 3, stk. 2, § 8, pkt 2, 3, 4, 5, § 10, stk. 3  

 og 4 og § 11.
Protokollat I §§ 1-4.
