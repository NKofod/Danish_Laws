Lænderyglidelser SAGEN:
En arbejdsmand havde i ca. 5 år haft et arbejde, der indebar, at han  

 løftede 8-10 tons dagligt.
Efterfølgende havde han i ca. 6 år løftet omkring  

 7 tons dagligt.
I den sidste periode var han samtidig udsat for  

 helkropvibrationer, idet han kørte truck i et ikke ubetydeligt omfang.
 Efter indstilling fra Erhvervssygdomsudvalget anerkendte  

 Arbejdsskadestyrelsen lænderyglidelsen som en arbejdsskade, idet der havde  

 været tale om tungt løftearbejde i kombination med udsættelse for  

 helkropvibrationer.
 KOMMENTAR:
 På grundlag af en rapport om helkropvibrationer har  

 Erhvervssygdomsudvalget drøftet, om der er sammenhæng mellem udsættelse for  

 helkropvibrationer og udvikling af lænderyglidelser.
 I udvalget er der enighed om, at der ikke på nuværende tidspunkt er  

 tilstrækkelig lægevidenskabelig dokumentation for, at udsættelse for  

 helkropvibrationer i sig selv kan være årsag til udvikling af en  

 lænderyglidelse.
 Der er imidlertid også enighed om, at helkropvibrationer kan være en  

 medvirkende årsag til lidelsen og dermed indgå som et element i den samlede  

 vurdering.
 I den konkrete sag havde det tunge løftearbejde fundet sted gennem i alt  

 11 år - altså tilstrækkelig lang tid til at opfylde betingelserne for  

 anerkendelse.
Den samlede daglige løftemængde havde imidlertid kun i de første 5 år  

 været oppe på de 8-10 tons, som er betingelsen for anerkendelse.
I de  

 efterfølgende 6 år var der tale om ca. 7 tons dagligt.
Da der tillige var  

 tale om helkropvibrationer, fandt udvalget det overvejende sandsynligt, at  

 kombinationen af tungt løftearbejde gennem mange år og udsættelse for  

 helkropvibrationer var årsagen til udviklingen af en lænderyglidelse.
 Når der har været tale om løftearbejde i 8-10 år, men den samlede daglige  

 løftemængde ligger i underkanten af de 8-10 tons dagligt, som normalt er  

 udgangspunkt for anerkendelse, kan skaden anerkendes, hvis der samtidig har  

 været tale om udsættelse for helkropvibrationer i form af kørsel med  

 entreprenørmaskiner, traktorer og tilsvarende »store«  

 arbejdsmaskiner.
 Når der har været tale om tungt løftearbejde med en samlet daglig  

 belastning på 8-10 tons, men hvor den tidsmæssige udstrækning ligger i  

 underkanten af de 8-10 år, som normalt er udgangspunkt for anerkendelse, kan  

 skaden anerkendes, hvis der efterfølgende har været tale om udsættelse for  

 helkropvibrationer som nævnt ovenfor.
 Når såvel den samlede daglige løftemængde som den tidsmæssige udstrækning  

 opfylder betingelserne for anerkendelse, men hvor der ikke er tilstrækkelig  

 tidsmæssig sammenhæng mellem det tunge løftearbejde og ryglidelsens opståen,  

 fordi ryglidelsen først opstår flere år efter ophør af det tunge  

 løftearbejde, kan skaden anerkendes, hvis der i den mellemliggende periode  

 har været tale om udsættelse for helkropvibrationer som nævnt ovenfor.
 Yderligere oplysninger kan fås hos kontorchef Ingrid Parsby eller  

 konsulent Claus Lind.
Ingen (* 1) Offentliggjort af Arbejdsskadestyrelsen i Nyt om arbejdsskader nr.  

 4, april 1997.
