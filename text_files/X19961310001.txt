 Hvad angår partierne nr. 3, 5, 6, 7 og 9 fastholder Ankenævnet  

 Fiskerikontrollens afgørelse.
 Parti nr. 4 kan godkendes under forudsætning, af at der fastsættes en  

 maksimal holdbarhed efter optøning på 14 dage, hvilket skal ske efter aftale  

 med Fiskerikontrollen.
 Tirsdag den 6. februar 1996 afholdtes møde i Ankenævnet for Fiskerivarer  

 til behandling af en af Frederiksværk Åleexport I/S  indgiven anke af  

 14. december 1995 over en af Fiskerikontrollen i Frederikshavn truffen  

 afgørelse af 12. december 1995, hvorefter 6 partier røget laks/ørred, i alt  

 2.669 kg er erklæret uegnet til menneskeføde og henvist til tilvirkning i  

 destruktionsanstalt eller lignende, jf. § 3, stk. 2, litra a, jf. stk. 3, jf.  

 § 2, stk. 6, i lbk. nr. 649 af 4. august 1993 om kvalitetskontrol med fisk og  

 fiskevarer.
AFGØRELSE Hvad angår partierne nr. 3, 5, 6, 7 og 9 fastholder Ankenævnet  

 Fiskerikontrollens afgørelse.
 Parti nr. 4 kan godkendes under forudsætning, af at der fastsættes en  

 maksimal holdbarhed efter optøning på 14 dage, hvilket skal ske efter aftale  

 med Fiskerikontrollen.
 Sagsfremstilling m.v.
 Under tilsyn på Frederikshavn Fryse og Kølehus den 6. december 1995 kunne  

 Fiskerikontrollen konstatere, at der henstod 9 partier (mærket 1-9) røget  

 laks/ørred tilhørende Frederiksværk Åleexport I/S.
I følge Frederikshavn Fryse og Kølehus kunne man ikke regne med, at  

 mærkningerne på kartonerne var identiske med det faktiske indhold.
Der var  

 anvendt mere eller mindre brugt emballage.
Partierne mærket 3,4 og 5 samt 8  

 og 9 måtte betragtes som umærkede.
Parti nummer 6 var pakket i 2 store åbne  

 bulkkartoner med ca. 500 kg i hver, hvoraf der var nærkesedler med udløbet  

 holdbarhed på pakkerne i den ene.
Mærkesedlerne på parti nummer 7 var skrevet  

 på italiensk og holdbarhedsdatoen var overskredet.
Det samme var tilfældet  

 for parti nummer 6.
 Partierne blev tilbageholdt for senere prøveudtagning.
 Mandag den 11. december 1995 blev der udtaget prøver af samtlige partier.  

 På grund af harskning, dårlig smag, lugt og udseende måtte følgende partier:  

 3, 4, 5 og 9 samt 6 og 7, der desuden begge havde udløbet holdbarhed  

 betragtes som værende utjenlige til menneskeføde og blev derfor henvist til  

 destruktion.
 Frederiksværk Åleexport I/S har anket afgørelsen med den  

 begrundelse, at havde der været problemer med kvaliteten, ville selskabet  

 have modtaget kundeklager, hvilket ikke skulle have været tilfældet.
 Fiskerikontrollen i Frederikshavn havde udtaget repræsentative  

 prøver til brug ved ankesagens behandling.
 Fiskerikontrollen var repræsenteret ved overfiskeribetjent
Dorte Harbo.
 Frederiksværk Åleexport I/S var repræsenteret ved Joannes  

 Martin Hansen.
