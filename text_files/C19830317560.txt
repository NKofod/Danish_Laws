 Baggrund:
 - Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden.
 (Ikraftholdelsesbekendtgørelsen).
- Arbejdstilsynets publikation nr. 25 om projektering af erhvervsbyggeri Denne At-meddelelse oplyser om krav til arbejdsrum på faste arbejdssteder.  

 I kommentarer gives vejledning om, hvordan kravene kan opfyldes, og oplysning  

 om arbejdstilsynets administrative praksis.
Nogle virksomheder er ikke omfattet af alle kravene.
Det gælder navnlig  

 landbrug, skovbrug og gartneri samt visse ældre virksomheder.
 Arbejdsrum skal være forsvarligt indrettede.
 Det indebærer bl.a., at bygningen skal opfylde bygningsmyndighedens krav.
 Herudover stiller arbejdsmiljølovgivningen en række krav til den  

 bygningsmæssige indretning.
Rumhøjde Rumhøjden skal altid være tilstrækkelig til, at arbejdet kan foregå  

 forsvarligt.
 Lovgivningens mindstekrav for rumhøjde er 2,5 m.
 Kommentar:  Ved skråloft beregnes rumhøjden som gennemsnitshøjden.  

 Højder under 2 m medregnes ikke ved beregningen.
Luftrum Lovgivningens mindstekrav er 12 kubikmeter luftrum for hver beskæftiget i  

 arbejdsrummet.
 Hvis der er truffet effektive foranstaltninger til luftfornyelse, kan det  

 tillades, at luftrummet nedsættes, dog aldrig til under 8 kubikmeter pr.  

 beskæftiget.
 Hvis andre end de beskæftigede opholder sig i rummet, kan arbejdstilsynet  

 påbyde en forholdsmæssig forøgelse af luftrummet.
Kommentar:  Ved beregning af luftrum medregnes kun de dele af  

 rummet, hvor det under hensyn til rumhøjden er tilladt at indrette  

 arbejdspladser.
Rumhøjder over 4 m medregnes ikke, og der skal tages hensyn  

 til væsentlige indskrænkninger i luftrummet fra maskimer, inventar, varer  

 m.v.
Gulve Gulve i arbejdsrum skal være tilstrækkeligt isoleret mod fugt og kulde.  

 Gulvbelægningen skal passe til arbejdets art.
 Kommentar:  Ved passende gulvbelægning forstås efter  

 arbejdstilsynets praksis bl.a.,  at gulvet kan renholdes effektivt,  

at faren for at skride på gulvet er søgt undgået,  at statisk  

 elektricitet søges undgået,  at gulvet ikke er gnistgivende og har en  

 passende ledningsevne, hvor der kan forekomme brand- og eksplosionsfare.
Vægge og lofter Vægge og lofter skal være tætte og tilstrækkeligt isolerede.
Kommentar:  Efter arbejdstilsynets praksis skal vægge og lofter  

 være lette at holde rene.
Det gælder især, hvor der arbejdes med støvende  

 eller sundhhedsfarlige stoffer og materialer.
Udgangsforhold Krav til udgange fra arbejdsrum er omtalt i At-meddelelse nr. 1.01.2 om  

 udgangsforhold.
Vinduer Arbejdsrum skal have belysning, som passer til arbejdet.
 Hvor der arbejdes regelmæssigt, skal der være tilstrækkelig tilgang af  

 dagslys, hvis det ikke vil betyde en afgørende ulempe, fx hvor produktionens  

 art ikke tillader dagslys.
Kommentar:  Dagslystilgangen vil normalt være tilstrækkelig, når  

 vinduesarealet ved sidelys svarer til mindst 10 % af gulvarealet eller ved  

 ovenlys mindst 7 %. Vinduesarealet skal forøges ved eventuel formindsket  

 lysgennemgang eller formindsket lysadgang til vinduerne.
Vinduer bør sidde,  

 så man kan se ud på omgivelserne.
Hvis arbejdsrummet har vinduer med direkte  

 sollys, vil det ofte være nødvendigt at begrænse temperaturstigningen ved at  

 etablere udvendig solafskærmning eller ventilationsanlæg med køling.
El-belysning El-belysning skal passe til arbejdet.
Blænding, generende reflekser og  

 flimren skal undgås.
Lysets fordeling, retning, styrke og farve skal være  

 hensigtsmæssig.
 Kommentar:  Ved bedømmelsen af, om el-belysningen er passende, kan  

 Dansk Standard for kunstig belysning i arbejdsrum (DS 700) være vejledende.
Indretning i øvrigt Arbejdsrum skal være forsvarligt indrettede under hensyn til arbejdets  

 art.
Kommentar:  Til forsvarlig indretning af arbejdsrum hører bl.a.,  

at de enkelte arbejdspladser er hensigtsmæssigt placeret i rummet,  

at der er velordnede færdselsveje og fornøden plads til råvarer,  

 færdigvarer m.v.  at niveauforskelle mellem arbejds- og/eller  

 færdselsarealer inden for samme rum (indskudte dæk, gallerier, platforme  

 o.l.) om fornødent sikres med rækværk.
Små niveauforskelle kan markeres med  

 sort og gul stribning.
Drikkevand De ansatte skal have let adgang til rigeligt, sundt og frisk drikkevand.
Temperatur Temperaturen i arbejdsrum skal være passende under hensyn til de ansatte  

 og arbejdets art.
 Der henvises til At-meddelse nr. 1.01.7 om temperatur.
Ventilation Der skal være tilstrækkelig tilførsel af frisk luft.
Sundhedsfarlige  

 luftarter samt støv, røg, damp, stærk hede eller stank skal fjernes, så vidt  

 muligt på udviklingsstedet.
Kommentar:  I virksonheder, hvor lokaleluften belastes stærkt, fx  

 fordi mange mennesker er beskæftiget, eller fordi el-belysning, maskiner  

 o.lign. afgiver megen varme, er det i reglen nødvendigt at tilføre frisk luft  

 til lokalerne med et ventilationsanlæg, idet udluftning gennem oplukkelige  

 vinduer er utilstrækkelig.
Al ventilation skal indrettes, så der ikke opstår  

 træk; den tilførte friske luft skal om fornødent opvarmes.
Støj Støj eller vibrationer af en styrke, der er skadelig eller væsentlig  

 generende skal imødegås.
 Kommentar:  Dette kan bl.a. ske ved,  at støjende maskiner  

 så vidt muligt anbringes uden for arbejdsrummet,  at indkapsle  

 støjende maskiner,  at opstille støjskærme,  at forsyne loft og  

 vægge i arbejdsrummet med lydabsorberende beklædning.
Arbejdsrum i kældre Kælderrum med gulv mere end 1 m under terræn må kun bruges som arbejdsrum,  

 hvis den lave beliggenhed efter arbejdstilsynets skøn ikke forringer lokalet.
 Kommentar:  Arbejdsrum i kældere skal principielt opfylde de samme  

 krav som andre arbejsrum.
 Det vil normalt medføre særlige foranstaltninger bl.a. med hensyn til  

 fugt, kulde, dagslys og udgangsforhold.
 Arbejdstilsynet har i visse tilfælde (fx for sikringsrum) frafaldet kravet  

 om dagslys, når rummet udelukkende anvendes som arbejdsrum i døgnets mørke  

 timer.
