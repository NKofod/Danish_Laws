Ligestillingsnævnets afgørelse J.nr.
E. 2.2.176 Det var i strid med ligebehandlingslovens § 6, at en virksomhed annoncerede specielt efter en kvinde.
 Klageren, en mand, klagede over, at en virksomhed til en ledig stilling som tekstforfatter annoncerede efter "en pige på sådan ca. 30 år". ¬Ligestillingsnævnet fandt, at eftersom det fremgik af annoncen, at virksomheden søgte specielt efter en kvindelig medarbejder, var denne i strid med ligebehandlingslovens § 6. Ligestillingsnævnet fandt dog ikke grundlag for at pålægge indklagede at betale en godtgørelse til nogen som følge af den konstaterede lovovertrædelse, men bemærkede dog, at overtrædelsen af ligebehandlingslovens § 6 efter lovens § 19, stk.1 er strafbar.
