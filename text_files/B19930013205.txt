§ 1 I Direktoratet for Arbejdsløshedsforsikringens bekendtgørelse nr. 685 af  

 8. oktober 1986 vedrørende fremgangsmåden ved beregning af  

 arbejdsfortjenesten for lønmodtagere, som ændret ved bekendtgørelse nr. 833  

 af 9. december 1986, bekendtgørelse nr. 653 af 1. september 1988,  

 bekendtgørelse nr. 314 af 17. maj 1989, bekendtgørelse nr. 707 af 23. oktober  

 1991, bekendtgørelse nr. 320 af 6. maj 1992 og bekendtgørelse nr. 1110 af 15.  

 december 1992, fastsættes efter forhandling med Landsarbejdsnævnet følgende:
 1. § 1 a, affattes således:
 »§ 1 a.  For medlemmer, der gør tjeneste i skibe  

 registreret i Dansk Internationalt Skibsregister (DIS), skal der ved  

 dagpengeberegningen foretages regulering af den månedlige hyre exclusiv  

 eventuelt kompensationstillæg, ATP, AUD og bidrag til pensionsordninger, der  

 er omfattet af afsnit I i lov om beskatning af pensionsordninger m.v.
Stk. 2.  Direktøren for Arbejdsløshedsforsikringen  

 fastsætter skalatrin og omregningsfaktorer på grundlag af den månedlige  

 indtjening og den tilsikrede skattefrihed.
Regulering finder sted pr. 1.  

 januar.
 Stk. 3.  Ved tjeneste under 30 dages varighed foretages  

 en forholdsmæssig regulering af hyren.
Stk. 4.  Efter omregning i henhold til stk. 2, tillægges  

 den således beregnede indtægt medlemmets bidrag til ATP, AUD og  

 pensionsordninger, der er omfattet af afsnit I i lov om beskatning af  

 pensionsordninger m.v., samt værdi af fri kost.« 2. I § 16, stk. 4, ændres »7,6 timer« til:  

 »7,4 timer«.
§ 2 Bekendtgørelsen træder i kraft den 1. april 1993. Samtidig ophæves  

 Direktoratet for Arbejdsløshedsforsikringens bekendtgørelse nr. 653 af 1.  

 september 1988.
