Efter § 13, stk. 1 og 2, i lov nr. 306 af 8. juni 1977 om friskoler og  

 private grundskoler m.v. skal en skole for at kunne opnå statstilskud have  

 mindst 28 elever i alt på 1.-7. klassetrin.
Omfatter skolen med  

 undervisningsministeriets godkendelse kun 1.-5. eller 1.-6. klassetrin, skal  

 den dog kun have mindst 20 henholdsvis 24 elever.
 Elevtallet beregnes i denne forbindelse efter skolens valg enten som et  

 gennemsnit af elevtallet i det løbende skoleår eller som et gennemsnit af  

 elevtallene i dette og de to forudgående skoleår, jfr. herved § 1 nedenfor om  

 opgørelsen af elevtallene.
 En nyoprettet skole skal i det første skoleår have mindst 12 elever og i  

 det andet skoleår mindst 20 elever, uanset hvilke klassetrin skolen omfatter  

 eller senere skal omfatte.
Efter lovens § 13, stk. 3, kan undervisningsministeren fravige  

 elevtalskravet for skoler, der udelukkende henvender sig til nationale  

 mindretal, samt for skoler, der var i virksomhed i skoleåret 1976-77, og som  

 er eller efter 1967 har været beliggende i landzone eller hertil svarende  

 område.
Ansøgning om en sådan dispensation indsendes til direktoratet for  

 folkeskolen, folkeoplysning, seminarier m.v.
 Disse bestemmelser er trådt i kraft den 1. august 1978, jfr. dog lovens §  

 32, stk. 6, der indeholder en overgangsbestemmelse - med virkning indtil 1.  

 august 1981 - for skoler, som var berettigede til tilskud i skoleåret  

 1976-77.
 Efter lovens § 13, stk. 4, fastsætter undervisningsministeren regler om  

 opgørelsen af elevtallene efter stk. 1-3.
 I henhold hertil fastsættes for alle friskoler og private grundskoler  

 følgende:
 § 1.  Elevtallet opgøres hver den 1. i månederne  

 september-juni, og årsgennemsnittet beregnes i juni som summen af de opgjorte  

 elevtal divideret med 10. Ved beregningen af gennemsnittet af elevtallene i  

 tre på hinanden følgende skoleår sammenlægges årsgennemsnittene og divideres  

 med 3.
Stk. 2.  Skolerne skal hvert år inden den 15. september  

 indsende oplysninger til direktoraternes tilskudsforvaltning om elevtallet  

 pr. 1. september samt om årsgennemsnittet for hvert af de to forudgående  

 skoleår.
Oplysningerne skal attesteres af skolens revisor.
 § 2.  Ved de månedlige opgørelser medregnes elever,  

 der er indmeldt i skolen, og som:
 § 3.  Såfremt en skole ved opgørelsen pr. 1. juni  

 konstaterer, at den - med årsgennemsnittet for det afsluttede skoleår alene -  

 ikke ville opfylde elevtalsbetingelsen, eller at den - med det aktuelle  

 elevtal som årsgennemsnit i det kommende skoleår - ikke vil kunne opfylde  

 elevtalsbetingelsen, skal skolens ejer eller bestyrelse indsende meddelelse  

 herom til tilskudsforvaltningen inden den 15. juni.
 Stk. 2.  Såfremt en skole i øvrigt i løbet af skoleåret  

 konstaterer, at den ikke vil kunne opfylde elevtalsbetingelsen, eller at der  

 er nærliggende fare herfor, skal den omgående indsende meddelelse herom til  

 tilskudsforvaltningen.
 § 4.  Tilskudsforvaltningen kan i særlige tilfælde  

 forlange, at en skole indsender elevtalsopgørelse hver måned.
 § 5.  Bekendtgørelsen træder i kraft ved  

 bekendtgørelsen i Lovtidende og har virkning fra den 1. august 1978.
 Stk. 2.  Kapitel I i undervisningsministeriets cirkulære  

 nr. 163 af 24. juli 1972 om elevtal og timetal som tilskudsbetingelse for  

 friskoler og private realskoler m.v. ophæves, jfr. dog lovens § 32, stk. 6.
Undervisningsministeriet, den 22.  

 september 1978 P.M.V.
