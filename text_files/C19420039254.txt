I den med Hr.
Dommerens paategnede Erklæring af 21. September 1942 hertil  

 tilbagesendte Skrivelse har Landsretssagfører A. forespurgt, om Overassistent  

 B., der i Medfør af § 6 i Forordning af 11. September 1839 er beskikket som  

 Værge ad hoc for den i Udlandet værende skibsfører C., kan give Erklæring paa  

 dennes Vegne om, at han agter at hensidde i uskiftet Bo med sine fire Børn,  

 hvoraf de to er mindreaarige, efter at hans Hustru den 4. Februar 1942 er  

 afgaaet ved Døden.
Foranlediget heraf skal man efter stedfunden Brevveksling med Præsidenten  

 for Københavns Byret meddele, at Justitsministeriet maa anse det for rettest,  

 at Boet tages under offentlig Behandling, at Proklama udstedes, og at Gælden  

 bortset fra Pantegælden betales.
Saafremt det ikke lykkes inden  

 Proklamafristens Udløb at komme i Forbindelse med den fraværende, har  

 Justitsministeriet intet at erindre imod, at Boet derefter udleveres til den  

 beskikkede Værge som uskiftet Bo, saaledes at Boet, der i det væsentlige kun  

 omfatter en fast Ejendom og et ringe Indbo, derefter bestyres af Værgen, som  

 undergives sædvanligt Tilsyn af Pupilautoriteterne med Pligt til at aflægge  

 Regnskab til Skifteretten ved hvert Kalenderaars Udgang.
