Bekendtgørelse om varigheden af visse frekvenstilladelser i  

 frekvensbåndet 410,0 - 430,0 MHz og ændring af bekendtgørelse om fastlæggelse  

 af rammerne for anvendelse og indbyrdes prioritering af de samlede  

 radiofrekvensressourcer (frekvensplan) I medfør af § 3 og § 16, i lov nr. 421 af 6.  

 juni 2002 om radiofrekvenser fastsættes:
 § 1.  

  

 Bekendtgørelsen fastsætter regler om varigheden af visse frekvenstilladelser  

 udstedt i frekvensbåndet 410,0 - 430,0 MHz.
 Stk. 2.  

  

 Bekendtgørelsen ændrer herudover bilag 1 til bekendtgørelse om fastlæggelse  

 af  

 rammerne for anvendelse og indbyrdes prioritering af de samlede  

 radiofrekvensressourcer (frekvensplan) ved indførelse af en begrænsning i  

 anvendelsen af radiofrekvenserne i frekvensbåndene mellem 410,0  430,0  

 MHz.
 § 2.  

  

 I  

 de i § 1 nævnte frekvensbånd, kan IT- og Telestyrelsen fra denne  

 bekendtgørelses ikrafttræden alene udstede nye tilladelser til anvendelse af  

 konkrete radiofrekvenser i form af midlertidige tilladelser, der bortfalder  

 automatisk uden mulighed for forlængelse.
 Stk. 2.  

  

 Tilladelser  

 som nævnt i stk. 1, bortfalder automatisk uden mulighed for forlængelse  

 den 31. december 2004.
 § 3.  

  

 I  

 bilag 1 til bekendtgørelse om fastlæggelse af rammerne for anvendelse og  

 indbyrdes prioritering af de samlede radiofrekvensressourcer (frekvensplan)  

 begrænses anvendelsen af radiofrekvenserne i frekvensbåndene mellem 410,0  

   

 430,0 MHz ved indsættelse af følgende tekst i feltet Dansk  

 frekvensanvendelse,  

 regler og vilkår i frekvensbåndene mellem 410,0  430,0 MHz:
»Tilladelse udstedt i medfør af § 3, jf. § 9a og  

 § 11, stk.1, i lov nr. 468 af 12. juni 1996 (ændret ved lov nr. 396 af  

 10.  

 juni 1997 og lov nr. 1096 af 29. december 1999) om offentlig  

 mobilkommunikation  

 til etablering og drift af et landsdækkende offentligt digitalt landmobilt  

 radionet  

 særligt til specifikke kommunikationsbehov på andre områder end nød- og  

 beredskabskommunikation i Danmark (civilnettet), i frekvensbåndet 410,0 -  

 430,0  

 MHz, omfatter  

 adgang  

 til en yderligere  

 tildeling af radiofrekvenser på i alt 2 x 1,1 MHz i frekvensbåndet 410,0 -  

 430,0 MHz efterhånden som frekvenserne bliver ledige.« § 4.  

  

 Bekendtgørelsen træder i kraft den 30. juni 2003.
 Stk. 2.  

  

 Varigheden  

 af de eksisterende midlertidige tilladelser, der er blevet udstedt i  

 frekvensbåndet 410,0  430,0 MHz i medfør af bekendtgørelse nr. 327 af  

 8. maj  

 2000 om ændring af frekvensplanen m.v. forlænges til 31. december 2004, hvor  

 de  

 bortfalder automatisk uden mulighed for forlængelse.
 Stk. 3.  

  

 Bekendtgørelse nr. 327 af 8. maj 2000 om ændring af frekvensplanen,  

 iværksættelse af frekvensadministrative metoder og udstedelse af særlige  

 tilladelser i frekvensbånd afsat til etablering og drift af net særligt til  

 nød- og beredskabsformål og andre former for specifikke kommunikationsbehov  

 ophæves.
