Nr BSF 67 Forslag til folketingsbeslutning om nedsættelse af en kommission om børns  

 og unges erhvervsarbejde Fremsat af Poul Erik Dyrlund (S) Jytte Andersen (S) Bakholt (S) Ole Vagn  

 Christensen (S) Hans Jørgen Jensen (S) Lissa Mathiasen (S) Lone Møller (S)  

 Jan Petersen (S) Nyrup Rasmussen (S) Taanquist (S) den 7. februar 1992 Vedtaget ved anden (sidste) behandling den 8. maj 1992 Folketinget opfordrer regeringen til at nedsætte en kommission, som skal foretage en samlet analyse af børns og unges erhvervsarbejde.
 Arbejdsmarkedets parter, Arbejdsministeriet, Justitsministeriet,  

 Socialministeriet, Undervisnings- og Forskningsministeriet og  

 Skatteministeriet skal repræsenteres i kommissionen.
Kommissionens opgave er at belyse børns og unges erhvervsarbejde i en  

 samlet landsdækkende redegørelse.
Analysearbejdet bør omfatte  

 arbejdsmiljølovgivningen, retningslinjer for ansættelse, økonomiske forhold  

 for unge under uddannelse og skattelovgivningen.
 Kommissionen bør endvidere overveje forslag til ændringer, der kan sikre  

 børn og unge bedre i arbejdssituationen.
 Kommissorium.
1. Kommissionen skal foretage en undersøgelse og tilvejebringe  

 oplysninger om børns og unges erhvervsarbejde omfattende aldersgruppen 10-17  

 år opdelt på følgende aldersgrupper: 10-12 år, 13-14 år, 15-17 år.
Der bør  

 tilvejebringes oplysninger om jobtyper, og i hvilket antal timer børn og unge  

 arbejder inden for de tre alderskategorier.
2. Der skal tilvejebringes oplysninger om arbejdsmiljøproblemer, om  

 samfundsøkonomiske udgifter, der er forbundet med børns og unges  

 erhvervsarbejde, og om de arbejdsskader, de pådrager sig.
Endvidere bør  

 kommissionen undersøge, hvilke konsekvenser erhvervsarbejdet har for  

 skolegangen, fritiden, familielivet og valget af uddannelse og erhverv.
 3. Kommissionen skal endvidere belyse, i hvilket omfang børns og unges  

 erhvervsarbejde også er et udtryk for en konsekvens af den pressede  

 økonomiske situation i familierne.
4. Kommissionen skal belyse de ansættelsesmæssige forhold for børn og  

 unge, herunder lønforhold, udbetaling af sygedagpenge og feriepenge.  

 Kommissionen skal på denne baggrund overveje forslag til  

 ansættelseskontrakter for børn og unge på arbejdsmarkedet.
Kommissionen skal  

 i sine overvejelser om ansættelseskontrakter fremkomme med eksempler på,  

 hvordan Danmark kan efterleve EF-direktivet af 14. oktober 1991 om  

 arbejdsgivernes pligt til at underrette arbejdstagerne om vilkårene for  

 arbejdskontrakter eller ansættelsesforholdet.
 Kommissionen skal have mandat og økonomiske ressourcer til selv at  

 iværksætte det nødvendige undersøgelsesarbejde.
 Kommissionen skal afslutte sit arbejde den 1. juni 1993.
 Oprindeligt fremsat forslag.
Folketinget opfordrer regeringen til at nedsætte en kommission, som skal foretage en samlet analyse af børns og unges erhvervsarbejde.
 Arbejdsmarkedets parter, Arbejdsministeriet, Justitsministeriet,  

 Socialministeriet, Undervisnings- og Forskningsministeriet og  

 Skatteministeriet skal repræsenteres i kommissionen.
Kommissionens opgave er at belyse børns og unges erhvervsarbejde i en  

 samlet landsdækkende redegørelse.
Analysearbejdet bør omfatte  

 arbejdsmiljølovgivningen, retningslinjer for ansættelse, økonomiske forhold  

 for unge under uddannelse og skattelovgivningen.
 Kommissionen bør endvidere overveje forslag til ændringer, der kan sikre  

 børn og unge bedre i arbejdssituationen.
 Kommissorium.
1. Kommissionen skal foretage en undersøgelse og tilvejebringe  

 oplysninger om børns og unges erhvervsarbejde omfattende aldersgruppen 10-17  

 år opdelt på følgende aldersgrupper: 10-12 år, 13-14 år, 15-17 år.
Der bør  

 tilvejebringes oplysninger om jobtyper, og i hvilket antal timer børn og unge  

 arbejder inden for de tre alderskategorier.
2. Der skal tilvejebringes oplysninger om arbejdsmiljøproblemer, om  

 samfundsøkonomiske udgifter, der er forbundet med børns og unges  

 erhvervsarbejde, og om de arbejdsskader, de pådrager sig.
Endvidere bør  

 kommissionen undersøge, hvilke konsekvenser erhvervsarbejdet har for  

 skolegangen, fritiden, familielivet og valget af uddannelse og erhverv.
 3. Kommissionen skal endvidere belyse, i hvilket omfang børns og unges  

 erhvervsarbejde også er et udtryk for en konsekvens af den pressede  

 økonomiske situation i familierne.
 4. Kommissionen skal belyse de ansættelsesmæssige forhold for børn og  

 unge, herunder lønforhold, udbetaling af sygedagpenge og feriepenge.  

 Kommissionen skal på denne baggrund overveje forslag til  

 ansættelseskontrakter for børn og unge på arbejdsmarkedet.
 Kommissionen skal have mandat og økonomiske ressourcer til selv at  

 iværksætte det nødvendige undersøgelsesarbejde.
 Kommissionen skal afslutte sit arbejde den 1. juni 1993.
Bemærkninger til forslaget Almindelige bemærkninger Mere end 200.000 børn og unge under 18 år har erhvervsarbejde,  

 hovedsagelig som fritidsarbejde.
Alt tyder på, at børnenes indtægt er en  

 vigtig del af familiernes indkomst og bruges af børnene selv som led i større  

 selvstændighed i forhold til forældre og det omgivende samfund.
Gennem de seneste år er der i geografisk begrænsede områder og i  

 afgrænsede brancheområder gennemført en række undersøgelser af børns og unges  

 erhvervsarbejde hovedsagelig rettet imod arbejdsmiljøet på de virksomheder,  

 hvor børn og unge arbejder.
Nogen egentlig landsdækkende undersøgelse af  

 børns og unges erhvervsarbejde og konsekvenserne heraf er ikke gennemført.
De undersøgelser, der hidtil er gennemført på begrænsede områder, har  

 afsløret, at mange børn og unge i arbejdsfunktionen udsættes for bl.a.  

 farlige og giftige stoffer i et omfang, der er helt uacceptabelt.
De  

 omfattende røverier mod tankstationer, kiosker og grillbarer m.m. betyder, at  

 børn og unge under 18 år ofte udsættes for vold, voldstrusler og røveri.  

 Undersøgelser har også vist, at børn og unge ofte snydes for lovbestemte  

 ydelser som sygedagpenge og feriepenge, men noget generelt billede findes  

 ikke.
 Efter forslagsstillernes opfattelse har børns og unges erhvervsarbejde et  

 sådant omfang, at der bør tilvejebringes landsdækkende oplysninger, der  

 sammenfatter arbejds-, arbejdsmiljø-, uddannelses- og sociale konsekvenser  

 for de unge.
Bemærkninger til forslagets enkelte punkter Til nr. 1 Arbejdsmiljøloven med tilhørende bekendtgørelser opdeler børns og unges  

 erhvervsarbejde i tre aldersgrupper.
Derfor er det nødvendigt, at  

 kommissionen tager udgangspunkt i de tre aldersgrupper.
For at skabe overblik  

 over omfanget af erhvervsarbejdet er det vigtigt at få analyseret, hvor mange  

 timer børn og unge arbejder, og hvilke brancher der typisk anvender børn og  

 unge som arbejdskraft.
Til nr. 2 Det er en kendt sag, at mange børn og unge kommer til skade på jobbet.
De  

 begrænsede undersøgelser, der hidtil er foretaget, peger i retning af, at  

 arbejdsmiljølovgivningen ikke overholdes af en betragtelig del af  

 arbejdsgiverne.
Mange børn og unge pådrager sig en livsvarig arbejdsskade.
De  

 samfundsøkonomiske og menneskelige konsekvenser heraf er aldrig blevet  

 undersøgt til bunds.
En nærmere analyse af arbejdsmiljøet kan give konkrete  

 bud på, hvor der skal sættes ind.
Til brug for den fremtidige børne- og ungdomspolitiske indsats er det  

 vigtigt at få belyst, hvilken indflydelse og hvilke konsekvenser  

 erhvervsarbejdet har på børnenes indlæring og skolegang.
Desuden bør det  

 undersøges, hvilken indflydelse erhvervsarbejdet har på børnenes valg af  

 erhvervsretning, og om erhvervsarbejdets omfang og karakter begrænser valget  

 af uddannelsesretning.
Til nr. 3 Med henblik på den fremtidige børnepolitiske indsats er det vigtigt at få  

 analyseret, om der er sammenhæng mellem familiens økonomiske situation og  

 børnearbejdet, herunder om det er børn fra de dårligst stillede familier, der  

 arbejder mest.
Til nr. 4 Der er behov for at få en nærmere analyse af, i hvilket omfang de mest  

 elementære rettigheder såsom løn, feriepenge, sygedagpenge m.m. opfyldes over  

 for børn og unge.
Mange oplysninger peger på, at de unge ofte ikke får disse  

 rettigheder honoreret fuldt ud fra arbejdsgiverens side.
Der er behov for, at børns og unges lønnede arbejde udføres under  

 betryggende forhold og med ordnede løn- og arbejdsvilkår.
Der er endvidere  

 behov for at sikre de personer, der har forældremyndigheden, mulighed for  

 information om barnets eller den unges arbejde samt sikre relevante  

 instansers mulighed for at kontrollere børns og unges arbejdsforhold.
Derfor  

 bør det overvejes at indføre ansættelseskontrakter indeholdende alle  

 relevante oplysninger om løn- og ansættelsesvilkår, arbejdets omfang, og  

 hvilke stoffer, materialer og maskiner der arbejdes med.
