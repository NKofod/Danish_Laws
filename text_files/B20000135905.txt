Bekendtgørelse om forretningsorden for bestyrelse for  

  

 Arbejdsmarkedets UddannelsesFinansiering I medfør af § 6 i lov nr. 403 af 31. maj 2000 om  

 bestyrelse for Arbejdsmarkedets UddannelsesFinansiering og om  

 efteruddannelsesudvalg, fastsættes efter forhandling med  

 undervisningsministeren og bestyrelsen :
Bestyrelsens mødevirksomhed § 1.  

  

 Bestyrelsen holder møde efter formandens bestemmelse, eller når ønske herom  

 fremsættes af to eller flere medlemmer, dog mindst 4 gange om året.
Det  

 tilstræbes, at arbejdsministeren afholder møde med bestyrelsen mindst 1 gang  

 om  

 året.
§ 2.  

  

 Formanden fastsætter dagsordenen for bestyrelsens møder.
Ethvert medlem,  

 suppleanterne og de tilforordnede kan få optaget punkter på dagsordenen.
 Stk. 2.  

  

 Indkaldelse  

 til mødet med dagsorden og skriftligt materiale med belysning af de sager,  

 der  

 skal drøftes eller afgøres, samt forslag til bestyrelsens udtalelse,  

 indstilling eller afgørelse, udsendes så vidt muligt senest 10 dage før  

 mødet.
Stk. 3.  

  

 Anmodning  

 om optagelse af punkter til dagsordenen skal ledsages af begrundelse og  

 eventuelle relevante bilag og være sekretariatet i hænde senest 6 dage før  

 mødet.
Finder formanden at punktet skal belyses yderligere, kan han udskyde  

 behandlingen til det næste møde.
 § 3.  

  

 Bestyrelsens møder ledes af formanden og i formandens forfald af et medlem af  

 forretningsudvalget, subsidiært af Arbejdsmarkedsstyrelsens tilforordnede for  

 Arbejdsministeriet.
 § 4.  

  

 Finder formanden eller ethvert af medlemmerne behov for afstemning om  

 bestyrelsens initiativer, udtalelser, indstillinger og afgørelser, sker  

 vedtagelse ved almindelig stemmeflerhed blandt de tilstedeværende medlemmer.
Stk. 2.  

  

 Hvis  

 stemmerne står lige ved en afstemning, gør formandens stemme udslaget.
I et  

 sådant tilfælde kan dog ethvert medlem kræve sagen udsat til fornyet  

 behandling  

 i et ekstraordinært møde, der så vidt muligt afholdes inden 7 dage.
 Stk. 3.  

  

 Mindretallet  

 kan kræve sit synspunkt tilføjet til udtalelser eller indstillinger.
 Stk. 4.  

  

 Bestyrelsen  

 er beslutningsdygtig, når foruden formanden 4 medlemmer fra arbejdsgiversiden  

 og 4 medlemmer fra arbejdstagersiden er til stede.
 § 5.  

  

 Formanden eller forretningsudvalget kan bestemme, at sager underkastes  

 skriftlig behandling.
 Stk. 2.  

  

 Inden en af  

 formanden fastsat frist, der så vidt muligt ikke bør være kortere end 1 uge  

 fra  

 udsendelsen af materialet, kan ethvert medlem gøre indsigelse mod det  

 udsendte  

 materiales forslag til indstilling, udtalelse eller afgørelse og kræve, at en  

 sag bliver behandlet på et møde i bestyrelsen.
 Stk. 3.  

  

 Gør ingen  

 medlemmer indsigelse inden for den fastsatte frist, anses det udsendte  

 materiales forslag til udtalelse, indstilling eller afgørelse for tiltrådt.
§ 6.  

  

 Bestyrelsens forhandlinger og beslutninger føres til referat.
Et medlem kan  

 kræve tilført referatet en kort motivering for sit standpunkt eller  

 bemærkning  

 om afvigende standpunkt.
Forretningsudvalg for bestyrelsen § 7.  

  

 Bestyrelsen nedsætter blandt sine medlemmer et forretningsudvalg.
Formanden  

 er  

 medlem af forretningsudvalget og leder dets møder.
Forretningsudvalget  

 tiltrædes af de to tilforordnede for Arbejdsministeriet.
§ 8.  

  

 Forretningsudvalgets opgaver fastlægges i en af bestyrelsen godkendt  

 forretningsorden.
Bestyrelsen kan bemyndige forretningsudvalget til at handle  

 på bestyrelsens vegne.
Forretningsudvalget orienterer efterfølgende  

 bestyrelsen  

 herom.
Sekretariat for bestyrelsen § 9.  

  

 Bestyrelsens og forretningsudvalgets sekretariatsfunktion varetages af  

 Arbejdsmarkedsstyrelsen.
Ikrafttræden § 10.  

  

 Bekendtgørelsen træder i kraft den 1. januar 2001.
