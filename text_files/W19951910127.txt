Vejledning af pensionsansøgere i forbindelse med ydelse af forskud på  

 pension Ved SM P-9-91 offentliggjorde Ankestyrelsen en afgørelse, hvorefter der  

 ved reguleringen af tilkendt invaliditetsydelse kunne afkortes for udbetalt  

 forskud på højeste førtidspension og bistandsstillæg i medfør af  

 pensionslovens § 35, stk. 2, i hele det beløb, der var til udbetaling ved  

 efterreguleringen.
Ankestyrelsen fandt, at det ydede forskud ved den endelige  

 opgørelse skulle betragtes som et foreløbigt a conto beløb.
Ankestyrelsen har modtaget en henvendelse fra Diabetesforeningen om  

 kommunernes rådgivning i forbindelse med ydelse af forskud samt de  

 forskellige muligheder, der er for tilbagebetaling, når den endelige  

 pensionstilkendelse foreligger.
Ifølge foreningen bliver pensionsansøgerne  

 kun sjældent gjort opmærksom på muligheden for afkortning, når forskud er på  

 tale.
Til grund for henvendelsen lå en konkret sag.
En kommune ydede forskud på  

 højeste førtidspension og bistandstillæg.
Kommunen gjorde ansøgeren opmærksom  

 på, at der ikke ville blive tale om tilbagebetaling, såfremt revaliderings-  

 og pensionsnævnets tilkendelse ikke fulgte kommunens indstilling.
Nævnet  

 tilkendte højeste førtidspension, men gav afslag på bistandstillæg.
 Kommunen afkortede det forskudsvis udlagte bistandstillæg ved  

 efterreguleringen af højeste førtidspension tilbage fra  

 ansøgningstidspunktet.
Når der ydes forskud på pension, skal Ankestyrelsen opfordre kommunerne  

 til at oplyse ansøgeren om, at forskud er en foreløbig udbetaling.
Det vil  

 derfor kunne forekomme, at der ved den endelige tilkendelse skal ske  

 afkortning for udbetalte forskud, hvis tilkendelsen ikke svarer til kommunens  

 indstilling.
Den endelige tilkendelse kan dog normalt ikke bevirke, at  

 ansøgeren skal tilbagebetale allerede udbetalte beløb.
 Hvis der ikke tilkendes pension med et beløb, der svarer til det ydede  

 forskud, kan der således kun kræves tilbagebetaling, hvis betingelserne i  

 pensionslovens § 35, stk. 2, er opfyldt, dvs. hvis ansøgeren har givet  

 åbenbart urigtige oplysninger om sine økonomiske eller personlige forhold.
Der kan også blive tale om, at der ved beregning og udbetaling af tilkendt  

 pension bliver taget hensyn til ydelser udbetalt efter anden lovgivning, som  

 dækker samme periode, som der er tilkendt pension for.
Det gælder f.eks.  

 kontanthjælp efter bistandsloven, dagpenge efter sygedagpengeloven samt  

 løbende erhvervsevnetabserstatning eller forsørgertabserstatning efter  

 arbejdsskadeforsikringsloven.
