 § 1.  Ved tjenestebolig forstås enhver bolig, der af  

 staten tillægges en tjenestemand på de i lov nr. 154 af 7. juni 1958 om  

 lønninger og pensioner m. v. til statens tjenestemænd § 36 fastsatte vilkår,  

 hvad enten boligen er beliggende i en staten tilhørende ejendom eller udgør  

 en af staten lejet bolig.
 Nedenstående bestemmelser omfatter foruden selve boligen tillige de til  

 denne hørende udhuse, vaske- og toiletrum, indkørsel, gårdsplads og have,  

 hegn, brønde og brandredskaber m. v.
 For avlsgårde o. lign. kan fastsættes særlige regler.
§ 2.  Bidraget for tjenesteboligen indeholdes i  

 tjenestemandens løn så vidt muligt månedsvis forud.
For en halv måned eller  

 større del af en måned beregnes bidraget med halvdelen af det fastsatte  

 månedlige beløb; for mindre dele af en måned bortfalder det. Æ ndring i  

 boligbidragets ansættelse kan gennemføres med 3 måneders varsel til den 1. i  

 en måned.
 § 3.  Tjenestemanden har ret til at få boligen  

 overdraget i god og forsvarlig stand.
 Til konstatering heraf foretages i almindelighed i tjenestemandens  

 nærværelse en af styrelsen foranlediget besigtigelse.
Når der til en tjenestebolig efter styrelsens bestemmelse anskaffes en  

 synsprotokol, indføres i denne ved styrelsens foranstaltning en beskrivelse  

 af tjenesteboligen, ligesom der vedhæftes protokollen en grundtegning af  

 boligen.
I protokollen indføres alt, hvad der passerer af betydning ved  

 synene og i øvrigt bestemmes med hensyn til boligen.
 § 4.  Eventuel istandsættelse af boligen ved  

 brugerskifte skal så vidt gørligt foretages således, at den nye bruger ikke  

 forhindres i at flytte ind straks efter, at den tidligere bruger er flyttet  

 ud.
 Brugeren underrettes skriftligt om, når indflytning kan finde sted.
 Umuliggør istandsættelsesarbejdet undtagelsesvis øjeblikkelig indflytning,  

 skal den pågældende tjenestemand snarest underrettes herom, ligesom der også  

 i betimelig tid skal gives tjenestemanden underretning om, når indflytning  

 kan finde sted.
 Den nye bruger kan ikke uden forudgående skriftlig tilladelse fra  

 styrelsen få godtgjort udgifter ved ophold på hotel eller lignende eller til  

 leje af anden bolig, medens tjenesteboligen istandsættes.
 § 5.  Når en tjenestebolig skal afleveres af en  

 fratrædende tjenestemand eller hans bo, foretages der en besigtigelse, ved  

 hvilken det skal påses, at den fratrædende tjenestemand har opfyldt sine  

 forpligtelser i henhold til nærværende bestemmelser.
Er dette ikke tilfældet, må tjenestemanden eller hans bo afholde  

 udgifterne ved afhjælpning af forefundne mangler.
Såfremt afhjælpningen ikke  

 er sket inden en af den tilsynsførende fastsat kortere frist, vil manglerne  

 blive afhjulpet af staten på den fratrædende tjenestemands eller boets  

 bekostning.
 § 6.  Brugeren er pligtig at behandle boligen  

 forsvarligt, jfr. § 10.
Er der indlagt wc, bad eller varmeanlæg, eller findes der i boligen  

 linoleum eller lignende gulvbelægning, bliver de for behandlingen heraf  

 sædvanligt gældende regler at iagttage.
Afløbsrør skal holdes rene og  

 utilstoppede.
I frostvejr skal brugeren udvise forsigtighed med vaskeafløb o.  

 lign., og navnlig må fritliggende vandledninger ikke udsættes for træk og  

 kold luft (f. eks. ledninger i bryggers, vaskehus o. lign.). Brugeren er  

 pligtig at finde sig i de foranstaltninger, som styrelsen måtte anse for  

 hensigtsmæssige for at hindre ødelæggelser ved frost.
Hvor der er indlagt  

 vand, påhviler det brugeren, når der er fare for tilfrysning at lukke for  

 vandtilførslen ved hjælp af stophanen samt at åbne taphanerne, for at det i  

 rørene stående vand kan løbe ud.
 Hvor vaske- og tørrerum er fælles for flere boliger, har brugerne adgang  

 til disse efter tur, om fornødent efter nærmere anvisning af styrelsen.
Gårdsplads og have skal holdes rene og i god orden.
Alt affald skal samles  

 i beholdere, mødding eller kule.
§ 7.  Det er ikke uden vedkommende styrelses samtykke  

 tilladt brugeren at foretage nogen forandring ved eller tilbygning til den ham overleverede  

 bolig, at benytte boligen til anden brug end den, hvortil den er bestemt, at opsætte skilte og opslag, at fjerne antenner, radiomaster og flagstænger ved fraflytning, at installere flaskegasanlæg samt oliebrændere i kakkelovne m. v., at fælde træer og større buske.
Fremleje eller fremlån af hele boligen er ikke tilladt.
Brugeren må ikke  

 uden den pågældende styrelses forudgående skriftlige samtykke udleje eller  

 udlåne en del af boligen.
Af det lejebeløb, som brugeren oppebærer ved  

 fremleje, erlægges en fremlejeafgift på 15 pct.
Med finansministeriets  

 samtykke kan der dispenseres fra denne bestemmelse.
 Antenner, radiomaster og flagstænger må kun opsættes i overensstemmelse  

 med de af vedkommende styrelse fastsatte bestemmelser.
 Det er forbudt at indrette opholds- eller soverum i sådanne lokaler, som  

 efter byggeplanen er indrettet i andre øjemed, eller hvis anvendelse hertil  

 vil være i strid med de gældende byggevedtægter.
 Ved boligens fraflytning må plantninger i haven samt eventuelt af brugeren  

 opsatte nagelfaste genstande såsom smæklåse, sikkerhedskæder, hylder, knager  

 o. lign. ikke medtages.
 I havens beplantning må ikke foretages sådanne ændringer, som væsentligt  

 forandrer dens karakter eller forringer dens værdi.
Har brugeren opsat genstande, der ikke må fjernes ved fraflytning, eller  

 har han med styrelsens samtykke foretaget forandring ved eller tilbygning til  

 boligen, tilkommer der ham ved fraflytning ikke godtgørelse for sådanne  

 genstande, forandringer eller tilbygninger.
Styrelsen kan forlange, at den  

 tidligere tilstand retableres på brugerens bekostning, såfremt forbehold  

 herom er taget ved meddelelsen af samtykket.
 § 8.  Staten afholder udgiften til den ydre og indre  

 vedligeholdelse af boligen, jfr. dog stk. 3 og § 10.
Ved anskaffelse af tapeter deltager staten dog kun i udgifterne med et  

 beløb, svarende til prisen for tapeter i tilsvarende private lejligheder.  

 Ønskes tapeter anskaffet til højere pris, må brugeren afholde hele den derved  

 foranledigede merudgift også for så vidt angår opsætning.
Den tapetpris, som  

 vil kunne afholdes fuldt ud af staten, ansættes til enhver tid af  

 finansministeriet.
Udgifterne til rengøring efter istandsættelse i forbindelse med  

 brugerskifte påhviler staten.
Rengøring efter andre istandsættelsesarbejder i  

 boligen påhviler brugeren, der tillige besørger den rengøring, som under  

 arbejderne er nødvendig for, at disse kan udføres.
 Fernisering af trægulve, oliering af linoleum og tilsvarende gulvbelægning  

 samt boning af parketgulve udføres og bekostes af brugeren.
 For så vidt trappegange eller udhuse (udhusrum) er fælles for flere  

 tjenesteboliger eller for et offentligt kontor og en bolig, bekostes  

 vedligeholdelsen af staten.
 § 9.  Når der i boligen installeres elektrisk lys,  

 udføres anlægget på statens regning indtil lampestederne.
Lamper og belysningslegemer med tilbehør anskaffes af brugeren og opsættes  

 og nedtages ved dennes foranstaltning og på dennes bekostning.
Lampesteder,  

 som i henhold til stærkstrømsregulativet skal udføres vandtætte, forsynes med  

 vandtæt belysningsarmatur på statens regning.
 Gasapparater, gasstegeovne, elektriske kogeplader, kogekar, ovne og  

 elektriske komfurer m. v. anskaffes af brugeren.
I tilfælde, hvor der undtagelsesvis, f. eks. hvor gas ikke forefindes,  

 installeres elektrisk køkken, og tilbehøret hertil - såsom kogeplader,  

 komfurer, gryder, pander m. v. - betales af staten, træffes særlig aftale om en årlig afgift til forrentning og amortisation af tilbehøret.
§ 10.  Brugeren afholder udgifterne ved fornyelse og  

 reparationer af gas- og vandhaner, elektriske kontakter og afbrydere,  

 vandtætte belysningsarmaturer, murværk i kakkelovne og komfurer, dørgreb,  

 låse, nøgler samt ruder, håndvaske, badekar og badeovne, wc-skåle og  

 wc-sæder.
Staten istandsætter dog vand- og gashaner, wc-skåle, vaskekummer,  

 badekar og badeovne, når brugeren kan godtgøre, at disse genstandes  

 forringelse ikke skyldes hans forsømmelse.
 Fremdeles påhviler det brugeren at betale sådanne  

 vedligeholdelsesarbejder, som nødvendiggøres ved beskadigelse fra hans og  

 hans husstands side eller i øvrigt ved tilsidesættelse af de i nærværende  

 bestemmelser omhandlede pligter.
 Endelig påhviler det brugeren for egen regning at tilså, beplante og  

 vedligeholde have, der måtte høre til tjenesteboligen, medmindre styrelsen i  

 særlige tilfælde træffer anden ordning.
§ 11.  I huse med flere boliger samt i kontorbygninger  

 o. lign. varetages renholdelsen af kloaker, gård, fortov og tagrender af den  

 pågældende styrelse.
I øvrige huse, herunder sammenbyggede enkeltbeboelser,  

 påhviler de anførte renholdelsespligter brugerne.
 Trapper, gange o. lign., som er fælles for flere boliger, samt vinduer i  

 sådanne lokaliteter rengøres af den pågældende styrelse.
 Belysning af hovedtrappe påhviler staten, såfremt der ad trappen er adgang  

 til kontorer el. lign., der benyttes til stadighed, samt endvidere når  

 trappen fører til mere end en bolig; i alle andre tilfælde påhviler udgiften  

 brugeren.
 § 12.  Brugeren fører som statens stedlige  

 repræsentant med hensyn til tjenesteboligen det daglige tilsyn med denne og  

 varetager i enhver henseende statens interesser.
For så vidt ikke andet er bestemt, forestår brugeren driften af  

 tjenesteboligen, sørger for, at de ejendommen påhvilende forpligtelser til  

 gadefejning, snekastning, grusning i glat føre, skorstensfejning, fjernelse  

 af dagrenovation m. v. opfyldes, samt oppebærer lejeafgifter, for så vidt  

 nogen del af ejendommen måtte være udlejet.
For så vidt det er særlig  

 bestemt, sørger brugeren endvidere for betaling af skatter og afgifter.
 Brugeren kan kun på egen hånd lade reparationer udføre, hvis disse skyldes  

 sprængte vandrør, kortslutning i elektriske ledninger, stormskade o. lign.,  

 og udførelsen af reparationen skal da straks indberettes til den  

 tilsynsførende.
 Brugeren er på opfordring af den tilsynsførende pligtig at være denne  

 behjælpelig ved indkaldelse af tilbud på udførelsen af  

 vedligeholdelsesarbejder samt med at tilse, at arbejdet udføres forsvarligt.
 Styrelsen lader boligen besigtige mindst hvert andet år af en dertil  

 beskikket tilsynsførende.
Brugeren eller en af denne valgt stedfortræder indvarsles til  

 besigtigelsen.
Det påhviler tilsynet at påse, at brugeren har opfyldt de ham  

 påhvilende forpligtelser med hensyn til boligens brug.
 Efter synets afholdelse sender den tilsynsførende indberetning til  

 styrelsen, ligesom brugeren gøres bekendt hermed.
§ 13.  Der træffes efter besigtigelsen foranstaltning  

 til iværksættelse af de besluttede vedligeholdelsesarbejder.
Er brugeren ikke  

 indforstået med de gjorte udsættelser, kan han forlange sagen forelagt  

 centralstyrelsen.
 Såfremt brugeren ikke inden en passende tid efter synets afholdelse har  

 iværksat de ham særligt pålagte vedligeholdelsesarbejder på behørig måde, kan  

 disse foretages for hans regning, jfr. i øvrigt § 10.
§ 14.  Den pågældende styrelse har ret til, når  

 forholdene kræver det, at få eller skaffe sig adgang til boligen.
Udøvelsen  

 af denne rettighed skal ske under størst mulig hensyntagen til brugeren.
 Enhver foranstaltning, som måtte anses for nødvendig eller hensigtsmæssig  

 i anledning af reparation, vedligeholdelse eller forbedring af ejendommen  

 eller boligen, er brugeren pligtig at finde sig i, og han kan ikke fordre  

 nogen erstatning for de ulemper, som derved bliver ham påført, når det  

 pågældende arbejde udføres med tilbørlig hurtighed og fornøden hensyntagen  

 til brugerens ejendele.
 § 15.  Af regulativet med eventuelle af styrelsen  

 fastsatte tillægsbestemmelser skal et eksemplar ved indflytning udleveres til  

 enhver indehaver af en tjenestebolig mod hans kvittering, medmindre det på  

 anden måde, f. eks. som optaget i tjenesteforskrifter, skal være ham bekendt.
Hvis brugeren af en tjenestebolig afgår ved døden, har de til efterindtægt  

 berettigede ret til inden for et tidsrum af 3 måneder at blive boende i  

 boligen på de for tjenestemanden fastsattc vilkår.
Kontorlokaler og andre til  

 tjenstlig brug bestemte lokaler skal dog fraflyttes, ligesom det efter  

 omstændighederne kan pålægges de efterladte at stille i det mindste eet  

 beboelsesværelse til rådighed for den, som skal beklæde stillingen efter den  

 afdøde, jfr. lov om lønninger og pensioner m. v. til statens tjenestemænd, §  

 75, stk. 2.
 Det til tjenesteboligen knyttede areal kan til enhver tid inddrages.
§ 16.  I tilfælde, hvor der i henhold til bestemmelsen  

 i lønningslovens § 36, stk. 2, sker inddragelse af en del af en  

 tjenestebolig, eller boligforholdet helt bringes til ophør, tilkommer der  

 brugeren et varsel på 6 måneder til den 1. i en måned.
Der kan med  

 tilslutning fra finansministeriet og efter indhentet udtalelse fra  

 lønningsrådet søges tillagt en tjenestemand, hvis brugerforhold ved sådan  

 opsigelse helt bringes til ophør, og som derved får forøgede boligudgifter,  

 et midlertidigt, personligt tillæg til hel eller delvis dækning af disse  

 udgifter.
 § 17.  Spørgsmål vedrørende anvendelsen eller  

 forståelsen af regulativets bestemmelser afgøres af finansministeriet.
 § 18.  Nærværende regulativ træder i kraft straks.
 Samtidig ophæves finansministeriets regulativ nr. 169 af 7. juli 1948  

 vedrørende indflytning i, brug og vedligeholdelse af, tilsyn med samt  

 aflevering af statens tjenesteboliger.
Finansministeriet, den 12. april 1960 P.
M.
V.
