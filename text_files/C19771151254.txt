I en skrivelse hertil har De i tilslutning til tidligere brevveksling  

 rettet henvendelse om justitsministeriets praksis med hensyn til de krav, der  

 stilles, for at et skydevåben kan anses for ubrugbargjort.
De har vedlagt  

 noget materiale vedrørende plombering af rifler.
 I den anledning skal man efter brevveksling med rigspolitichefen meddele,  

 at justitsministeriet ikke finder grundlag for at ændre sin hidtidige  

 praksis, hvorefter der kræves gennemsavning af våbnet på langs.
 Baggrunden for justitsministeriets praksis er, at gennemsavning af våbnet  

 på langs efter justitsministeriets opfattelse er den eneste form for  

 ubrugbargørelse, hvorved man fuldstændig sikrer sig imod, at våbenet på ny  

 gøres brugbart.
 Det tilføjes dog, at rifler af kaliber 22, som i forvejen kan optage og  

 affyre såvel haglpatroner og kugleammunition, ved fjernelse af  

 riffelgangssystemet kan omdannes til et glatløbet haglgevær, som efter  

 våbenlovens § 1, stk. 2, litra a, frit kan besiddes.
