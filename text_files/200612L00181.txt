Fremsat den 14. marts 2007 af  

 Socialministeren (Eva Kjer Hansen) Forslag til Lov  

 om ændring af lov om social service (Styrkelse af  

 ungdomssanktionen og undersøgelse af person og opholdsrum på sikrede  

 institutioner  

 ) § 1 I lov om social service, jf. lovbekendtgørelse nr. 58  

 af 18. januar 2007, som ændret ved § 10 i lov nr. 434 af 8. maj 2006, § 15 i  

 lov nr. 1587 af 20. december 2006 og § 101 i lov nr. 90 af 31. januar 2007,  

 foretages følgende ændringer:
 1. Efter §  

 54 indsættes:
»  

 § 54 a.  

  

 Kommunalbestyrelsen skal tilknytte en koordinator til unge, der er idømt en  

 sanktion efter straffelovens § 74 a.
Koordinatoren skal være tilknyttet  

 gennem  

 hele forløbet og være den unges rådgiver, sikre sammenhængen i faserne og  

 afholde møder med den unge, forældrene og andre relevante parter med henblik  

 på  

 at fastholde de målsætninger, der er fastlagt i handleplanen, jf. § 140.« 2.  

  

 I  

  

 §  

 68,  

 stk. 4  

  

 , indsættes som  

  

 2. pkt.:
»I forbindelse med en sanktion efter straffelovens § 74  

 a skal revisionen særligt vedrøre, hvordan målene om uddannelse eller  

 beskæftigelse nås.« 3.  

  

 I  

  

 § 70  

  

 indsættes efter stk. 1 som nyt  

 stykke:
»  

 Stk. 2.  

  

 For unge, der  

 er idømt en sanktion efter straffelovens § 74 a, skal vurdering og revision  

 af  

 handleplan og indsats særligt vedrøre, hvordan det sikres, at den unge kommer  

 i  

 uddannelse eller beskæftigelse.
Det skal senest i forbindelse med den første  

 vurdering konkretiseres, hvordan de overordnede mål om uddannelse og  

 beskæftigelse nås i løbet af sanktionen.« Stk. 2 bliver herefter stk. 3.
 4. I  

  

 § 70, stk. 2,  

  

 der bliver stk. 3,  

 ændres »§ 140, stk. 7,« til: »§ 140,  

 stk. 8,«.
 5.  

  

 Efter §  

 123 indsættes før overskriften »  

  

 Voksne  

  

 «:
»  

 § 123 a.  

  

 En sikret afdeling kan undersøge, hvilke effekter et barn eller en ung, der  

 er  

 anbragt i afdelingen, har i sin besiddelse i sit opholdsrum, hvis en sådan  

 undersøgelse er nødvendig for at sikre, at ordensbestemmelser overholdes  

 eller  

 sikkerhedshensyn iagttages, 1)  

 	  

 når barnet eller den  

 unge anbringes på en sikret afdeling, 2)  

 	  

 før og efter besøg og 3)  

 	  

 før og efter fravær  

 fra den sikrede afdeling.
 Stk. 2.  

  

 Institutionens  

 leder eller den, der bemyndiges dertil, kan træffe bestemmelse om at foretage  

 en undersøgelse af barnets eller den unges person eller opholdsrum, hvis der  

 er  

 bestemte grunde til at antage, at barnet eller den unge er i besiddelse af  

 effekter, hvor besiddelsen medfører, at ordensbestemmelser ikke kan  

 overholdes,  

 eller at sikkerhedshensyn ikke kan iagttages.
 Stk. 3.  

  

 Undersøgelse af, hvilke effekter barnet eller  

 den unge har i sin besiddelse i sit opholdsrum eller på sin person, må ikke  

 gennemføres, hvis det efter indgrebets formål og den krænkelse og det ubehag,  

 som indgrebet må antages at forvolde, ville være et uforholdsmæssigt indgreb.
 Stk. 4.  

  

 Undersøgelse  

 skal foretages så skånsomt, som omstændighederne tillader.
 Stk. 5.  

  

 Undersøgelse af,  

 hvilke effekter barnet eller den unge har i sin besiddelse på sin person, må  

 kun undtagelsesvis foretages og overværes af personer af andet køn end den  

 unge.
 Stk. 6.  

  

 Institutionens  

 leder eller den, der bemyndiges dertil, kan træffe bestemmelse om  

 tilbageholdelse af effekter, der findes i barnets eller den unges besiddelse,  

 hvis det skønnes påkrævet af ordens- eller sikkerhedsmæssige hensyn.
Stk. 7.  

  

 Socialministeren  

 fastsætter i en bekendtgørelse regler om gennemførelsen af undersøgelser af  

 barnets  

 eller den unges person eller opholdsrum i sikrede afdelinger.« 6. I  

  

 § 140  

  

 indsættes efter stk. 6 som nyt  

 stykke:
»  

 Stk. 7.  

  

 For unge, der  

 er idømt en sanktion efter straffelovens § 74 a, skal handleplanen indeholde  

 en  

 konkret plan for, hvordan den unge snarest muligt og senest ved afslutningen  

 af  

 sanktionen påbegynder en uddannelse eller kommer i beskæftigelse.« Stk. 7 bliver herefter stk. 8.
§ 2 Stk. 1. Loven træder i  

 kraft den 1. august 2007.
 Stk. 2.  

  

 § 54 a i lov om  

 social service, som affattet ved denne lovs § 1, nr. 1, finder anvendelse for  

 unge, der har mere end 3 måneder tilbage at afsone på tidspunktet for lovens  

 ikrafttræden.
Bemærkninger til lovforslaget Almindelige  

 bemærkninger Indholdsfortegnelse 1.  

 	  

 Lovforslaget formål 2.  

 	  

 Lovforslagets  

 baggrund 3.  

 	  

 Lovforslagets  

 indhold 3.1  

 	  

 Målretning af  

 handleplaner, så det sikres, at de unge kommer i gang med uddannelse eller i  

 beskæftigelse 3.2  

 	  

 Koordinator, som  

 sikrer sammenhæng i de 3 faser og holder møder med de unge, forældrene og  

 andre  

 relevante parter 3.3  

 	  

 Mulighed for at  

 undersøge den unges person og opholdsrum på de sikrede afdelinger 4.  

 	  

 Økonomiske og  

 administrative konsekvenser for det offentlige 5.  

 	  

 Administrative  

 konsekvenser for det offentlige 6.  

 	  

 Økonomiske  

 konsekvenser for erhvervslivet 7.  

 	  

 Miljømæssige  

 konsekvenser 8.  

 	  

 Administrative  

 konsekvenser for borgerne 9.  

 	  

 Forholdet til  

 EU-retten 10.  

 	  

 Hørte myndigheder og  

 organisationer 11.  

 	  

 Sammenfattende skema 1. Lovforslaget formål Lovforslaget indeholder 2 formål.
Det ene formål er at skabe bedre betingelser for, at unge,  

 idømt en sanktion efter straffelovens § 74 a (ungdomssanktionen), kommer ud  

 af  

 kriminalitet og efterfølgende kan vende tilbage til et normalt liv.
Dette  

 skal  

 ske dels ved at styrke indholdet af ungdomssanktionen, således at der skabes  

 en  

 sammenhæng i de 3 faser, dels ved at sikre et større fokus på, at de unge  

 kommer i gang med en uddannelse eller i beskæftigelse.
I forbindelse med  

 satspuljeforhandlingerne for 2007 er der afsat midler til at styrke  

 ungdomssanktionen.
 Det andet formål er at give en udtrykkelig hjemmel til, at  

 personalet på sikrede afdelinger kan undersøge hvilke effekter et barn eller  

 en  

 ung, der er anbragt i afdelingen, har i sin besiddelse på sin person eller i  

 sit opholdsrum, hvis en sådan undersøgelse er nødvendig for at sikre, at  

 ordensbestemmelser overholdes eller sikkerhedshensyn iagttages.
2. Lovforslagets baggrund 2.1. Evaluering af ungdomssanktionen Baggrund for forslaget er, at en kvalitativ evaluering af  

 ungdomssanktionen fra Socialforskningsinstituttet (SFI) (fra juni 2005) og  

 andre undersøgelser har vist, at indholdet af ungdomssanktionen ikke fungerer  

 efter hensigten.
På baggrund af evalueringen blev der nedsat en  

 ekspertgruppe,  

 som er kommet med anbefalinger til, hvordan ungdomssanktionen kan styrkes.  

 Også  

 forstanderkredsen på de sikrede afdelinger har peget på områder, hvor der var  

 behov for at styrke indsatsen.
Den kvalitative evaluering af ungdomssanktionen pegede på en  

 række områder, hvor der var behov for at styrke ungdomssanktionen.  

 Evalueringen  

 omfattede alene en kvalitativ undersøgelse af indholdet i indsatsen i  

 ungdomssanktion, idet Justitsministeriets Forskningsenhed har udarbejdet en  

 kvantitativ evaluering af forløbet af de første 148 ungdomssanktioner.  

 Justitsministeriets Forskningsenhed har i 2004 lavet en delredegørelse om  

 forløbet af ungdomssanktionens første år, og i 2006 en afsluttende  

 redegørelse  

 om Ungdomssanktionens forløb.
En undersøgelse af effekterne,  

 herunder tallene  

 for recidiv (tilbagefald til kriminalitet), fra Justitsministeriets  

 Forskningsenhed  

 forventes at være færdig i 2008. Nærværende forslag vedrører derfor alene  

 indholdet af ungdomssanktionen, dvs. ændringer i lov om social service, og  

 lovforslaget indeholder således ikke ændringer i straffelovens regler om  

 ungdomssanktionen.
Den kvalitative evaluering fra SFI viser, at det er svært at få  

 etableret en sammenhæng i indholdet i de 3 faser, hvor 1. fase foregår i en  

 sikret afdeling, fase 2 i en åben institution og fase 3 i ambulant regi.  

 Opdelingen i 3 faser medfører, at forskellige aktører varetager hver sin  

 fase.  

 Kommunen, som skulle være garant for sammenhængen, mangler ofte erfaringer og  

 viden på området.
De udredninger og handleplaner, som skulle sikre indholdet  

 og  

 sammenhængen i faserne, udarbejdes ikke systematisk og er ofte mangelfulde.  

 Hertil kommer, at de unge og deres forældre sjældent inddrages i  

 udarbejdelsen  

 af handleplanen, sådan som der er lagt op til i loven.
For den unge medfører  

 den manglende inddragelse ofte en negativ holdning til ungdomssanktionen,  

 således at de bliver modspillere i stedet for medspillere.
De mangelfulde udredninger og handleplaner medfører, at den  

 efterfølgende socialpædagogiske indsats ikke altid tilgodeser den enkelte  

 unges  

 behov for støtte og behandling, samt at sammenhængen i de 3 faser ikke  

 etableres.
Hertil kommer, at det socialpædagogiske personale på de enkelte  

 afdelinger ofte mangler en fælles opfattelse af, hvordan de unge skal  

 behandles.
Indsatsen i fase 3 er meget forskelligartet, og der er behov for  

 at  

 stramme op på indsatsen i denne fase.
 På baggrund af den kvalitative evaluering fra SFI nedsatte  

 socialministeren i efteråret 2005 en ekspertgruppe, som bl.a. med  

 udgangspunkt  

 i evalueringen skulle komme med anbefalinger til en styrkelse af indholdet af  

 ungdomssanktionen.
 Anbefalingerne fra ekspertgruppen omfatter bl.a., at  

 udredningen af den unge skal ske i varetægtsperioden, at der sikres en  

 sammenhæng mellem de 3 faser via en koordinator/samordner og netværksmøder,  

 at  

 de unge og deres forældrene inddrages i forløbet, og at der udarbejdes et  

 dokumentationssystem, som sikrer, at der løbende følges op på målsætningerne  

 for og effekten af indsatsen.
 På baggrund af evalueringerne og ekspertgruppens anbefalinger  

 blev det i forbindelse med satspuljeforhandlingerne for 2007 besluttet at  

 afsætte 63 mio. kr. over 4 år til styrkelse af ungdomssanktionen på følgende  

 områder:
 1.  

 	  

 Målretning af  

 handleplaner, så det sikres, at de unge kommer i gang med en uddannelse eller  

 i  

 beskæftigelse.
 2.  

 	  

 Sammenhæng i de 3  

 faser, opfølgning og inddragelse af relevante parter, sikres ved at der  

 tilknyttes en koordinator til den enkelte unge, som således skal koordinere  

 indsatsen i de 3 faser og være ansvarlig for at afholde netværksmøder, hvor  

 den  

 unge, forældrene, sagsbehandleren og en repræsentant fra institutionen mv.  

 inddrages og ansvarliggøres.
 3.  

 	  

 Beskrivelse af,  

 hvilke forhold anbringelsessteder, som skal modtage kriminelle unge, skal  

 leve  

 op til.
 4.  

 	  

 Mulighed for, at de  

 sikrede afdelinger kan foretage undersøgelse af personer eller opholdsrum.
 5.  

 	  

 Udvikling af et dokumentationssystem  

 med henblik på at kunne dokumentere indsatsen og forbedre indsatsen på sigt.
Lovforslaget omhandler 1., 2. og 4. punkt.
De øvrige punkter  

 kræver ikke lovændringer.
2.2. Dokumentation af indsatsen Ud over nogle få undersøgelser og statistiske oplysninger om  

 antallet af anbragte mv. findes der i dag ikke megen dokumentation af  

 indsatsen  

 på de sikrede og åbne afdelinger.
For at få bedre og mere systematisk dokumentation af de  

 anvendte metoder og de nåede resultater skal der derfor udvikles et  

 dokumentationssystem, som kan følge resultaterne af indsatsen for de unge,  

 der  

 har gennemført en ungdomssanktion, med indikatorer for bl.a. uddannelse,  

 beskæftigelse og recidiv.
Dokumentationssystemet skal samtidig registrere,  

 hvilken indsats de enkelte unge har været omfattet af, samt hvilke  

 delresultater den unge når undervejs.
Dette forudsætter en løbende  

 monitorering  

 gennem ungdomssanktionens 3 faser.
 Dokumentationssystemet skal bl.a. give et billede af, hvordan  

 man kan forbedre de unges skolekundskaber eller beskæftigelsesmæssige  

 kompetencer, og hvad der kan gøres for at forbedre de unges sociale  

 kompetencer, hvilket samtidig kan medvirke til at give institutionerne  

 vigtige  

 input i planlægningen af behandlingen af den unge.
Endvidere skal dokumentationssystemet kunne bruges til at følge  

 op på og måle de enkelte anbringelsessteders indsats, for at belyse om nogle  

 typer af indsatser er bedre end andre.
Systemet skal udvikles til at dække  

 både  

 de sikrede og åbne anbringelsessteder.
Der er endnu ikke fastlagt en model for dokumentationssystemet.  

 En mulighed er at basere sig på det svenske system ADAD eller det Sociale  

 Indikator Projekt (SIP). Der kan blive tale om en gradvis implementering, der  

 i  

 første omgang kun omfatter nogle få anbringelsessteder.
Men alle  

 anbringelsessteder skal på længere sigt benytte samme system af hensyn til  

 sammenligneligheden på tværs.
 Der udbydes endvidere snarest en evalueringsopgave, som skal  

 sikre, at man to år efter lovens ikrafttræden kan dokumentere  

 implementeringen  

 og de umiddelbare virkninger af lovforslagets bestemmelser om tildeling af en  

 koordinator samt målretning af handleplaner mod uddannelse og beskæftigelse.
 Samtidig med at der udvikles et dokumentationssystem, som  

 løbende kan belyse indsatsen, nedsættes der en følgegruppe blandt andet  

 bestående af praktikere, der følger ungdomssanktionen (og andre indsatser for  

 unge kriminelle unge), så der kan udveksles erfaringer og foretages  

 justeringer  

 undervejs, når der viser sig behov herfor.
3. Lovforslagets indhold 3.1. Målretning af handleplaner, så det  

 sikres, at de unge kommer i gang med uddannelse eller i beskæftigelse 3.1.1. Gældende ret Efter de gældende regler, der blev skærpet som led i  

 anbringelsesreformen pr. 1. januar 2006, udarbejder kommunen, forud for en  

 indstilling til ungdomssanktionen en undersøgelse af den unge.
Kommunen skal  

 endvidere udarbejde en handleplan i forbindelse med indstillingen til  

 ungdomssanktionen.
Både undersøgelsen og handleplanen skal forholde sig til 6  

 faste punkter, som bl.a. omfatter skole-, sundheds-, og fritidsforhold.  

 Handleplanen skal angive formålet med indsatsen, og hvilken indsats der er  

 nødvendig for at nå formålet.
Kommunalbestyrelsen skal senest 3 måneder  

 efter,  

 den unge er idømt en ungdomssanktion, vurdere, om indsatsen skal ændres og om  

 handleplanen skal revideres.
Endvidere skal kommunalbestyrelsen forud for en  

 hjemgivelse revidere handleplanen, dvs. at kommunalbestyrelsen ved  

 afslutningen  

 af fase 2 i handleplanen skal angive den videre indsats i forbindelse med  

 hjemgivelsen.
3.1.2. Målretning af handleplaner Ekspertgruppens anbefaling om, at der skal udarbejdes kriterier  

 for, hvad der skal indgå i undersøgelser og handleplaner i forbindelse med  

 ungdomssanktionen, er således opfyldt med anbringelsesreformen, hvor kravene  

 til undersøgelser og handleplaner blev skærpede, således at alle sager   

 herunder også sager om ungdomssanktionen  skal forholde sig til 6 faste  

 punkter.
Specielt i forhold til unge, der er idømt en ungdomssanktion, er det  

 bl.a. særlig relevant i forhold til sundhedsforhold at være opmærksom på unge  

 med psykiske problemer, lav IQ og problemer med misbrug, og tage højde for en  

 evt. støtte eller behandling i handleplanen.
Specielt for unge, der er idømt en ungdomssanktion, som  

 omfatter et 2-årigt struktureret socialpædagogisk behandlingsforløb, er det  

 vigtigt, at de unge er i gang med en uddannelse eller beskæftigelse, når  

 dommen  

 afsluttes.
Det er vigtigt, at det allerede i starten af forløbet står klart,  

 hvad den overordnede målsætning med forløbet er, så tiden kan bruges til at  

 arbejde hen mod dette mål.
Dermed kan det sikres, at de unge er godt i gang  

 med  

 uddannelse eller beskæftigelse, når de afslutter forløbet og skal til at  

 klare  

 sig selv.
 Det foreslås her at udvide kravene yderligere til  

 handleplanerne for unge, der er undergivet en ungdomssanktion.
For at styrke sammenhængen af ungdomssanktionen, skal der  

 allerede fra 1. fase arbejdes for, at unge, som er undergivet  

 ungdomssanktionen, er eller kan gå i gang med en uddannelse, eller er i en  

 eller anden form for beskæftigelse, herunder lærepladser eller praktik.
Dette  

 indebærer, at uddannelse og beskæftigelse allerede fra starten af  

 ungdomssanktionen skal være et konkret mål, og at tiden i ungdomssanktionen  

 skal bruges på at arbejde hen mod dette mål.
I de unges handleplan skal der,  

 ud  

 over den socialpædagogiske behandling, derfor være en plan for, hvordan man  

 både i fase 1, 2 og 3 kan motivere og forberede den unge - både fagligt som  

 praktisk - til at indgå i en uddannelse eller i beskæftigelse senest ved  

 afslutningen  

 af 3. fase.
Det skal af handleplanen fremgå, hvordan den unges sproglige,  

 skolemæssige og faglige kompetencer kan forbedres.
Det kan fx være via en  

 kombination af skole og beskæftigelse.
Samtidig skal der senest i løbet af 2.  

 fase ske en afklaring af, hvad den unge skal være i gang med af uddannelse  

 eller beskæftigelse, når sanktionen er afsluttet.
Ved fx at inddrage  

 uddannelsesvejledere i forløbet, kan den unge blive sporet ind på, hvad der  

 findes af uddannelsesmuligheder, og hvad det kræver af skolemæssige  

 forudsætninger.
Unge, som allerede er i gang med en uddannelse eller i  

 beskæftigelse ved dommen til ungdomssanktion, skal støttes i disse forløb.
 I forbindelse med, at den unge går i gang med en uddannelse  

 eller kommer i beskæftigelse, bør det overvejes, om der er behov og mulighed  

 for at støtte den unge ved at gøre brug af de eksisterende mentorordninger i  

 fx  

 uddannelsessystemet eller på beskæftigelsesområdet.
En handleplan kan fx som overordnet mål have, at den unge skal  

 i gang med en konkret erhvervsuddannelse som fx elektriker.
Handleplanen kan  

 indeholde en række delmål for, hvad den unge skal nå, for i sidste ende at  

 kunne komme i gang med uddannelsen.
Det kan fx være en ung, som har haft  

 faglige problemer i skolen kombineret med et misbrug, og derfor ikke har fået  

 afsluttet 9. klasse.
Den unge kan have brug for behandling af misbruget og  

 støtte til fx at forbedre sine færdigheder i matematik. Ét delmål for fase 1  

 kan for den unge være at komme ud af misbruget gennem misbrugsbehandling, og  

 et  

 andet delmål for fase 1 og første halvdel af 2. fase kan være at gøre en  

 ekstra  

 indsats i forhold til matematikken, mens delmålet for sidste halvdel af 2.  

 fase  

 er at forberede og støtte den unge i at afslutte 9. klasse inden 3. fase.
I  

 3.  

 fase kan delmålet være, at den unge starter på uddannelsen evt. med støtte af  

 koordinatoren.
En handleplan kan også indeholde en beskrivelse af den støtte,  

 den unge skal have efter 3. fase, altså en beskrivelse af et eventuelt  

 efterværn.
Der kan således også efter ungdomssanktionens afslutning være  

 behov  

 for at støtte disse unge, fx gennem tilknytningen af en mentor, som nævnt  

 ovenfor, eller gennem nogle af servicelovens foranstaltninger m.v.
Ifølge gældende regler skal det efter senest 3 måneder og  

 derefter med højst 12 måneders mellemrum vurderes, om indsatsen skal ændres.  

 Reglerne skærpes, så der kommer et særligt fokus på målene om uddannelse og  

 beskæftigelse ved disse vurderinger.
Dermed sikres det, at der løbende følges  

 op på, om arbejdet med at få den unge i uddannelse eller beskæftigelse er  

 optimalt.
Særligt i forhold til vurderingen efter senest 3 måneder gælder  

 det, at det senest her skal konkretiseres, hvordan de overordnede mål om  

 uddannelse og beskæftigelse nås i løbet af foranstaltningen.
Hvis de  

 overordnede mål om uddannelse og beskæftigelse ikke er helt konkrete i den  

 handleplan, der udarbejdes ved sanktionens start, skal der således efter  

 senest  

 3 måneder ske en sådan konkretisering.
Forud for en hjemgivelse, dvs. ved afslutningen af 2. fase,  

 skal kommunen efter de gældende regler revidere handleplanen.
Også her  

 strammes  

 de eksisterende regler, så det sikres, at der også i 3. fase arbejdes  

 målrettet  

 i forhold til uddannelse og beskæftigelse.
3.2. Koordinator, som sikrer sammenhæng i de  

 3 faser og holder møder med de unge, forældrene og andre relevante parter 3.2.1. Gældende ret Under afsoningen af en ungdomssanktion har kommunen ansvaret  

 for den socialpædagogiske behandling af den unge, og kommunen bør afdække  

 mulighederne for et kontinuerligt forløb.
Kommunens ansvar medfører  

 ligeledes,  

 at kommunen inden for bemyndigelsen i dommen kan tilpasse handleplanen  

 løbende.  

 Serviceloven gælder også for unge, der er idømt en ungdomssanktion, hvilket  

 bl.a. betyder, at den unge skal høres i forbindelse med anbringelsen, samt at  

 den unge kan få en kontaktperson som et fast holdepunkt i gennem alle 3  

 faser,  

 ligesom forældrene skal inddrages under hele indsatsen.
3.2.2. Sammenhæng i de 3 faser og inddragelse  

 af de unge Evalueringen af ungdomssanktionen fra SFI og redegørelserne fra  

 Justitsministeriets Forskningsenhed har bl.a. vist, at det er vanskeligt at  

 få  

 etableret en sammenhæng i de 3 faser og at de unge og deres forældre ikke  

 inddrages.
Det overordnede formål med forslaget er at styrke indholdet af  

 ungdomssanktionen, således at unge, undergivet en ungdomssanktion, kommer ud  

 af  

 kriminalitet og efterfølgende kan vende tilbage til et normalt liv.
For at nå  

 dette mål stilles der med forslaget bl.a. krav om, at alle unge, idømt en  

 ungdomssanktion, får tilknyttet en koordinator, som udover at være rådgiver  

 for  

 den unge, også er ansvarlig for at koordinere indsatsen, herunder at afholde  

 netværksmøder, hvor der løbende, i samarbejde med sagsbehandleren, følges op  

 på  

 målene i handleplanen.
Formålet med at tilknytte en koordinator er at sikre  

 en  

 sammenhæng i de 3 faser, og at den unge har én gennemgående voksen i hele  

 perioden.
Dette betyder samtidig,  

 at der  

 er en voksen, som kender den unge, og kan støtte den unge i fase 3, hvor den  

 unge skal lære at klare sig selv.
 Ved valg af koordinator bør der lægges vægt på, at vedkommende  

 har mulighed for at følge den unge gennem hele ungdomssanktionen.  

 Koordinatoren  

 skal så vidt muligt være en, den unge kender i forvejen, og kan fx være  

 ansatte  

 fra den sikrede afdeling eller en fra den unges netværk.
Koordinatoren skal sørge for at koordinere indsatsen i de 3  

 faser.
Dette gælder både i relation til sagsbehandleren, anbringelsesstederne  

 m.v.
Som led i denne koordineringsopgave skal koordinatoren sørge for, at der  

 afholdes netværksmøder med de relevante parter.
I netværksmøderne deltager  

 udover den unge, forældrene, koordinator også sagsbehandleren i kommunen,  

 repræsentanter fra anbringelsesstedet og andre relevante parter.
Ved  

 overgangen  

 mellem faserne kan det være relevant, at der er repræsentanter med fra  

 anbringelsesstederne både fra fase 1 og fase 2. Formålet med netværksmøderne  

 er  

 1) at inddrage de unge og forældrene, 2) at koordinere indsatsen mellem de  

 unge, forældrene, sagsbehandleren, anbringelsesstederne og i forhold til  

 uddannelsessystemet,  

 sundhedssystemet og evt. psykiatrisk behandling og 3) at følge op på og  

 ansvarliggøre alle i forhold til handleplanen.
For at sikre, at koordinatorerne er klædt på til at varetage  

 opgaverne, er det hensigten, at de skal de deltage i et kortere kursus.
Det  

 forventes, at koordinatorerne kan være tilknyttet flere unge, og at de  

 fungerer  

 som koordinatorer i en længere årrække.
Styrelsen for Specialrådgivning og  

 Social Service forestår uddannelsen samt bistår med rådgivning og vejledning  

 både til kommuner og koordinatorer i forbindelse med spørgsmål og problemer.  

 For at støtte arbejdet med ungdomssanktionen udarbejdes en håndbog om  

 ungdomssanktionsforløbet, som tillige indeholder en manual til brug for  

 koordinatorerne, herunder retningslinier for afholdelse af netværksmøder mv.
Efter servicelovens § 52, stk. 3, pkt. 6  

 og 7 er der mulighed for at udpege en personlig rådgiver eller en  

 kontaktperson  

 for den unge.
En del af de unge har efter gældende regler en kontaktperson  

 eller personlig rådgiver.
 Den koordinator, som her foreslås indført, fungerer tillige som  

 kontaktperson/personlig rådgiver efter de gældende regler i serviceloven.  

 Selvom den unge får tilknyttet en koordinator, er det stadig den unges  

 opholds-  

 og handlekommune, som har ansvaret for indsatsen over for den unge.
3.3. Mulighed for at undersøge den unges  

 person og opholdsrum på de sikrede afdelinger 3.3.1. Gældende ret Det har traditionelt set været antaget, at der i medfør af  

 anstaltsmæssige betragtninger kan foretages en række indgreb over for børn og  

 unge i de sikrede afdelinger, men rækkevidden af denne adgang er ikke klart  

 defineret.
De nærmere regler for ophold i sikrede afdelinger til børn og unge  

 findes i bekendtgørelse nr. 1613 af 12. december 2006 om magtanvendelse  

 overfor  

 børn og unge, der er anbragt uden for hjemmet  

 (magtanvendelsesbekendtgørelsen)  

 der finder anvendelse uanset på hvilket grundlag opholdet sker.  

 Magtanvendelsesbekendtgørelsen er udstedt i medfør af servicelovens § 123.
I magtanvendelsesbekendtgørelsen er der fastsat nærmere regler  

 om sikrede afdelinger og deres anvendelse af blandt andet fysisk magt og  

 isolation i disse afdelinger.
Bekendtgørelsen indeholder bestemmelser om  

 protokollering af bestemte former for fysisk magtanvendelse mv.   

 herunder  

 anvendelse af nødværge  og bestemmelser om indberetning til  

 kommunalbestyrelsen eller regionsrådet i tilfælde af overtrædelse af  

 bekendtgørelsens regler.
3.3.2. Undersøgelse af barnet eller den unges  

 person og opholdsrum på de sikrede afdelinger Med forslaget i § 123 a foreslås det, at personalets mulighed  

 for at undersøge barnet eller den unges person eller opholdsrum på de sikrede  

 afdelinger bliver direkte reguleret i serviceloven.
 Som nævnt ovenfor, har det traditionelt set været antaget, at  

 personalet i medfør af anstaltsmæssige betragtninger kan foretage en række  

 indgreb overfor børn og unge i de sikrede afdelinger, men rækkevidden af  

 denne  

 adgang er ikke klart defineret.
Der er fastsat udtrykkelige regler i serviceloven og i  

 bekendtgørelse om magtanvendelse overfor børn og unge, der er anbragt uden  

 for  

 hjemmet (magtanvendelsesbekendtgørelsen) om magtanvendelse i visse særlige  

 tilfælde.
Disse regler omfatter imidlertid ikke undersøgelse af barnet eller  

 den unges person eller opholdsrum.
 På den baggrund har der fra de sikrede afdelinger været rejst  

 forslag om tilvejebringelse af en udtrykkelig hjemmel til af ordens- eller  

 sikkerhedsmæssige hensyn at undersøge den unges opholdsrum og person ved  

 bestemte grunde til at antage, at den unge er i besiddelse af f.eks.  

 mobiltelefoner, ulovlige genstande og euforiserende stoffer på de sikrede  

 afdelinger.
De sikrede afdelinger har talrige eksempler på, at de unge ved  

 anbringelsen medbringer ulovlige genstande til den sikrede afdeling, eller  

 under anbringelsen på den sikrede afdeling kommer i besiddelse af enten  

 mobiltelefoner, euforiserende stoffer, medicin eller knive, barberblade og  

 andre ting, der kan bruges som våben.
Dette sker typisk, når den unge under  

 sin  

 anbringelse får besøg af nogen udefra, eller efter en udgang.
 Ved undersøgelse af de unges værelser kan de sikrede afdelinger  

 i dag desuden få bistand af politiet, hvis der er mistanke om et strafbart  

 forhold.
Ransagninger, der foretages af politiet, skal være hjemlet i  

 retsplejeloven.
Dette indebærer, at der som udgangspunkt skal foreligge en  

 anmeldelse om et strafbart forhold med en begrundet mistanke.
Anmeldelsen  

 skal  

 i det enkelte tilfælde vurderes for at fastslå, om den har et indhold og en  

 karakter, hvor retsplejeloven hjemler mulighed for ransagning.
For de sikrede  

 afdelinger  

 vil det typisk være ved mistanke om overtrædelse af lov om euforiserede  

 stoffer  

 og våbenloven.
 Politiet har derimod ikke mulighed for at foretage  

 ransagninger, hvor der alene er mistanke om overtrædelse af den sikrede  

 afdelings interne ordensreglement eller sikkerhedsmæssige problemer.
 Der kan dog være behov for at foretage undersøgelse af de unges  

 opholdsrum i de situationer, hvor der er bestemte grunde til at antage, at en  

 eller flere unge i opholdsrummet har skjult værktøj, knive, bestik eller  

 andet,  

 der vil kunne anvendes til at skade den unge selv eller andre.
 Der kan ligeledes være behov for at kontrollere, hvorvidt de  

 unge har en mobiltelefon, da unge, der er anbragt i sikrede afdelinger kan  

 være  

 underlagt kontrol i forhold til brevveksling, telefonsamtaler og anden  

 kommunikation med personer uden for den sikrede afdeling.
 De sikrede afdelinger påpeger blandt andet, at en af  

 funktionerne med en sikret afdeling netop er at sikre politiet en  

 efterforskning, der ikke er påvirket af den surrogatvaretægtsfængslede unge.  

 Således kan den unge varetægtsfængsles, hvis der er bestemte grunde til at  

 antage, at han har begået en lovovertrædelse, som er undergivet offentlig  

 påtale, såfremt lovovertrædelsen efter straffeloven kan medføre fængsel i 1  

 år  

 og 6 måneder eller derover og, der efter sagens omstændigheder er bestemte  

 grunde til at antage, at sigtede vil vanskeliggøre forfølgningen i sagen,  

 navnlig ved at fjerne spor eller advare eller påvirke andre, fx ved at ringe  

 eller skrive smser.
 Der ønskes som følge heraf en udtrykkelig hjemmel for  

 personalet i de sikrede afdelinger til at kunne dels undersøge de unges  

 opholdsrum og dels foretage en undersøgelse af den unges person.
Socialministeriet finder, at der er tale om så indgribende  

 foranstaltninger i forhold til den enkeltes integritet, at de retlige rammer  

 for at foretage de pågældende indgreb bør reguleres i serviceloven.
Der  

 indføjes derudover en hjemmel i servicelovens § 123 a, der gør det muligt for  

 socialministeren at fastsætte nærmere regler om gennemførelsen af  

 undersøgelser  

 af barnet eller den unges opholdsrum eller person.
Reglerne vil blive fastsat  

 i  

 magtanvendelsesbekendtgørelsen.
Personalet på de sikrede afdelinger skal af ordens- eller  

 sikkerhedsmæssige hensyn have mulighed for at undersøge de unges opholdsrum  

 eller foretage undersøgelse af den unges person for derved at fratage den  

 unge  

 eventuelle mobiltelefoner, farlige genstande, euforiserende stoffer og  

 lignende.
Herved får personalet bedre muligheder for at sikre, at de unge  

 ikke  

 har fx knive eller værktøj, de kan bruge til at skade sig selv eller andre  

 med.  

 Samtidig sikres det i højere grad, at politiets efterforskning ikke påvirkes  

 af  

 den surrogatvaretægtsfængslede unges kontakt med omverdenen.
4. Økonomiske konsekvenser for det offentlige Udgifterne for kommunerne som følge af de øgede krav til  

 målretning af handleplanen vedrørende uddannelse og beskæftigelse for de  

 unge,  

 der idømmes en ungdomssanktion, skønnes til 0,1 mio. kr. årligt.
Dertil kommer kommunale udgifter til løn til koordinatorer,  

 afholdelse af netværksmøder, mv. på 7,0 mio. kr. i 2007 og 16,8 mio.kr. i  

 2008  

 og frem.
Heri er forudsat, at arbejdsomfanget for og udgiften til en  

 koordinator i gennemsnit i fase 1 svarer til niveauet for en fast  

 kontaktperson, dvs. en månedlig udgift på ca. 5.300 kr., i fase 2 til  

 niveauet  

 for en personlig rådgiver, dvs. en månedlig udgift på ca. 3.600 kr. og i fase  

 3  

 til niveauet for det dobbelte af en fast kontaktperson, dvs. en månedlig  

 udgift  

 på ca. 10.600 kr.
 De statslige udgifter til udvikling, tilrettelæggelse og  

 afholdelse af kurser for koordinatorer samt rådgivning og udarbejdelse af  

 håndbog skønnes at udgøre 1,1 mio. kr. årligt i 2007 og frem.
De samlede økonomiske konsekvenser for stat og kommuner som  

 følge af lovforslaget er 8,2 mio. kr. i 2007, og 18,0 mio. kr. i 2008 og de  

 efterfølgende år.
Da lovforslaget først træder i kraft 1. august 2007 regnes  

 der med 5/12 virkning i 2007, dog ikke i forhold til de statslige udgifter i  

 forbindelse med uddannelsesinitiativer m.v.  

 Lovforslaget har ikke økonomiske konsekvenser for regionerne.
 De beregnede merudgifter finansieres af satspuljen for 2007.
 Lovforslagets økonomiske konsekvenser er forhandlet med de  

 kommunale parter.
5. Administrative konsekvenser for det  

 offentlige Lovforslaget har ingen administrative konsekvenser for stat,  

 kommuner og regioner.
6. Økonomiske og administrative konsekvenser  

 for erhvervslivet Forslaget har ingen økonomiske eller administrative  

 konsekvenser for erhvervslivet.
7. Miljømæssige konsekvenser Forslaget har ikke miljømæssige konsekvenser.
8. Administrative konsekvenser for borgerne Forslaget har ingen administrative konsekvenser for borgerne.
9. Forholdet til EU-retten Forslaget indeholder ingen EU-retlige aspekter.
10. Hørte myndigheder og organisationer Beskæftigelsesministeriet, Økonomiministeriet,  

 Finansministeriet, Indenrigs- og sundhedsministeriet, Justitsministeriet,  

 Skatteministeriet, Ministeriet for Forbrugs og Familieanliggender,  

 Ministeriet  

 for Flygtninge, Indvandrere og Integration, Undervisningsministeriet,  

 Statsministeriet, Sundhedsministeriet, KL, Danske Regioner, Ankestyrelsen,  

 Børnerådet, Landsforeningen af Opholdssteder i Danmark, LOS, Foreningen af  

 Socialchefer i Danmark, Børne- og Kulturchefforeningen, Foreningen af  

 Statsforvaltningsjurister, Dansk Socialrådgiverforening, Socialpædagogernes  

 Landsforbund, SL, Foreningen af danske døgninstitutioner, FADD, FOA   

 Fag og  

 Arbejde, HK/Kommunal, Landsforeningen for Socialpædagoger, LFS,  

 Landsforeningen  

 af Ungdomsledere, LU, Børnesagens Fællesråd, Kriminalforsorgen, Det  

 kriminalpræventive råd, Den Danske Dommerforening, Rigsadvokaten, Region  

 Midtjylland.
11. Sammenfattende skema Vurdering af lovforslagets konsekvenser Positive  

 konsekvenser/  

  

 mindre udgifter Negative  

 konsekvenser/  

  

 merudgifter Økonomiske konsekvenser for stat, kommuner og regioner Ingen De samlede økonomiske konsekvenser for det offentlige  

 som følge af lovforslaget er 8,2 mio. kr. i 2007, og 18,0 mio. kr. i 2008 og  

 de efterfølgende år.
Administrative konsekvenser for stat, kommuner og  

 regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ingen EU-retlige aspekter Bemærkninger til lovforslagets enkelte bestemmelser Til § 1 Til nr. 1 Kommunalbestyrelsen kan efter de gældende regler i § 52 i lov  

 om social service beslutte, at unge, idømt en ungdomssanktion får tilbud om  

 en  

 kontaktperson eller personlig rådgiver i hele eller dele af  

 ungdomssanktionen.  

 Kommunen har ansvaret for at koordinere indsatsen bl.a. via handleplanerne  

 jf.  

 § 140.
Forslaget indebærer, at alle unge får tilknyttet en koordinator  

 i hele forløbet.
At den unge skal have tilknyttet en koordinator gennem hele  

 forløbet betyder, at der skal være en koordinator udpeget, når kommunen  

 indstiller en ung til en ungdomssanktion.
Koordinatoren skal både fungere som  

 kontaktperson/personlig rådgiver for den unge, koordinere indsatsen i de 3  

 faser og sikre, at de unge, forældrene og andre relevante parter inddrages i  

 udformningen af og ansvarliggøres i forhold til de målsætninger, der  

 opstilles  

 i handleplanen.
Inddragelsen af de unge, forældrene, sagsbehandler og andre  

 relevante parter sker gennem afholdelse af gennemsnitligt 5 netværksmøder i  

 løbet af de 2 år.
Afholdelse af netværksmøder er specielt relevant i starten  

 af  

 sanktionen og i forbindelse med overgangen mellem faserne, hvor  

 repræsentanter  

 fra anbringelsesstederne får muligheder for at samle op på, hvor langt man er  

 nået i forhold til målsætninger for indsatsen i handleplanen og videregive  

 relevante oplysninger fra den ene fase til den næste fase.
Netværksmøderne  

 kan  

 bruges til at følge op på og give input i forhold til handleplanen.
 Det forudsættes, at den unge under opholdet på  

 anbringelsesstedet i 1. og 2. fase støttes af personalet på  

 anbringelsesstedet,  

 hvorfor behovet for, at koordinatoren fungerer som kontaktperson i disse  

 faser,  

 er mindre end i fase 3, hvor den unge ikke længere er anbragt.
 Koordinatoren kan være en ansat fra et af de  

 anbringelsessteder, hvor den unge er anbragt, én den unge kender i forvejen  

 fra  

 fx skole eller fritidsaktiviteter, eller én som kommunen udpeger.
 For at sikre, at koordinatorerne er klar over deres rolle og  

 har forudsætninger for at afholde netværksmøderne, er det hensigten, at de  

 skal  

 de deltage i et kortere kursus som forudsætning for at varetage opgaverne og  

 som led i ansættelsen.
Styrelsen for Specialrådgivning og Social Service forestår  

 uddannelsen samt bistår med rådgivning og vejledning til koordinatorerne i  

 forbindelse med spørgsmål og problemer.
For at støtte arbejdet med  

 ungdomssanktionen generelt og specielt til brug for koordinatorerne  

 udarbejdes  

 en håndbog om ungdomssanktionen med en manual for bl.a. afvikling af  

 netværksmøder.
Det er fortsat kommunen, som har ansvaret for at sikre  

 sammenhængen mellem de 3 faser samt for at træffe afgørelser i henhold til  

 afviklingen af ungdomssanktionen og evt. yde støtte via serviceloven.
Der bør  

 derfor være en tæt kontakt og samarbejde mellem den unges sagsbehandler og  

 koordinator.
Til nr. 2 Forud for hjemgivelse skal kommunalbestyrelsen revidere  

 handleplanen, jf. § 140 i lov om social service og angive den videre indsats  

 i  

 forbindelse med hjemgivelsen.
Afslutningen af fase 2 i ungdomssanktionen og overgangen til  

 fase 3 er også en hjemgivelse i henhold til § 68 stk. 4, i lov om social  

 service.
Det foreslås, at revisionen af handleplanen i forbindelse med en  

 hjemgivelse særligt skal rette sig mod, hvordan målene om uddannelse og  

 beskæftigelse nås i 3. fase, når der er tale om en ung i et  

 ungdomssanktionsforløb.
Der skal på dette tidspunkt være en konkret plan for, hvilken  

 uddannelse eller beskæftigelse den unge skal i gang med i 3. fase.
Når den  

 unge  

 afslutter opholdet på det åbne anbringelsessted i 2. fase af  

 ungdomssanktionen,  

 er kommunen således ansvarlig for, at den unge har en uddannelsesplads eller  

 er  

 i beskæftigelse.
Det kan fx betyde, at den unge er tilmeldt en uddannelse  

 eller  

 har en aftale om beskæftigelse.
 Revisionen af handleplanen kan med fordel knyttes sammen med et  

 af de netværksmøder, der skal afholdes i henhold til forslagets nr. 1.
Til nr. 3 Kommunalbestyrelsen skal ifølge § 70, stk. 1, i lov om social  

 service senest 3 måneder efter, at der er iværksat en foranstaltning over for  

 barnet eller den unge, vurdere om indsatsen skal ændres, og om handleplanen  

 jf.  

 § 140 i lov om social service, skal revideres.
Kommunalbestyrelsen skal  

 herefter med højst 12 måneders mellemrum foretage en sådan vurdering.
Med forslaget præciseres, at også for unge, idømt en  

 ungdomssanktion, skal indsatsen og handleplanen vurderes efter senest 3  

 måneder  

 og derefter med højst 12 måneders mellemrum.
For at sikre, at der i  

 forbindelse  

 med vurderingen af indsatsen for unge, idømt en ungdomssanktion, tages  

 stilling  

 til målene om uddannelse og beskæftigelse, foreslås bestemmelse om, at når  

 det  

 drejer sig om unge, idømt en ungdomssanktion, skal der særligt tages stilling  

 til målene om uddannelse og beskæftigelse.
Det foreslås yderligere, at det senest i forbindelse med den  

 vurdering, der foretages indenfor 3 måneder, skal konkretiseres, hvordan de  

 overordnede mål om uddannelse og beskæftigelse nås i løbet af  

 foranstaltningen.  

 Ved denne vurdering af handleplan og indsats skal kommunen således sikre, at  

 handleplanen indeholder konkrete mål for, hvordan der skal arbejdes hen imod,  

 at den unge kommer i uddannelse eller beskæftigelse.
At det skal  

 konkretiseres,  

 hvordan målene om uddannelse og beskæftigelse nås, betyder således, at det  

 skal  

 beskrives konkret, hvilke aktiviteter og tiltag, der skal gennemføres for at  

 sikre, at den unge kommer i uddannelse eller beskæftigelse.
I nogle tilfælde  

 vil handleplanen allerede fra starten kunne indeholde en sådan konkretisering  

 af indsatsen.
I de tilfælde, hvor det fra starten kun er muligt at beskrive  

 mere overordnede mål, skal konkretiseringen således ske senest indenfor 3  

 måneder.
Vurdering af indsatsen og handleplanen kan med fordel knyttes  

 sammen med afholdelse af netværksmøder, idet netværksmøderne kan bruges til  

 at  

 følge op på, om de opstillede målsætninger er nået, og om der i den  

 forbindelse  

 er behov for at justere eller ændre målsætningerne.
Ved at bruge  

 netværksmøderne til at vurdere indsatsen og handleplanen, vil man samtidig  

 kunne trække på den viden og de observationer, som anbringelsesstedet har  

 gjort  

 sig i den daglige kontakt med den unge.
Til nr. 4 Konsekvensrettelse som følge af forslagets nr. 6. Der henvises  

 til bemærkninger hertil.
Til nr. 5 Om § 123 a, stk. 1 Med lovforslaget foreslås det, at de sikrede afdelinger skal  

 kunne undersøge den unges opholdsrum, hvis en sådan undersøgelse er nødvendig  

 for at sikre, at ordensbestemmelser overholdes eller sikkerhedshensyn  

 iagttages.
Med opholdsrum menes såvel værelse, skabe, tasker eller andre rum,  

 som den unge råder over.
Det foreslås, at de sikrede afdelinger skal kunne  

 undersøge den unges opholdsrum ved starten af anbringelsen, før og efter  

 besøg,  

 samt før og efter fravær.
Det foreslås, at der i disse situationer i øvrigt  

 ikke kræves bestemte grunde til at undersøge den unges rum.
Opremsningen af  

 situationer, hvori afdelingen kan undersøge den unges opholdsrum uden særlige  

 grunde, er udtømmende.
Hvis en undersøgelse af den unges opholdsrum indebærer  

 en fuldstændig gennemgang af den unges genstande i opholdsrummet, skal den  

 sikrede afdeling enten lade den unge overvære undersøgelsen eller efter  

 undersøgelsen give den unge tilbud om at få gennemgået undersøgelsen og dens  

 resultat, med mindre særlige omstændigheder taler imod dette.
Tilbud om at få  

 gennemgået undersøgelsen skal gives til den unge straks.
Tilbuddet kan  

 eventuelt gives skriftligt samtidig med en orientering om, at undersøgelsen  

 har  

 fundet sted.
Der vil blive fastsat nærmere regler herom, jf. stk. 7.
Om § 123 a, stk. 2 Med lovforslaget foreslås det, at den sikrede institutions  

 leder eller den, der bemyndiges dertil, af ordens- eller sikkerhedsmæssige  

 hensyn træffer bestemmelse om en undersøgelse af den unges person eller  

 opholdsrum, hvis der er bestemte grunde til at antage, at barnet eller den  

 unge  

 er i besiddelse effekter, der kan betyde, at ordensbestemmelser ikke kan  

 overholdes, eller sikkerheden ikke kan iagttages.
Det kan bl.a. være effekter  

 i  

 form af mobiltelefoner, euforiserende stoffer eller andre genstande så som  

 barberblade, knive eller andre ting, der kan bruges som våben.
Med bestemte grunde sigtes bl.a. til de situationer, hvor  

 personalet fx observerer, at der mangler bestik eller andre skarpe genstande  

 i  

 køkkenet på den sikrede afdeling, eller hvor der på værelset er ridset i  

 væggen, og hvor det må formodes, at genstanden, med hvilken den unge har  

 ridset, er skarp eller spids.
Bestemte grunde kan også være i de tilfælde,  

 hvor  

 den unges handlemønstre vurderes at være væsentlig anderledes end normalt, og  

 hvor personalet har en formodning om, at den unge er besiddelse af fx  

 euforiserende stoffer eller mobiltelefoner.
Med udtrykket undersøgelse af barnet eller den unges person  

 sigtes til indgreb, hvor der ikke sker nogen indtrængen i det menneskelige  

 legeme eller nogen egentlig beføling af legemet i undersøgelses-øjemed.
Der  

 tænkes på besigtigelse, der ikke kræver afklædning, men alene klap uden på  

 tøjet og undersøgelse af lommer og sko.
Dog kan barnet eller den unge blive  

 bedt om at tage sit overtøj af.
 En undersøgelse af den unges person, som nævnt ovenfor, kan kun  

 foretages, hvis der er bestemte grunde til at antage, at barnet eller den  

 unge  

 er i besiddelse af effekter, der betyder, at ordensbestemmelser ikke kan  

 overholdes, eller at sikkerhedshensyn ikke kan iagttages.
 Den unge har ret til, inden undersøgelsen foretages, at få  

 oplyst grunden til, at undersøgelsen iværksættes, medmindre særlige  

 omstændigheder taler imod dette.
Om § 123 a, stk. 3 Det foreslås, at undersøgelsen ikke må gennemføres hvis det  

 efter indgrebets formål og den krænkelse og det ubehag, som indgrebet må  

 antages at forvolde, ville være et uforholdsmæssigt indgreb.
Dette vil altid  

 bero på en konkret vurdering i det enkelte tilfælde.
 Bestemmelsen indebærer en lovfæstelse af  

 proportionalitetsgrundsætningen, hvorefter det er en forudsætning for  

 undersøgelse af barnet eller den unges person eller opholdsrum, at andre og  

 lempeligere midler har været forsøgt eller åbenbart vil være tilstrækkelige.
Om § 123 a, stk. 4 Undersøgelsen af barnets eller den unges opholdsrum og person  

 skal foretages så skånsomt som muligt.  

 Det betyder, at undersøgelsen skal foretages på en sådan måde, der i  

 størst muligt omfang er egnet til at formindske den unges oplevelse af at  

 blive  

 krænket blandt andet ved at den pågældende opfordres til selv at aflevere  

 eventuelle effekter.
Om § 123 a, stk. 5 Undersøgelsen af, hvilke effekter barnet eller den unge har i  

 sin besiddelse på sin person, må kun undtagelsesvis foretages og overværes af  

 personer af andet køn end den unge.
Undersøgelsen skal ligeledes bevidnes af  

 personale af samme køn som den unge.
Andre unge må ikke være til stede under  

 undersøgelsen.
Om § 123 a, stk. 6 Med lovforslaget foreslås det, at institutionens leder eller  

 den, der bemyndiges dertil, kan træffe bestemmelse om tilbageholdelse af  

 effekter, der findes i den unges besiddelse, hvis det skønnes påkrævet af  

 ordens- eller sikkerhedsmæssige hensyn.
Hvis genstande tilbageholdes, skal den sikrede afdeling  

 udfærdige en liste over de genstande, der tilbageholdes.
Den unge skal  

 orienteres om tilbageholdelsen og have udleveret en kopi af listen.
 Hvis en genstand tilhører den sikrede afdeling, kan den  

 umiddelbart inddrages.
Om § 123 a, stk. 7 I bekendtgørelse om magtanvendelse over for børn og unge, der  

 er anbragt uden for hjemmet fastsætter socialministeren regler om  

 gennemførelsen af undersøgelser af barnets eller den unges opholdsrum og  

 person  

 i de sikrede afdelinger.
Det vil blandt andet indbefatte regler, om at lade  

 den  

 unge overvære undersøgelsen af den unges opholdsrum eller efter undersøgelsen  

 give den unge tilbud om at få gennemgået undersøgelsen og dens resultat, med  

 mindre særlige omstændigheder taler imod dette.
Tilbud om at få gennemgået  

 undersøgelsen skal gives til den unge straks.
Tilbuddet kan eventuelt gives  

 skriftligt samtidig med en orientering om, at undersøgelsen har fundet sted.  

 Det bemærkes, at den sikrede afdeling på baggrund af forholdene i det  

 konkrete  

 tilfælde, herunder også på baggrund af personalemæssige forhold, kan afgøre,  

 om  

 den unge skal overvære undersøgelsen, eller om der skal gives tilbud om  

 efterfølgende gennemgang af undersøgelsen.
De to muligheder er således  

 sidestillede.
Dernæst vil der blive fastsat reglerne om, at der altid skal  

 deltage mindst to ansatte ved undersøgelsen af den unges opholdsrum.
Hvis  

 særlige omstændigheder gør det nødvendigt, kan en undersøgelse dog  

 gennemføres  

 af en enkelt ansat.
Endvidere vil reglerne omfatte retningslinier hvorledes  

 institutionens leder eller dennes stedfortræder skal forholde sig i de  

 tilfælde, hvor der foretages en undersøgelse af barnet eller den unges  

 opholdsrum eller person.
Institutionens leder eller dennes stedfortræder skal  

 i  

 disse tilfælde indenfor 24 timer blandt andet registrere tidspunktet for  

 indgrebet, indgrebets art og begrundelse for indgrebet på et  

 indberetningsskema  

 udarbejdet til dette formål.
Institutionens leder skal straks sende  

 indberetningsskemaet til opholdskommunen.
 Barnet eller den unge, der har været involveret i episoden, der  

 udløste undersøgelsen af barnets eller den unges opholdsrum eller person,  

 skal  

 gøres bekendt med indberetningen og have lejlighed til at ledsage denne med  

 sin  

 egen redegørelse for episoden.
Til nr. 6 Efter § 140 i lov om social service skal kommunen udarbejde en  

 handleplan, som skal forholde sig til den unges 1) udvikling og adfærd, 2)  

 familieforhold, 3) skoleforhold, 4) sundhedsforhold, 5) fritid og venskaber  

 og  

 6) andre relevante forhold.
Specielt for unge, idømt en ungdomssanktion, som  

 omfatter et 2-årigt struktureret socialpædagogiske behandlingsforløb, skal  

 handleplanen indeholde en konkret plan for, hvordan de unge i løbet af  

 ungdomssanktionen og senest ved afslutningen af fase 3 kommer i gang med en  

 uddannelse eller i beskæftigelse.
Handleplanen skal tillige opstille mål og  

 delmål for, hvordan disse mål nås.
Kravet om at handleplanen for unge, idømt  

 en  

 ungdomssanktion, skal forholde sig til uddannelse og beskæftigelse, erstatter  

 ikke de eksisterende krav til handleplanen jf. § 140, stk. 5, men supplerer  

 disse.
Det skal af handleplanen fremgå, hvordan man i de enkelte faser  

 arbejder  

 hen mod at forbedre den unges faglige og praktiske forudsætninger, således at  

 den unge kan forbedre sine grundlæggende faglige og sproglige færdigheder,  

 forberede sig på eller gå i gang med en ungdomsuddannelse eller komme i  

 beskæftigelse.
 Det forudsættes, at kommunen i samarbejde med Ungdommens  

 Uddannelsesvejledning afdækker den unges uddannelses- eller  

 beskæftigelsessituation.
 Ungdommens Uddannelsesvejledning er i dag forpligtet til gennem  

 opsøgende aktiviteter at tilbyde vejledning til unge under 19 år med bopæl i  

 kommunen, når de ikke er i en tilfredsstillende vejlednings-, uddannelses-  

 eller beskæftigelsessituation.
Til § 2 Til stk. 1 Loven træder i kraft den 1. august 2007.
Til stk. 2 Der laves en overgangsordning, således at § 54 a i lov om  

 social service, som affattet ved denne lovs § 1, nr. 1, finder anvendelse for  

 unge, der har mere end 3 måneder tilbage at afsone på tidspunktet for lovens  

 ikrafttræden.
Dette foreslås for at sikre en forbedring for unge, der er i  

 gang  

 med at afsone en ungdomssanktion, således at de også får tilknyttet en  

 koordinator, der kan støtte dem i forbindelse med afslutningen af  

 ungdomssanktionen.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social service, jf. lovbekendtgørelse nr. 58 af  

 18. januar 2007, som ændret ved § 10 i lov nr. 434 af 8. maj 2006, § 15 i lov  

 nr. 1587 af 20. december 2006 og § 101 i lov nr. 90 af 31. januar 2007,  

 foretages følgende ændringer:
 1. Efter § 54  

 indsættes:
»  

 § 54 a.  

  

 Kommunalbestyrelsen skal tilknytte en koordinator til unge, der er idømt en  

 sanktion efter straffelovens § 74 a.
Koordinatoren skal være tilknyttet  

 gennem hele forløbet og være den unges rådgiver, sikre sammenhængen i faserne  

 og afholde møder med den unge, forældrene og andre relevante parter med  

 henblik på at fastholde de målsætninger, der er fastlagt i handleplanen, jf.  

 § 140.« Ophør af foranstaltninger § 68.  

  

 Foranstaltninger  

 efter §§ 52, 56, 58 og 60 skal ophøre, når formålet er nået, når de ikke  

 længere opfylder deres formål under hensyn til barnets eller den unges  

 særlige behov, eller når den unge fylder 18 år.
Stk. 2.  

  

 Kommunalbestyrelsen  

 træffer afgørelse om hjemgivelse, uanset om barnet eller den unge er anbragt  

 uden for hjemmet efter § 52, stk. 3, nr. 8, § 58 eller § 60,  

 jf. dog stk. 3. Hvis kommunalbestyrelsen træffer afgørelse om hjemgivelse af  

 et barn eller en ung, der er anbragt efter § 58, skal  

 kommunalbestyrelsen umiddelbart orientere børn og unge-udvalget herom.
Hvis  

 kommunalbestyrelsen ikke kan imødekomme en begæring om hjemgivelse,  

 forelægges sagen til afgørelse i børn og unge-udvalget, jf. § 58.
 Stk. 3.  

  

 Kommunalbestyrelsen  

 har ikke pligt til at behandle en begæring om hjemgivelse efter stk. 2 i den  

 periode, hvor en sag er under behandling i Ankestyrelsen eller ved  

 landsretten.
 Stk. 4.  

  

 Forud  

 for hjemgivelse skal kommunalbestyrelsen revidere handleplanen, jf.  

 § 140, og angive den videre indsats i forbindelse med hjemgivelsen.
 Stk. 5.  

  

 Kommunalbestyrelsen  

 i den unges opholdskommune skal senest 6 måneder forud for ophør af en  

 anbringelse ved det fyldte 18. år træffe afgørelse om, hvorvidt den unge har  

 behov for foranstaltninger efter § 76. Kommunalbestyrelsen skal samtidig  

 i samarbejde med den unge revidere handleplanen og herunder tage stilling til  

 den unges videre forløb med hensyn til uddannelse og beskæftigelse samt  

 øvrige relevante forhold.
 2. I  

  

 §  

 68,  

 stk. 4  

  

 , indsættes som  

  

 2. pkt.:
»I forbindelse med en sanktion efter straffelovens § 74  

 a skal revisionen særligt vedrøre, hvordan målene om uddannelse eller  

 beskæftigelse nås.« § 70.  

  

 Kommunalbestyrelsen  

 skal senest 3 måneder efter, at der er iværksat en foranstaltning over for  

 barnet eller den unge, vurdere, om indsatsen skal ændres, og om handleplanen,  

 jf. § 140, skal revideres.
Kommunalbestyrelsen skal herefter med højst  

 12 måneders mellemrum foretage en sådan vurdering.
Ved anbringelse uden for  

 hjemmet skal vurderingen ske på baggrund af det løbende tilsyn med barnet  

 eller den unge på anbringelsesstedet, jf. § 148, stk. 1, og efter  

 kontakt med forældremyndighedsindehaveren.
Vurderingen skal omfatte såvel de  

 dele af handleplanen og indsatsen, som retter sig mod barnet eller den unge,  

 som de dele, der omhandler indsatsen over for familien.
Afgørelse om revision  

 af handleplanen træffes så vidt muligt med samtykke fra  

 forældremyndighedsindehaveren og den unge, der er fyldt 15 år.
Stk. 2.  

  

 Er der  

 udarbejdet en særskilt plan for støtten til forældrene efter § 140, stk.  

 7, skal kommunalbestyrelsen tilbyde at revidere denne plan, når der er behov  

 for det.
Kommunalbestyrelsen skal senest 3 måneder efter, at barnet eller den  

 unge har fået ophold uden for hjemmet, tilbyde en revision af planen.  

 Kommunalbestyrelsen skal herefter med højst 12 måneders mellemrum foretage en  

 vurdering af, om der er behov for at tilbyde en revision af planen.
 3.  

  

 I  

  

 § 70  

  

 indsættes efter stk. 1 som nyt  

 stykke:
»  

 Stk. 2.  

  

 For  

 unge, der er idømt en sanktion efter straffelovens § 74 a, skal vurdering og  

 revision af handleplan og indsats særligt vedrøre, hvordan det sikres, at den  

 unge kommer i uddannelse eller beskæftigelse.
Det skal senest i forbindelse  

 med den første vurdering konkretiseres, hvordan de overordnede mål om  

 uddannelse og beskæftigelse nås i løbet af sanktionen.« Stk. 2 bliver herefter stk. 3.
 4. I  

  

 § 70, stk. 2,  

  

 der bliver stk. 3,  

 ændres »§ 140, stk. 7,« til: »§ 140,  

 stk. 8,«.
 5.  

  

 Efter §  

 123 indsættes før overskriften »  

  

 Voksne  

  

 «:
»  

 § 123 a.  

  

 En  

 sikret afdeling kan undersøge, hvilke effekter et barn eller en ung, der er  

 anbragt i afdelingen har i sin besiddelse i sit opholdsrum, hvis en sådan  

 undersøgelse er nødvendig for at sikre, at ordensbestemmelser overholdes  

 eller sikkerhedshensyn iagttages, 1)  

 når barnet  

 eller den unge anbringes på en  

 sikret  

 afdeling, 2)  

 før og efter  

 besøg og 3)  

 før og efter  

 fravær fra den sikrede afdeling.
 Stk. 2.  

  

 Institutionens  

 leder eller den, der bemyndiges dertil, kan træffe bestemmelse om at foretage  

 en undersøgelse af barnets eller den unges person eller opholdsrum, hvis der  

 er bestemte grunde til at antage, at barnet eller den unge er i besiddelse af  

 effekter, hvor besiddelsen medfører, at ordensbestemmelser ikke kan  

 overholdes, eller at sikkerhedshensyn ikke kan iagttages.
 Stk. 3.  

  

 Undersøgelse af, hvilke effekter barnet  

 eller den unge har i sin besiddelse i sit opholdsrum eller på sin person, må  

 ikke gennemføres, hvis det efter indgrebets formål og den krænkelse og det  

 ubehag, som indgrebet må antages at forvolde, ville være et uforholdsmæssigt  

 indgreb.
 Stk. 4.  

  

 Undersøgelse skal foretages så skånsomt, som omstændighederne tillader.
 Stk. 5.  

  

 Undersøgelse af, hvilke effekter barnet eller den unge har i sin besiddelse  

 på sin person, må kun undtagelsesvis foretages og overværes af personer af  

 andet køn end den unge.
 Stk. 6.  

  

 Institutionens leder eller den, der bemyndiges dertil, kan træffe bestemmelse  

 om tilbageholdelse af effekter, der findes i barnets eller den unges  

 besiddelse, hvis det skønnes påkrævet af ordens- eller sikkerhedsmæssige  

 hensyn.
Stk. 7.  

  

 Socialministeren fastsætter i en  

 bekendtgørelse regler om gennemførelsen af undersøgelser af barnets eller den  

 unges person eller opholdsrum i sikrede afdelinger.« Handleplaner § 140.  

  

 Kommunalbestyrelsen  

 skal udarbejde en handleplan, inden der træffes afgørelse om foranstaltninger  

 efter § 52, § 58 eller § 76. Betyder hensynet til barnet eller  

 den unge, at man ikke kan afvente udarbejdelsen af en handleplan, er en  

 kortfattet angivelse af formålet med foranstaltningen tilstrækkelig.
Det  

 påhviler da kommunalbestyrelsen snarest muligt og senest inden 4 måneder at  

 opstille en handleplan.
Stk. 2.  

  

 For  

 unge under 18 år med et behandlingskrævende stofmisbrug skal  

 kommunalbestyrelsen udarbejde en handleplan for den behandling, der skal  

 iværksættes, og for den nødvendige støtte til den unge.
Handleplanen  

 udarbejdes i samarbejde med den unge og dennes familie.
Stk. 3.  

  

 For  

 unge under 18 år, der har begået voldskriminalitet eller anden alvorlig  

 kriminalitet, skal kommunalbestyrelsen udarbejde en handleplan for en  

 indsats, der kan modvirke yderligere kriminalitet og yde den nødvendige  

 støtte til den unge.
Handleplanen udarbejdes i samarbejde med den unge og  

 dennes familie.
 Stk. 4.  

  

 Kommunalbestyrelsen  

 skal udarbejde en foreløbig handleplan, jf. stk. 3, senest 7 dage efter, at  

 kommunen har modtaget dokumentation fra politiet om den begåede kriminalitet.
Stk. 5.  

  

 En  

 handleplan skal angive formålet med indsatsen, og hvilken indsats der er  

 nødvendig for at opnå formålet.
Handleplanen skal bygge på de undersøgelser,  

 der er gennemført, jf. § 50, og opstille mål og delmål i forhold til  

 barnets eller den unges 1) udvikling og adfærd, 2) familieforhold, 3) skoleforhold, 4) sundhedsforhold, 5) fritid og venskaber og 6) andre relevante forhold.
Stk. 6.  

  

 En  

 handleplan skal endvidere angive indsatsens forventede varighed.
I sager om  

 anbringelse uden for hjemmet, jf. § 52, stk. 3, nr. 8, og  

 § 58, skal en handleplan tillige angive, hvilke former for støtte der  

 selvstændigt skal iværksættes over for familien i forbindelse med, at barnet  

 eller den unge opholder sig uden for hjemmet, og i tiden efter barnets eller  

 den unges hjemgivelse.
 Stk. 7.  

  

 Kommunalbestyrelsen  

 skal tilbyde forældrene at udarbejde en særskilt plan for støtten til  

 forældrene i forbindelse med en anbringelse uden for hjemmet.
 6.  

  

 I  

  

 § 140  

  

 indsættes efter stk. 6 som nyt  

 stykke:
»  

 Stk. 7.  

  

 For  

 unge, der er idømt en sanktion efter straffelovens § 74 a, skal handleplanen  

 indeholde en konkret plan for, hvordan den unge snarest muligt og senest ved  

 afslutningen af sanktionen påbegynder en uddannelse eller kommer i  

 beskæftigelse.« Stk. 7 bliver  

 herefter stk. 8.
