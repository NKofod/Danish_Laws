(Til stiftsøvrighederne m.fl.) 1. I forlængelse af resultatet af overenskomst- og  

 aftaleforhandlingerne 1997 på det offentlige arbejdsmarked har  

 Kirkeministeriet efter bemyndigelse fra Finansministeriet indgået aftale med  

 Organisationsdannelsen af CO-II tjenestemænd i Kirkeministeriet om forhøjelse  

 af det særlige tillæg (rådighedstillæg) til PO-organiststilinger.
Aftalen,  

 der er optrykt nedenfor, medfører, at tillægget med virkning fra den 1. april  

 1997 forhøjes med 8.100,00 årligt (afrundet grundbeløb pr. 1. oktober 1984)  

 til 9.500,00 årligt (afrundet grundbeløb pr. 1. oktober 1984.) II Tillægget kvoteres fortsat efter stillingens  

 beskæftigelsesgrad.
 III Cirkulæret træder i kraft den 1. april 1997.
 Cirkulæret bedes fordelt med 1 eksemplar til hvert af stiftets  

 menighedsråd, 1 til hvert provstiudvalg og 1 til (hver) provstirevisor.
Kirkeministeriet, den 10. december 1997 Steffen Brunes /Rasmus Rex Aftale Som følge af resultatet af forhandlingerne om fornyelse af aftaler og  

 overenskomster for perioden 1997 - 1999 mellem Finansministeriet og CFU  

 indgås herved i henhold til tjenestemandslovens § 45, stk. 2, følgende aftale  

 mellem Organisationsdannelsen af CO-II tjenestemænd i Kirkeministeriet og  

 Kirkeministeriet vedrørende forhøjelse af rådighedstillæg:
§1. Til organiststillinger klassificeret i lønramme 9/14/17,  

 9/15/17 eller 14/17/20 med et særligt tillæg (kvalifikationstillæg) ydes et  

 særligt tillæg (rådighedstillæg) stort 9.500,00 kr. årligt. (afrundet  

 grundbeløb pr. 1. oktober 1984.) Stk. 2.  Det i stk. 1 nævnte særlige tillæg  

 (rådighedstillæg) ydes endvidere til organiststillinger eller organister, der  

 er midlertidigt eller personligt omklassificeret til lønramme 13/21/23 eller  

 13/21/23/24.
 § 2.  Tillægget kvoteres efter stillingens  

 beskæftigelsesgrad.
 § 3.  Denne aftale træder i kraft den 1. april 1997.
