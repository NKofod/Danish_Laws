Fremsat den 10. april 2012 af Lars Dohn (EL) og Rosa Lund (EL) Forslag til folketingsbeslutning om en strategi for at nedbringe antallet af tvangsudsatte lejere Folketinget pålægger regeringen at udarbejde et lovforslag, der indeholder en strategi for at nedbringe antallet af tvangsudsættelser fra lejeboliger.
Lovforslaget skal fremsættes inden udgangen af 2012.
Bemærkninger til forslaget Antallet af lejere, som bliver tvangsudsat fra deres bolig ved fogedens hjælp, er de seneste 10 år steget stødt.
Siden 2002 har Domstolsstyrelsen ført statistik over antallet af udsættelser.
I 2002 blev 1.823 familier sat på gaden, i 2009 var tallet steget til 3.912 udsættelser  altså mere end en fordobling.
Og ifølge den seneste opgørelse fra Domstolsstyrelsen er antallet af tvangsudsættelser fra lejeboliger nu oppe på 4.405 udsættelser i 2011. Det er en stigning på 142 pct. siden 2002, jf.
BYB alm. del  svar på spm. 40. Bag hvert eneste tal i statistikken gemmer sig en familie i ulykke  og i flere tilfælde er der børn involveret.
Hvis den onde spiral skal vendes og antallet af tvangsudsættelser nedbringes, er der ifølge forslagsstillerne behov for en samlet strategi på tværs af sektorer og forvaltninger.
Strategien må og skal spille på flere strenge.
 Strategien bør indeholde følgende hovedelementer:
 En styrket forebyggelsesindsats,  bedre muligheder for kommunerne til at gribe ind, inden udsættelsen finder sted, og  en overordnet boligpolitisk plan, der sikrer bedre og billigere lejeboliger, som er til at betale.
Skriftlig fremsættelse Lars Dohn (EL) Som ordfører for forslagsstillerne tillader jeg mig herved at fremsætte:
 Forslag til folketingsbeslutning om en strategi for at nedbringe antallet af tvangsudsatte lejere.
(Beslutningsforslag nr.
B 73) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
