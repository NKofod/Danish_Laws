Fremsat den 30. marts 2006 af  

 integrationsministeren (Rikke Hvilshøj) Forslag til Lov  

 om indfødsretsprøve § 1.  

  

 Ministeren  

 for flygtninge, indvandrere og integration bemyndiges til at etablere en  

 indfødsretsprøve.
 Stk. 2.  

  

 Ministeren  

 for flygtninge, indvandrere og integration kan fastsætte regler om etablering  

 og afholdelse af indfødsretsprøven, herunder regler om udpegning af  

 prøveafholdere, om betingelser for deltagelse i prøven, om opkrævning af  

 gebyr  

 for deltagelse i prøven og om prøvens gennemførelse m.v.
 § 2.  

  

 Loven  

 træder i kraft dagen efter bekendtgørelsen i Lovtidende.
 § 3.  

  

 Loven gælder ikke for Færøerne og Grønland, men kan ved kgl. anordning sættes  

 i  

 kraft for disse landsdele med de afvigelser, som de særlige færøske og  

 grønlandske forhold tilsiger.
Bemærkninger til lovforslaget Almindelige bemærkninger 1. Indledning Den 8. december 2005 indgik regeringen en aftale om  

 indfødsret med Dansk Folkeparti.
Aftalen om indfødsret indeholder de  

 generelle  

 retningslinjer for integrationsministerens udarbejdelse af lovforslag om  

 indfødsrets  

 meddelelse (naturalisation).
 Det følger af aftalen, at det bl.a. er en betingelse for  

 optagelse på et lovforslag om indfødsrets meddelelse, at ansøgeren  

 dokumenterer  

 kendskab til danske samfundsforhold, dansk kultur og historie ved bevis for  

 en  

 særlig indfødsretsprøve, jf. herved aftalens § 24, stk. 2. Aftalen  

 indebærer således, at ansøgere om indfødsret fremover skal bestå en  

 indfødsretsprøve.
Med dette lovforslag bemyndiges integrationsministeren til  

 at etablere en indfødsretsprøve og til at fastsætte nærmere regler om prøvens  

 etablering og afholdelse.
Lovforslaget skaber den fornødne lovgivningsmæssige  

 ramme for integrationsministerens udmøntning af beslutningen som led i  

 aftalen  

 om indfødsret af 8. december 2005 om at etablere en indfødsretsprøve.
Lovforslaget indebærer, at indfødsretsprøven udarbejdes af  

 integrationsministeren.
Prøven etableres som en skriftlig prøve, hvor  

 ansøgeren  

 skal besvare et antal spørgsmål om danske samfundsforhold, dansk kultur og  

 historie.
Integrationsministeriet fastlægger det nærmere indhold af prøven og  

 prøvens faglige og sproglige niveau.
 Lovforslaget indebærer endvidere, at integrationsministeren  

 bemyndiges til at fastsætte regler om prøvens etablering og afholdelse.  

 Bemyndigelsen påtænkes anvendt til at fastsætte regler om bl.a. udpegning af  

 prøveafholdere,  

 om betingelser for deltagelse i prøven og om gennemførelsen af prøven i  

 øvrigt.
2. Lovforslagets baggrund Efter grundlovens § 44 kan ingen udlænding opnå  

 indfødsret uden ved lov.
Naturalisation beror derfor udelukkende på  

 lovgivningsmagtens bestemmelse.
Lovforslag om indfødsrets meddelelse  

 fremsættes  

 to gange årligt af integrationsministeren.
Den 8. december 2005 indgik regeringen en aftale om indfødsret  

 med Dansk Folkeparti, jf. cirkulæreskrivelse nr. 9 af 12. januar 2006 om  

 naturalisation.
Aftalen indeholder de generelle retningslinjer for  

 integrationsministerens  

 udarbejdelse af lovforslag om indfødsrets meddelelse (naturalisation).  

 Retningslinjerne  

 beskriver de krav, der skal være opfyldt, for at integrationsministeren uden  

 forelæggelse for Folketingets Indfødsretsudvalg kan optage en ansøger på et  

 lovforslag om indfødsrets meddelelse.
Personer, der er optaget på  

 integrationsministerens lovforslag om indfødsrets meddelelse, vil enten  

 opfylde  

 kravene i disse retningslinjer eller være optaget på lovforslaget efter  

 forelæggelse for Folketingets Indfødsretsudvalg.
Det følger af aftalens § 1, at personer, der opfylder  

 betingelserne i retningslinjerne for så vidt angår ophold, alder, afkald på  

 hidtidigt statsborgerskab, vandel, forfalden gæld til det offentlige,  

 selvforsørgelse, danskkundskaber og kendskab til danske samfundsforhold,  

 dansk  

 kultur og historie, optages på regeringens lovforslag om indfødsrets  

 meddelelse.
Optagelse er dog betinget af, at ansøgeren afgiver de erklæringer  

 på tro og love, som er nødvendige for Folketingets behandling af ansøgningen,  

 jf. aftalens § 1, 2. pkt.
 De nye retningslinjer indebærer bl.a., at kravet om  

 dokumentation for en ansøgers danskkundskaber og kendskab til danske  

 samfundsforhold, dansk kultur og historie er blevet skærpet.
 Ansøgere skal således have aflagt og bestået danskuddannelsernes  

 Prøve i Dansk 3 eller en af de i bilag 3 til aftalen angivne prøver, jf.  

 aftalens § 24, stk. 1.
 Det er endvidere en betingelse, at ansøgeren dokumenterer  

 kendskab til danske samfundsforhold, dansk kultur og historie ved bevis for  

 en  

 særlig indfødsretsprøve, jf. aftalens § 24, stk. 2. Der henvises  

 nærmere herom til afsnit 3.
Bestemmelsen i aftalens § 24, stk. 3, indeholder  

 regler om dispensation fra betingelserne i § 24, stk. 1, om  

 danskkundskaber og i § 24, stk. 2, om kendskab til danske  

 samfundsforhold, dansk kultur og historie.
Bestemmelsen indebærer, at det,  

 hvor  

 ganske særlige forhold taler herfor, forelægges Folketingets  

 Indfødsretsudvalg,  

 om der kan dispenseres fra betingelserne i § 24, stk. 1 og 2. Det  

 er  

 fastsat i bestemmelsen, at forelæggelse vil ske, hvis ansøgeren dokumenterer  

 at  

 lide af en fysisk eller psykisk sygdom af meget alvorlig karakter og som  

 følge  

 heraf ikke mener at være i stand til  eller have rimelig udsigt til  

  at kunne  

 opfylde betingelserne i § 24, stk. 1 og 2.
 I forbindelse med indgåelsen af aftalen om indfødsret er  

 det i øvrigt besluttet at styrke undervisningen i dansk historie og kultur  

 som  

 led i danskuddannelsernes Danskuddannelse 3. Den styrkede undervisning i  

 dansk  

 historie og kultur skal indgå i undervisningen på modul 5 på Danskuddannelse  

 3,  

 der fører til Prøve i Dansk 3. Det er endvidere besluttet at skærpe kravene  

 til  

 den mundtlige del af Prøve i Dansk 3 gennem målrettet fokus på centrale  

 historiske, kulturelle og samfundsmæssige forhold i Danmark.
Danskuddannelse 3 udbydes i henhold til lov nr. 385 af 28.  

 maj 2003 om danskuddannelse til voksne udlændinge m.fl.
Loven, der har til  

 formål at bidrage til, at voksne udlændinge opnår nødvendige dansksproglige  

 kompetencer og viden om kultur- og samfundsforhold i Danmark, indeholder en  

 regulering af tilbudet om danskuddannelse til voksne udlændinge m.fl.,  

 herunder  

 generelle regler om indhold og tilrettelæggelse af de tre danskuddannelser,  

 Danskuddannelse 1, 2 og 3, og generelle regler om de afsluttende prøver,  

 Prøve  

 i Dansk 1, 2 og 3 samt Studieprøven.
 Loven indeholder endvidere bemyndigelse til  

 integrationsministeren til at fastsætte nærmere regler om danskuddannelsernes  

 indhold og tilrettelæggelse og om prøver og anden evaluering, jf. herved  

 lovens  

 § 3, stk. 9, og § 9, stk. 4. Bemyndigelsen er udmøntet i  

 henholdsvis bekendtgørelse nr. 1014 af 10. december 2003 om danskuddannelse  

 til  

 voksne udlændinge m.fl., der bl.a. indeholder en nærmere regulering af  

 danskuddannelsernes  

 indhold, og bekendtgørelse nr. 912 af 28. september 2005 om prøver inden for  

 danskuddannelse til voksne udlændinge m.fl., der indeholder regler for  

 afholdelse af de afsluttende prøver.
 Denne del af aftalen vedrørende styrket undervisning i  

 dansk historie og kultur som led i Danskuddannelse 3 og skærpede krav til den  

 mundtlige del af Prøve i Dansk 3 gennemføres af integrationsministeren ved  

 ændringer  

 i de i medfør af danskuddannelseslovens § 3, stk. 9, og § 9,  

 stk. 4, udstedte bekendtgørelser. Ændringerne påtænkes at træde i kraft  

 den 1. juli 2006.
3. Generelt om indfødsretsprøven Som anført i afsnit 2 er det en betingelse for optagelse på  

 et lovforslag om indfødsrets meddelelse, at ansøgeren dokumenterer kendskab  

 til  

 danske samfundsforhold, dansk kultur og historie ved bevis for en særlig  

 indfødsretsprøve, jf. aftalens § 24, stk. 2.
Indfødsretsprøven udarbejdes af Integrationsministeriet på  

 grundlag af aftalen om indfødsret af 8. december 2005. Prøven etableres som  

 en  

 skriftlig prøve, hvor ansøgeren skal besvare et antal spørgsmål om danske  

 samfundsforhold, dansk kultur og historie i overensstemmelse med aftalen om  

 indfødsret.
Det er hensigten, at prøven skal indeholde spørgsmål, hvis  

 besvarelse  

 kan bedømmes objektivt.
Der kan f.eks. være tale om spørgsmål, hvor  

 prøvedeltageren skal angive det korrekte svar blandt flere svarmuligheder  

 (multiple-choice-spørgsmål). Det dansksproglige niveau for prøven fastsættes  

 under hensyn til det dansksproglige krav ved meddelelse af dansk indfødsret  

 ved  

 naturalisation.
Det påtænkes, at ansøgeren skal besvare 40 spørgsmål, hvoraf  

 28  

 skal besvares korrekt for at bestå prøven.
Det endelige indhold af prøven og  

 prøvens faglige og sproglige niveau, herunder om der er behov for at justere  

 antallet af spørgsmål, der skal besvares, og kravet for beståelse, fastlægges  

 af Integrationsministeriet.
Etablering af indfødsretsprøven indebærer, at der  

 udarbejdes lærebogsmateriale, som skal danne grundlag for de til prøven  

 stillede spørgsmål, og som skal give den enkelte ansøger mulighed for at  

 forberede sig til prøven.
Der skal endvidere udarbejdes et større antal  

 spørgsmål (en prøvebank) inden for de emner, som er nævnt i aftalen om  

 indfødsret, og hvorfra spørgsmålene til den enkelte prøve udvælges.
De  

 spørgsmål, der stilles til de enkelte prøver, vil løbende blive udskiftet med  

 andre spørgsmål fra prøvebanken, ligesom der i den enkelte prøve indgår  

 spørgsmål om aktuelle emner.
De udarbejdede spørgsmål påtænkes at blive  

 offentliggjort,  

 dog ikke de aktuelle spørgsmål.
 Integrationsministeriet vil i forbindelse med udarbejdelse  

 af lærebogsmateriale og i forbindelse med udarbejdelse af spørgsmål inddrage  

 den nødvendige sagkundskab.
Indfødsretsprøven afholdes som udgangspunkt to gange  

 årligt, men ministeriet vil vurdere, om der er behov for, og om det er  

 praktisk  

 og teknisk muligt, at indfødsretsprøven afholdes oftere.
Det er hensigten, at  

 der skal etableres et elektronisk prøvesystem, således at prøverne, så snart  

 det elektroniske system er etableret, afholdes og bedømmes elektronisk.  

 Prøven  

 påtænkes afholdt hos en række prøveafholdere.
4. Lovforslagets indhold Lovforslaget indeholder en bemyndigelse til  

 integrationsministeren til at etablere en indfødsretsprøve og til at  

 fastsætte  

 nærmere regler om indfødsretsprøvens etablering og afholdelse m.v.
Bemyndigelsen påtænkes anvendt til at fastsætte nærmere  

 regler bl.a. om udpegning af prøveafholdere, om tidspunktet for prøvernes  

 afholdelse, om indstilling til prøven og betingelser for deltagelse i prøven,  

 om prøvens gennemførelse, om bedømmelse, om klageadgang samt om udstedelse og  

 udformning af prøvebeviser.
Der påtænkes endvidere bl.a. fastsat nærmere  

 regler  

 om betaling af gebyr for deltagelse i prøven.
 Den foreslåede bemyndigelse påtænkes således anvendt til at  

 fastsætte regler af mere administrativ karakter vedrørende prøvens etablering  

 og afholdelse.
Der følger ikke af lovforslaget nogen nærmere regulering af  

 indholdet af indfødsretsprøven, herunder af, hvilke spørgsmål der skal indgå  

 i  

 indfødsretsprøven, og af prøvens niveau.
Selve indfødsretsprøven udarbejdes  

 af  

 Integrationsministeriet og etableres som en skriftlig prøve.  

 Integrationsministeriet fastlægger det nærmere indhold af prøven og prøvens  

 faglige og sproglige niveau.
Der følger endvidere ikke af lovforslaget nogen adgang til  

 at fastsætte regler om, under hvilke betingelser der kan dispenseres fra  

 betingelsen i aftalens § 24, stk. 2, om dokumentation for kendskab  

 til danske samfundsforhold, dansk kultur og historie.
Dette spørgsmål er  

 nærmere reguleret i aftalens § 24, stk. 3, hvorefter sager om  

 dispensation forelægges Folketingets Indfødsretsudvalg.
5. Lovforslagets økonomiske og administrative  

 konsekvenser Etablering og afholdelse af en indfødsretsprøve vil medføre  

 øgede statslige administrative udgifter til Integrationsministeriets  

 udarbejdelse af indfødsretsprøven.
Udarbejdelse af indfødsretsprøven skønnes at medføre en  

 udgift i ministeriet på ca. 0,3 mio. kr. i lønsum (½ årsværk) i 2. halvår af  

 2006.  

 Udarbejdelse af indfødsretsprøven vil endvidere være forbundet med udgifter  

 til  

 ekstern sagkyndig bistand i 2006 i forbindelse med udarbejdelse af  

 lærebogsmateriale og spørgsmål.
Det skønnes, at udgifterne udgør 1,0 mio. kr.  

 til udarbejdelse af lærebogsmateriale (honorarer til 3-4 konsulenter,  

 herunder  

 en dansksproglig konsulent, samt udgifter til produktion af  

 lærebogsmaterialet)  

 og 0,8 mio. kr. til udarbejdelse af spørgsmål til prøvebanken (honorarer til  

 2-3 konsulenter, herunder en dansksproglig konsulent). Etablering af  

 indfødsretsprøven  

 i elektronisk form skønnes at medføre etableringsudgifter på ca. 1,0 mio. kr.  

 i  

 2006.
Etablering og afholdelse af en indfødsretsprøve vil fra  

 2007 medføre en række løbende årlige statslige udgifter i  

 Integrationsministeriet  

 til drift og administration af prøven, herunder it-driftsudgifter og udgifter  

 til censur, på ca. 0,7 mio. kr. årligt, heraf 0,5 mio. kr. i lønsum.
Dertil  

 kommer løbende udgifter til ekstern sagkyndig bistand i forbindelse med  

 udarbejdelse  

 af nye spørgsmål og tilpasning af eksisterende spørgsmål på ca. 0,3 mio. kr.
Afholdelse af prøven vil endvidere indebære løbende  

 udgifter til dækning af prøveafholdernes udgifter ved administration og  

 gennemførelse af prøverne, herunder udgifter til administration af  

 tilmeldinger  

 til prøverne, prøveafholdelsen, udlån af it-udstyr, tilsyn med prøvens  

 afholdelse og udstedelse af prøvebeviser.
Udgifterne hertil dækkes af et  

 gebyr.
Udgifterne til etablering af indfødsretsprøve i 2006  

 finansieres af videreført opsparing fra 2005 på § 18.31.04. Undervisning  

 i  

 dansk som andetsprog og prøver m.v. for voksne udlændinge.
De løbende  

 driftsudgifter  

 på 1,0 mio. kr. fra 2007, heraf 0,5 mio. kr. i lønsum finansieres ved  

 rammeløft  

 i forbindelse med udarbejdelsen af FFL2007.
Det bemærkes, at ansøgning om naturalisation indgives på et  

 særligt ansøgningsskema til politimesteren i den politikreds, hvor ansøgeren  

 bor, og at politiet i den forbindelse gennemgår ansøgerens oplysninger og de  

 vedlagte bilag, jf. § 25, stk. 1, og § 26 i aftalen om  

 indfødsret.
Ved indgivelse af ansøgning om naturalisation betales et gebyr på  

 1.000 kr., jf. indfødsretslovens § 12 og bekendtgørelse nr. 162 af 7.  

 marts 1995 om brugerbetaling i forbindelse med naturalisation.
 Lovforslaget har ikke økonomiske eller administrative  

 konsekvenser for amter, kommuner og erhvervslivet.
6. Administrative konsekvenser for borgerne Lovforslaget vil have administrative konsekvenser for de  

 udlændinge, der ansøger om dansk indfødsret, idet de pågældende udlændinge  

 vil  

 skulle betale et gebyr for deltagelse i indfødsretsprøven.
7. Miljømæssige konsekvenser Lovforslaget har ikke miljømæssige konsekvenser.
8. Forholdet til EU-retten Lovforslaget indeholder ikke EU-retlige aspekter.
9. Hørte myndigheder og organisationer Advokatsamfundet, Amnesty International,  

 Amtsrådsforeningen, AOF Danmark, Dansk Arbejdsgiverforening, Dansk  

 Flygtningehjælp, Dansk Folkeoplysnings Samråd, Dansk Retspolitisk Forening,  

 Dansk Røde Kors, Datatilsynet, Den Danske Dommerforening, De Samvirkende  

 Invalideorganisationer, Det Centrale Handicapråd, Dansk Oplysningsforbund,  

 Dommerfuldmægtigforeningen, Domstolsstyrelsen, Dokumentations- og  

 rådgivningscentret om Racediskrimination, Foreningen af Ledere ved  

 Danskuddannelser, Foreningen af Politimestre i Danmark, Foreningen af  

 Statsforvaltningsdirektører, Foreningen af Statsamtsjurister, Frederiksberg  

 Kommune, FOFs Landsorganisation, Institut for Menneskerettigheder,  

 Kommunernes  

 Landsforening, Københavns Kommune, Landsforeningen Adoption og Samfund,  

 Landsforbundet af Voksen- og Ungdomsundervisere, Landsorganisationen i  

 Danmark,  

 Liberalt Oplysningsforbund, Lærernes Centralorganisation, Mellemfolkeligt  

 Samvirke, Politidirektøren i København, Politiforbundet i Danmark,  

 Politifuldmægtigforeningen,  

 Præsidenterne for Østre og Vestre Landsret, Retterne i København, Århus,  

 Odense, Aalborg og Roskilde, Rigsadvokaten, Rigsombudsmanden på Færøerne,  

 Rigsombudsmanden i Grønland, Rigspolitichefen og  

 Rådet for  

 Etniske Minoriteter.
10. Sammenfattende skema Positive konsekvenser/mindre- udgifter (hvis ja, angiv omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Lovforslaget skønnes at medføre en række merudgifter i  

 Integrationsministeriet.
 Merudgifter i Integrationsministeriet i 2006 til etablering  

 af indfødsretsprøven på ca. 3,1 mio. kr. finansieres over § 18.31.04.
 De løbende udgifter fra 2007 på 1,0 mio. kr. årligt finansieres  

 ved rammeløft i forbindelse med FFL2007.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Lovforslaget vil have administrative konsekvenser for de  

 udlændinge, der skal opfylde kravet om bestået indfødsret, idet der skal  

 betales et gebyr i forbindelse med tilmelding til indfødsretsprøven.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Den foreslåede bestemmelse i  

  

 stk. 1  

  

 indeholder bemyndigelse til integrationsministeren til  

 at etablere en indfødsretsprøve.
Indfødsretsprøven udarbejdes af  

 Integrationsministeriet og etableres som en skriftlig prøve, hvor ansøgeren  

 skal besvare et antal spørgsmål om danske samfundsforhold, dansk kultur og  

 historie.
Integrationsministeriet vil i den forbindelse fastlægge det nærmere  

 indhold af prøven og prøvens faglige og sproglige niveau.
Der kan henvises  

 til  

 afsnit 3 i de almindelige bemærkninger.
 Den foreslåede bestemmelse i  

  

 stk. 2  

  

 indeholder bemyndigelse til integrationsministeren til  

 at fastsætte nærmere regler om etablering og afholdelse af indfødsretsprøve,  

 herunder regler om udpegning af prøveafholdere, om betingelser for deltagelse  

 i  

 prøven, om opkrævning af gebyr for deltagelse i prøven og om prøvens  

 gennemførelse m.v.
Bemyndigelsen påtænkes anvendt til bl.a. at fastsætte  

 nærmere regler om udpegning af prøveafholdere og om prøveafholderens opgaver  

 i  

 forbindelse med prøvens afholdelse.
Ved udpegning af prøveafholdere vil  

 ministeriet bl.a. lægge vægt på, at den enkelte prøveafholder har erfaring  

 med  

 afholdelse af prøver.
Prøveafholdelse kan foregå hos såvel offentlige som  

 private, herunder selvejende, institutioner.
Der påtænkes endvidere bl.a. fastsat regler om betingelser  

 for deltagelse i prøven, tilmelding til prøven, herunder krav om  

 billedlegitimation ved deltagelse i indfødsretsprøven, om tidspunktet for  

 prøvens afholdelse og om gennemførelse af prøven, herunder regler om brug af  

 hjælpemidler og om adgang til aflæggelse af prøven på særlige vilkår for  

 prøvedeltagere med særlige behov.
Bemyndigelsen påtænkes ligeledes anvendt  

 til  

 at fastsætte regler om bedømmelse af prøven og om prøvegrundlaget.
 Der vil desuden blive fastsat regler om bortvisning fra  

 prøven og om adgang til annullation af et prøveresultat i tilfælde, hvor  

 prøvedeltageren uretmæssigt har skaffet sig eller givet en anden  

 prøvedeltager  

 hjælp til besvarelse af prøven eller i øvrigt har overtrådt reglerne om  

 afholdelse af prøven.
Bemyndigelsen påtænkes desuden anvendt til at fastsætte  

 regler om opkrævning af et gebyr hos personer, der indstiller sig til prøven.  

 Gebyret har til formål at dække de gennemsnitlige omkostninger, der er  

 forbundet  

 med afholdelse af indfødsretsprøven hos de udpegede prøveafholdere, og  

 opkræves  

 af prøveafholderne i forbindelse med tilmelding til prøven.
Fastsættelse af  

 gebyrets størrelse foretages, når ministeriet har truffet aftale om de  

 enkelte  

 prøveafholderes udgifter til afholdelse af prøven.
 Integrationsministeriet vil føre tilsyn med afholdelse af  

 prøver, og der vil i den forbindelse blive fastsat nærmere regler om  

 ministeriets tilsyn, herunder regler om indhentning af oplysninger fra  

 prøveafholdere, ligesom der vil blive fastsat regler om klageadgang til  

 Integrationsministeriet.
Til § 2 Det foreslås i bestemmelsen i § 2, at loven træder i  

 kraft dagen efter bekendtgørelsen i Lovtidende.
Det bemærkes, at den foreslåede ikrafttræden alene vedrører  

 tidspunktet for integrationsministerens adgang til at etablere en  

 indfødsretsprøve og til at fastsætte nærmere regler om prøvens etablering og  

 afholdelse.
Indfødsretsprøven forventes således at være etableret i løbet af  

 2006, således at prøven første gang kan afholdes senest primo 2007.
Regler om ikrafttrædelsen af de nye retningslinier for  

 meddelelse af dansk indfødsret ved naturalisation er indeholdt i aftalen om  

 indfødsret af 8. december 2005. Af aftalens § 30, stk. 1, følger  

 således, at de nye retningslinier er trådt i kraft den 12. december 2005 og  

 gælder for behandlingen af ansøgninger om naturalisation indgivet fra og med  

 denne dato.
Af § 30, stk. 2, følger, at aftalens kapitel 5 om  

 kriminalitet og § 24, stk. 3, om dispensation fra betingelserne om  

 danskkundskaber m.v. finder anvendelse, uanset tidspunktet for ansøgningens  

 indgivelse.
 Dette indebærer, at ansøgere, hvis ansøgning om  

 naturalisation er indgivet efter aftalens ikrafttræden, bl.a. skal opfylde  

 kravet om bevis for en indfødsretsprøve, der dokumenterer kendskab til danske  

 samfundsforhold, dansk kultur og historie, jf. aftalens § 24,  

 stk. 2.
Det bemærkes dog, at regeringen og Dansk Folkeparti ved en  

 supplerende aftale af 14. december 2005 blev enige om, at udlændinge, der ved  

 prøveterminen november-december 2005 bestod danskuddannelsernes Prøve i Dansk  

 2, Prøve i Dansk 3 eller Studieprøven, og som har indgivet ansøgning om  

 indfødsret eller anmodning om genoptagelse af en sag inden udgangen af 2005,  

 vil kunne få deres ansøgning behandlet efter de tidligere gældende  

 retningslinjer.
Dog gælder reglerne i kapitel 5 i aftalen af 8. december 2005  

 om virkningen af kriminalitet også for behandlingen af denne gruppe ansøgere.
Til § 3 Den foreslåede bestemmelse indebærer, at loven ikke gælder  

 for Færøerne og Grønland, men at loven ved kgl. anordning kan sættes i kraft  

 for disse landsdele med de afvigelser, som de særlige færøske og grønlandske  

 forhold tilsiger.
