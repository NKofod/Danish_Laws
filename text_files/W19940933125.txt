Ankestyrelsens principafgørelse O-50-94 om kontanthjælp - studerende - bortfald af SU - dagstudium - aftenstudium Resume:
En studerende, der ikke længere kunne få SU, omlagde sit studium fra dag- til aftenstudium.
Ankestyrelsen fandt, at ansøgeren fortsat måtte betragtes som studerende.
Hun var således ikke berettiget til kontanthjælp.
 Ankestyrelsen fandt heller ikke, at ansøgeren var omfattet af be kendtgørelsens § 2, idet denne bestemmelse forudsætter, at ansøger var kontanthjælpsmodtager inden studiets påbegyndelse.
Denne forudsætning lå også til grund for bekendtgørelsens § 2, 4. punktum.
Da ansøger således ikke var kontanthjælpsmodtager før omlægning af sit studium, var hun ikke berettiget til kontanthjælp, selvom hun udelukkende fulgte den undervisning, der lå efter kl. 16.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 40, stk. 3 Sagsfremstilling:
Ansøger påbegyndte i august måned 1990 en 4-årig læreruddannelse på et dag- og aftenseminarium.
Hun havde forinden læst 2 år på et andet seminarium.
Hun havde fra begyndelsen af sin studietid modtaget stipendium fra Statens Uddannelsesstøtte med den virkning, at hun ved udgangen af maj måned 1992 havde opbrugt sit SU-klippekort.
Om ansøgers økonomiske forhold var det i øvrigt oplyst, at hun havde indtægt som vikar ved postvæsenet.
Hun tjente herved ca. 1.600 kr. om måneden.
Ansøger søgte i september måned 1992 kommunen om kontanthjælp.
Hun oplyste i den forbindelse, at hun af Studenterrådgivningen var blevet anbefalet at omlægge sit studium fra dagstudium til aftenstudium, således at hun kunne stille sig til rådighed for arbejdsmarkedet om dagen og derved opnå mulighed for kontanthjælp, såfremt det ikke lykkedes for hende at finde arbejde.
Kommunen gav afslag på kontanthjælp og begrundede afslaget med, at der ikke var indtruffet en sådan ændring i hendes forhold, at hun var omfattet af bistandslovens § 37, stk. 1, ligesom hun som studerende ikke var berettiget til kontanthjælp, jf. bistandslovens § 40, stk. 3. A kommune fandt heller ikke, at hun var omfattet afSocialministeriets bekendtgørelse af 7. august 1990 om uddannelses søgendes ret til kontanthjælp i særlige tilfælde.
Ankenævnet tiltrådte kommunens afgørelse, hvorefter ansøger ikke var berettiget til kontanthjælp efter bistandslovens § 37, stk. 1, idet hun til trods for omlægningen af sit studium til aftenundervisning, fortsat måtte betragtes som studerende.
Med henvisning til, at der således manglende en social begivenhed, opfyldte ansøger ikke betingelserne for at modtage kontanthjælp efter bistandsloven.
I forbindelse med klagen anførte Studenterrådgivningen, at det afgørende i sagen var, at ansøger afmeldte sin studieplads, meldte sig ledig på Arbejdsformidlingen og var aktivt arbejdssøgende.
Hun var herefter arbejdsløs og ikke omfattet af bistandslovens § 40, stk. 3. Da ansøger var arbejdsløs, var der indtruffet en ændring i hendes forhold, som medførte, at betingelserne i § 1, nr. 3, skulle være opfyldt.
 Der blev desuden henvist til, at ansøger som arbejdssøgende måtte være omfattet af § 2 i bekendtgørelsen om hjælp til uddannelsessøgende i særlige tilfælde, hvorefter hun, jf. § 2, 4. punktum, måtte være berettiget til kontanthjælp, når hendes studietid lå efter kl. 16.
 Sagen blev behandlet i principielt møde til afklaring af, om bortfald af SU kunne betragtes som en social begivenhed, der kunne begrunde udbetaling af kontanthjælp til en ansøger, der omlagde sit studium til aftenstudium og stillede sig til rådighed for arbejdsmarkedet.
 Afgørelse:
Ankestyrelsen fandt, at ansøger, uanset omlægningen af sit studium, fortsat måtte betragtes som studerende.
Hun stod derfor ikke til rådighed for arbejdsmarkedet og var som udgangspunkt ikke berettiget til hjælp efter bistandslovens § 37, jf. bistandslovens § 40, stk. 3.
Ankestyrelsen lagde ved afgørelsen vægt på, at ansøger var tilmeldt lærerstudiet, og at hun forventede at færdiggøre sin uddannelse.
Ankestyrelsen lagde desuden vægt på, at omlægningen af studieforløbet alene skyldtes bortfald af stipendium fra Statens Uddannelsstøtte.
 Som studerende var ansøger omfattet af Socialministeriets bekendtgø relse om uddannelssøgendes ret til kontanthjælp i særlige tilfælde.
Selvom ansøger gennem bortfald af stipendium fra Statens Uddannel sesstøtte havde mistet en væsentlig del af sit forsørgelsesgrundlagfandt Ankestyrelsen ikke, at betingelserne for hjælp efter bekendt gørelsens § 1, pkt. 1-4 var opfyldt.
Ansøger var derfor ikke berettiget til at modtage kontanthjælp efter § 1 i bekendtgørelsen Ankestyrelsen fandt heller ikke, at ansøgeren var omfattet af be kendtgørelsens § 2, idet denne bestemmelse forudsætter, at ansøger var kontanthjælpsmodtager inden studiets påbegyndelse.
Denne forudsætning lå også til grund for bekendtgørelsens § 2, 4. punktum.
Da ansøger således ikke var kontanthjælpsmodtager før omlægning af sit studium var hun ikke berettiget til kontanthjælp, selvom hun udelukkende fulgte den undervisning, der lå efter kl. 16.
 Ankestyrelsen tiltrådte med denne begrundelse nævnets afgørelse.
