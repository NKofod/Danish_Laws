(Pædagogseminarier og  

 håndarbejdsseminarier) 1. Med virkning fra  1. marts 1993 overtager  

 det enkelte seminariums ledelse fastsættelsen af lønanciennitet for  

 akademikere, der ansættes til at undervise ved seminariet.
 2. Seminarierne skal herefter selv fastsætte de  

 overenskomstansatte læreres løn- og ansættelsesvilkår under de nedenfor  

 anførte betingelser.
 3. Akademikere, der ansættes til undervisning, skal  

 opfylde de kvalifikationskrav , der stilles af Undervisningsministeriet i  

 henhold til lov nr. 370 af 6. juni 1991 om uddannelse af pædagoger § 10, stk.  

 4, henholdsvis lov nr. 318 af 29. juli 1992 om uddannelse af håndarbejdslærer  

 § 10, stk. 3.
 4. Akademikere ansættes i henhold til:
- Overenskomst for akademikere i staten af 28. maj 1991 (APD cirkulære af  

 24. juni 1991 nr. 44/91), - Protokollat for akademikere i Undervisningsministeriet af 31. marts 1992  

 (APD cirkulære af 2. april 1992 nr. 42/92), - Aftale af 2. juli 1992 mellem Finansministeriet og Akademikernes  

 Centralorganisation om tillæg til overenskomstansatte lærere ved  

 håndarbejdsseminarier, og - Aftale af 2. juli 1992 om tillæg for pædagogisk-administrativ funktion  

 og hverv ved seminarier, der uddanner pædagoger.
BS/BA'er (bachelorer) ansættes efter fællesoverenskomsten med reduceret  

 lønskala (p.t. løntrin 1 til 4), jf. overenskomstens § 3. (Ansættelse kan  

 også ske som tjenestemand eller på tjenestemandslignende vilkår i  

 lønrammeforløbet 20/27/30 efter reglerne herom.
I så fald foretage  

 ministeriet pt. den endelige lønindplacering.) 5. Ansættelse i henhold til den akademiske  

 fællesoverenskomst forudsætter, at vedkommende har bestået kandidateksamen,  

 og at vedkommende ansættes til undervisning, der forudsætter akademisk  

 uddannelse , hvilket skal fremgå af stillingsopslaget.
 Ved ansættelse på deltid med mindre end 15 arbejdstimer pr. uge træffes  

 forud aftale mellem seminariet og vedkommende organisation.
 Ved ansættelse på deltid med 15-21 arbejdstimer pr. uge underretter  

 seminariet efterfølgende organisationen om ansættelsen.
 Ved ansættelse på deltid med mindst 21 arbejdstimer pr. uge forholdes som  

 ved fuldtidsansættelse.
6. Lønanciennitet tillægges tidligst fra den 1. i måneden efter bestået  

 kandidateksamen.
Beskæftigelse af akademisk art efter bestået kandidateksamen  

 medregnes i ancienniteten.
 I ganske særlige tilfælde og efter en konkret vurdering kan  

 lønancienniteten ved nyansættelse forhøjes, jf. overenskomstens § 5, stk. 2.
Fuld lønanciennitet optjenes ved mindst 15 timers beskæftigelse pr. uge i  

 gennemsnit.
Ved en beskæftigelsesgrad på under 15 timer pr. uge i gennemsnit  

 optjenes lønanciennitet forholdsmæssigt.
7. Lønnen fastsættes i overensstemmelse med reglerne i  

 fællesoverenskomsten, ministerieprotokollatet, og aftale af 2. juli 1992 om  

 tillæg til håndarbejdslærere.
Der kan ikke ydes anden løn end hjemlet her.
 8. Seminarierne skal ikke længere indsende  

 ansættelsespapirer for de overenskomstansatte lærere til ministeriet: men  

 lærerne har fortsat krav på at få et ansættelsesbrev fra seminariet.  

 Anciennitetsdato og aktuel løn incl. tillæg bør fremgå af ansættelsesbrevet.  

 Kopi af ansættelsesbrevet sendes som hidtil til AC/ Dansk Magisterforening.
 Meddelelser om fratræden, tjenestefrihed mm. skal heller ikke længere  

 indsendes til ministeriet.
 Seminarierne opretter en personalesag for hver enkelt ansat.
 I sagen skal, foruden kopi af ansættelsesbrevet, indgå fornøden  

 dokumentation for den pågældendes uddannelse, herunder eksamensbevis,  

 eventuelt tidligere beskæftigelse, fastsættelse af pågældendes  

 lønanciennitet, beskæftigelsesgrad, eventuel orlov og øvrige relevante  

 oplysninger.
 Undervisningsministeriet og Rigsrevisionen har til enhver tid adgang til  

 at kræve den enkelte personalesag indsendt til gennemsyn, ligesom seminariets  

 egen revisor skal have mulighed for at se dokumentation i personalesagerne.
 9. Seminarierne kan forelægge tvivlstilfælde i  

 forbindelse med anvendelsen af fællesoverenskomsten og  

 ministerieprotokollatet for Undervisningsministeriet, Universitetsafdelingen.
10. Undervisningsministeriet skønner, at der i  

 forbindelse med udlægning af opgaven med at fastsætte lønanciennitet efter  

 den akademiske fællesoverkomst og som tjenestemands- og tjenestemandslignende  

 ansatte, samt andre opgaver vedrørende løn- og personaleforhold vil være  

 behov for vejledning og informationsmøder for ledere, administrative  

 medarbejdere mfl.
Vi vil senere vende tilbage med nærmere oplysninger.
