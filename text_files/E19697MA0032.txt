 Der er rejst spørgsmål om, i hvilket omfang der skal svares afgift af  

 værdien af det arbejde, som en bygherre selv udfører ved opførelse af et hus  

 på egen grund, når opførelsen sker med henblik på salg eller udlejning.
 En registreret bygherre skal i de omhandlede tilfælde svare afgift af sin  

 egen arbejdsydelse ved projekteringen (arkitekt og ingeniørarbejde) eller ved  

 selve arbejdets udførelse, uanset om arbejdet falder inden for den  

 pågældendes eget fagområde.
 De i Mn.180 omtalte retningslinier for afgiftsberigtigelse af eget arbejde  

 finder kun anvendelse i tilfælde, hvor det opførte hus skal anvendes til  

 bygherrens egen beboelse eller til de i lovens § 16, stk 3, omhandlede  

 formål, for hvilke der ikke er fradragsret for indgående afgift.
 Se således Mn.180 og Dep.307.
