Udtalt, at en kommune ikke selv må samkøre registre til statistiske  

 formål til løsning af nærmere definerede konkrete opgaver.
Derimod ville  

 samkøringen kunne foretages af Kommunedata, der herefter leverer det  

 statistiske resultat til kommunen.
 Kommunernes Landsforening anmodede Registertilsynet om en udtalelse  

 vedrørende oprettelse af et enkeltkommunalt system ved navn KOMBASE til brug  

 for anvendelse i en enkelt kommune og senere eventuelt for anvendelse i andre  

 kommuner.
Det fremgik af sagen, at formålet med registeret var statistikfremstilling  

 på baggrund af oplysninger fra forskellige basisregistre.
Statistikkerne  

 skulle anvendes dels som grundlag for løsningen af konkrete  

 planlægningsopgaver, dels som et generelt statistisk redskab.
De enkelte  

 planlægningsprojekter vedrørte - revision af kommunens boligprojekt, herunder kendskab til de afledte  

 kommunale indtægter og udgifter af en given boligpolitik - en forbedret udnyttelse af boligbestanden i kommunen ud fra en opgørelse  

 af boligbehovet, der forudsattes at være aldersafhængigt.
 Oplysningerne i registeret skulle tilvejebringes ved indberetning fra  

 kommunen samt ved maskinel overførsel af oplysninger fra:
 1. Det fælleskommunale Persondatasystem.
 2. Det fælleskommunale Indkomst- og Formuegrundlag.
 3. Det fælleskommunale Boligstøtte- og Lånesystem.
 4. Det fælleskommunale Institutionssystem (børn og unge).
 5. Det fælleskommunale Økonomisystem.
 6. Det fælleskommunale Dagpengesystem.
 Registeret ønskedes endvidere samkørt med Vejregisteret og Bygnings- og  

 Boligregisteret.
 Det fremgik endvidere af sagen, at oplysninger fra de forskellige  

 basisregistre med henblik på sammenstilling skulle være personhenførbare i  

 KOMBASE.
Samkøringen mellem de involverede basisregistre skulle finde sted på  

 Kommunedata.
Så snart samkøringen havde fundet sted, overførtes udtrækket til  

 kommunen, hvor oplysningerne kunne viderebearbejdes på kommunens eget  

 edb-anlæg.
 Registertilsynet udtalte, at den ønskede samkøring ville kunne medføre en  

 sammenstilling af oplysninger om den enkelte borger fra forskellige systemer,  

 der lå ud over formålet for de registre, der dannede basis for  

 sammenstillingen.
 Muligheden for viderebearbejdning af personhenførbare oplysninger  

 sammenstillet fra ovenstående basisregistre på kommunens eget edb-anlæg ville  

 endvidere åbne mulighed for dannelser af meget følsomme profiler af  

 enkeltpersoner i kommunen.
 Registertilsynet fandt derfor på det foreliggende grundlag, at det  

 omhandlede statistiske system ikke burde oprettes i kommunen.
Registertilsynet havde dog ikke indvendinger imod, at der på Kommunedata  

 blev udarbejdet statistikker efter kriterier, der var specificeret af  

 kommunen.
Resultatet af disse statistikker kunne herefter tilsendes kommunen  

 i form af anonymiserede lister og tabeller.
Registertilsynet understregede i  

 den forbindelse, at forudsætningen herfor var, at det ikke ville være muligt  

 på nogen måde at udtrække oplysninger om enkeltpersoner af det fra  

 Kommunedata leverede statistiske materiale.
 (* 1) Registertilsynets Årsberetning 1992 side 63.
