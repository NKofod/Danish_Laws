Virksomhedsordningen - aktielejlighed Spørgsmål Svar Beskrivelse af de faktiske forhold A's virksomhed  

 ejer et antal ejerlejligheder, der udlejes.
 Hun ønsker nu at  

 erhverve en aktielejlighed, der er udlejet.
 Der ønskes  

 derfor Skatterådets stillingtagen til, om en sådan aktielejlighed kan indgå i  

 den øvrige virksomhed eller skal holdes uden for virksomhedsordningen.
Spørgers opfattelse ifølge anmodningen Forespørgerens  

 repræsentant anfører, at da det nu er muligt at købe visse former for  

 investeringsbeviser i virksomhedsordningen, må det være tilladt at købe  

 såkaldte aktielejligheder og frem/udleje disse, således at indtægter og  

 udgifter opgøres, som var der tale om almindelig udlejning af ejerboliger, og  

 således, at "aktien/lejligheden" kan købes for likvide midler i  

 virksomhedsordningen.
Der er således  

 tale om udlejning af fast ejendom, som kan inddrages under  

 virksomhedsordningen.
Det gør i den forbindelse ikke nogen forskel, at der er  

 tale om en aktielejlighed.
Overskud ved udlejning beskattes som almindelig  

 indkomst.  

 Endvidere kan en aktielejlighed ikke sammenlignes med en andelslejlighed.
 Forespørgeren  

 finder derfor, at spørgsmål 1 bør besvares bekræftende.
 Spørgsmål 2 bør  

 besvares med, at aktielejligheden ligestilles med en ejerlejlighed, og avance  

 skal opgøres efter reglerne i ejendomsavancebeskatningsloven.
 Hvis spørgsmål 2  

 besvares med, at avance skal opgøres efter reglerne i  

 aktieavancebeskatningsloven,  

 skal spørgsmål 3 besvares med, at værdistigning/værdifald skal/skal ikke  

 opgøres før lejligheden sælges/skal opgøres hvert år og medtages fradrages i  

 indkomstopgørelsen.
 Spørgsmål 4 bør  

 besvares med, at hvis lejligheden efter at have været under  

 virksomhedsordningen  

 senere overgår til privatbenyttelse og tages ud af virksomhedsordningen, vil  

 dette ikke påvirke A´s skattepligtige indkomst i dette indkomstår.
 Spørgsmål 5  

 ønskes besvaret med, at aktielejligheden efter at have været anvendt privat  

 vil  

 kunne sælges uden beskatning af avancen  

,  

  

 jf.  

 ejendomsavancebeskatningslovens § 8, stk. 4.
SKATs  

 indstilling og begrundelse Ved et  

 boligaktieselskab forstås et aktieselskab, hvor der til en aktie er knyttet  

 brugsret til en beboelseslejlighed i selskabets ejendom, jf. lov om  

 andelsboligforeninger og andre boligfællesskaber § 8 (Lovbekendtgørelse nr.  

 960  

 af 19. september 2006).
 Normalt vil  

 sammenhængen mellem aktiebesiddelsen og brugsretten fremgå af selskabets  

 vedtægter.
Boligaktieselskaber  

 er omfattet af aktieselskabsloven.
Boligaktieselskabet er et selvstændigt  

 retssubjekt.  

 Da det er boligaktieselskabet, der står som skødehaver, kan der ske  

 udskiftning  

 af aktionærerne uden formelle ændringer i ejerforholdet til ejendommen.
Boligaktionærens  

 retsposition består af fire elementer - brugsretten, andelsretten,  

 forvaltningsbeføjelserne og de økonomiske forpligtelser.
De benævnes under et  

 som en aktielejlighed eller en aktiebolig.
Udtrykket kan både betegne  

 retspositionen og de fysiske lokaler, som brugsretten angår, jf.
Betænkning  

 nr.  

 1421 om pant og udlæg i andelslejligheder (Erhvervs- og Boligstyrelsen).
 Ved besvarelsen  

 af de stillede spørgsmål vil det herefter blive lagt til grund, at det aktiv,  

 der ønskes inddraget under virksomhedsordningen ikke er en fast ejendom, men  

 aktier omfattet af aktieavancebeskatningsloven.
 Vedrørende  

 spørgsmål 1.
 Ifølge  

 virksomhedsskattelovens § 1, stk. 2, kan bl.a. aktier m.v. omfattet af  

 aktieavancebeskatningsloven ikke indgå i virksomhedsordningen, medmindre den  

 skattepligtige driver næring med sådanne aktiver.
 I henhold til §  

 1, stk. 2, 2. pkt., kan bl.a. aktier og investeringsbeviser m.v. dog indgå i  

 virksomhedsordningen, hvis de er udstedt af et investeringsselskab, jf.  

 aktieavancebeskatningslovens § 19. Dette er imidlertid ikke tilfældet for de  

 i  

 sagen omhandlede aktier.
 Disse aktier vil  

 derfor ikke kunne indgå i virksomhedsordningen.
 Hvis en  

 skattepligtig investerer midler fra virksomheden i aktier eller andre  

 værdipapirer, der ikke kan indgå i virksomhedsordningen, anses et beløb  

 svarende til værdipapirernes værdi for overført til den skattepligtige efter  

 den almindelige hæverækkefølge i virksomhedsskattelovens § 5.
 Spørgsmålet  

 indstilles derfor besvaret med nej.
 Vedrørende  

 spørgsmål 2.
 Spørgsmålet  

 bortfalder som følge af besvarelsen af spørgsmål 1.
 Vedrørende  

 spørgsmål 3.
 Spørgsmålet  

 bortfalder som følge af besvarelsen af spørgsmål 1 og 2.
 Vedrørende  

 spørgsmål 4.
 Spørgsmålet  

 bortfalder som følge af besvarelsen af spørgsmål 1 og 2.
 Vedrørende  

 spørgsmål 5.
 Spørgsmålet  

 bortfalder, jf. besvarelsen af spørgsmål 1 og 4, idet det fremgår af  

 sammenhængen  

 mellem spørgsmålene, at det forudsættes, at der er tale om aktier, der har  

 været omfattet af virksomhedsordningen, og senere udtages til privat  

 benyttelse.
Det kan dog  

 generelt udtales, at avance ved afståelse af aktier som udgangspunkt  

 beskattes  

 efter de almindelige regler herfor i aktieavancebeskatningsloven.
Lovens §  

 15,  

 stk. 1, indeholder dog en undtagelse, hvorefter personers gevinst og tab ved  

 afståelse af aktier, andelsbeviser og lignende værdipapirer, der er forbundet  

 med brugsret til en beboelseslejlighed i en ejendom med flere  

 beboelseslejligheder,  

 er skattefri, når beboelseskravet m.m. jf. ejendomsavancebeskatningslovens §  

 8,  

 stk. 4, er opfyldt.
Gevinst og tab ved udlodning af likvidationsprovenu af  

 disse aktier m.v. er under samme betingelser skattefri, når udlodningen  

 finder  

 sted i det kalenderår, hvori selskabet m.v. endeligt opløses, jf. § 15, stk.  

 2.
 Det fremgår af  

 ejendomsavancebeskatningslovens § 8, stk. 4, at fortjeneste og tab ved  

 afståelse,  

 herunder ved udlodning af likvidationsprovenu i det kalenderår, hvori  

 selskabet  

 mv. endeligt opløses, af aktier, andelsbeviser og lignende værdipapirer, der  

 er  

 forbundet med brugsret til en beboelseslejlighed i en ejendom med flere  

 beboelseslejligheder, ikke medregnes ved opgørelsen af skattepligtig indkomst  

 efter aktieavancebeskatningsloven, hvis lejligheden har tjent til bolig for  

 ejeren af værdipapiret eller dennes husstand i en del af eller hele den  

 periode, hvori denne har ejet værdipapiret, og hvor betingelserne for at  

 kunne  

 afstå værdipapiret skattefrit (efter § 8, stk. 4) har været opfyldt, jf.  

 tillige Ligningsvejledningen; Erhvervsdrivende 2007-1, afsnit  


  

 E.J.1.5  


.
Skatterådets afgørelse og begrundelse Skatterådet tiltræder  

 SKAT's indstilling med den anførte begrundelse.
