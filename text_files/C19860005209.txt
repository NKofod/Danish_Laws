(Til samtlige ministerier, styrelser,  

 kommunalbestyrelser m.v.) I henhold til lov om folkeregistrering, jfr. lovbekendtgørelse nr. 508 af  

 14. september 1978, administrerer indenrigsministeriet et centralt  

 personregister (CPR) med det formål at opbevare og formidle visse almindelige  

 personoplysninger.
I CPR registreres alle personer, som efter den 1. april 1968 - for  

 Grønlands vedkommende dog efter den 1. maj 1972 - har været tilmeldt et dansk  

 folkeregister, samt personer, der er bosat uden for Danmark, men som i kraft  

 af medlemskab af ATP eller pligt til at svare kildeskat eller sømandsskat har  

 fået tildelt personnummer.
Registrering i et færøsk folkeregister bevirker  

 ikke optagelse i CPR.
CPR indeholder bl.a. oplysninger om personers personnummer, navn,  

 stilling, adresse, køn, fødselsdato og fødselsregistreringssted, civilstand  

 og statsborgerret.
Personer, der er døde, forsvundne eller udvandrede,  

 bibeholdes i CPR med det senest kendte dataindhold.
Herudover opbevares historiske oplysninger vedrørende adresse,  

 civilstands- og navneregistreringer.
Det historiske dataindhold kan gå  

 tilbage til 1. januar 1971.
 I henhold til § 2 i lov om folkeregistrering fastsættes herved følgende  

 bestemmelser om offentlige myndigheders adgang til at rekvirere oplysninger  

 fra CPR:
I.
ADGANGEN TIL OPLYSNINGER I CPR Enhver offentlig - statslig eller kommunal - myndighed har adgang til  

 CPR's personoplysninger i DET OMFANG, OPLYSNINGERNE HAR VÆSENTLIG BETYDNING  

 FOR MYNDIGHEDENS VIRKSOMHED ELLER FOR EN AFGØRELSE, SOM MYNDIGHEDEN SKAL  

 TRÆFFE.
II.
FREMGANGSMÅDEN VED FREMSKAFFELSE AF OPLYSNINGER FRA CPR A.
ENKELTFORESPØRGSLER Adgangen til at rette enkeltforespørgsler til CPR er i almindelighed  

 betinget af, at den omspurgte persons opholdskommune ikke er kendt af  

 vedkommende myndighed.
 Er opholdskommunen kendt, rettes henvendelse til kommunens folkeregister.
 Vedrører de ønskede oplysninger kun en enkelt eller et mindre antal  

 personer, indsendes en »CPR-FORESPØRGSELSLISTE« i udfyldt stand til  

 afdelingen for personregistrering.
 Blanketten kan rekvireres fra statens informationstjeneste (Formular  

 CPR-10). Da blanketten med afdelingens besvarelse af forespørgslen vil blive  

 tilbagesendt i rudekuvert, skal navnet på den forespørgende myndighed være  

 anført med den fuldstændige postadresse.
 Idet der i øvrigt henvises til vejledningen på blankettens bagside  

 bemærkes, at værdien af eftersøgningen i CPR helt afhænger af, om det  

 pågældende personnummer er korrekt opgivet, eller - hvis personnummeret ikke  

 er kendt - om de anførte oplysninger om fødselsdag, køn og navn eller  

 eventuelt om tidligere adresse svarer til de tilsvarende oplysninger i CPR.
 Er eftersøgningen i CPR resultatløs, eller er der tvivl om, hvorvidt den  

 (eller de) udskrift(er), som tilbagesendes som svar på forespørgslen,  

 vedrører den efterspurgte person, kan der eventuelt indsendes en fornyet  

 forespørgsel, f.eks. med en mulig afvigende stavemåde for navn eller med en  

 anden mulig fødselsdag eller adresse.
 Udtræk af CPR, der ikke skal indeholde historiske oplysninger, kan  

 foreligge i 2 forskellige udgaver:
 En ADRESSEUDSKRIFT, der alene indeholder oplysning om personnummer, navn,  

 adresse, samt oplysning om evt. død, forsvinding eller udvandring.
 En AKTUEL UDSKRIFT, der indeholder ALLE aktuelle data.
Der angives på »CPR-FORESPØRGSELSLISTE« hvilke data, der ønskes  

 fra CPR.
Mangler denne angivelse, leveres »adresseudskrift«.
 Særlig med hensyn til adressen bemærkes, at visse personers adresse nyder  

 beskyttelse overfor private, jfr. indenrigsministeriets bekendtgørelse nr.  

 320 af 12. juni 1985 om folkeregistrering, § 11. I tilfælde af en sådan  

 adressebeskyttelse er dette anført ved adressen, jfr. nærmere afsnit III  

 nedenfor.
 Svaret på forespørgslen vil normalt være den forespørgende myndighed i  

 hænde, senest 1 uge efter forespørgslen er kommet afdelingen for  

 personregistrering i hænde.
Indenrigsministeriet, afdelingen for personregistrering, forbeholder sig  

 at kræve betaling for enkeltforespørgsler, såfremt disse indsendes i et  

 større antal.
I sådanne tilfælde vil myndigheden eventuelt blive opfordret  

 til at omlægge forespørgslerne, jfr. nedenfor under punkt E.
B.
HASTENDE ENKELTFORESPØRGSLER I særlige tilfælde kan der rettes telefonisk forespørgsel angående  

 enkeltpersoners data.
Ved henvendelsen skal der gives oplysning om den  

 efterspurgte persons personnummer eller om fødselsdato, køn og navn, eller  

 eventuelt om tidligere adresse.
 Telefoniske forespørgsler vil normalt kunne besvares samme dag, som  

 henvendelsen foretages.
Af hensyn til kapaciteten er TELEFONISK FORESPØRGSEL DOG BEGRÆNSET TIL  

 TILFÆLDE, HVOR DEN EFTERSPURGTES OPHOLDSKOMMUNE ER UKENDT.
Endvidere er denne  

 særlige service BEGRÆNSET TIL TILFÆLDE, HVOR DEN FORESPØRGENDE MYNDIGHED PÅ  

 GRUND AF SÆRLIGE OMSTÆNDIGHEDER IKKE KAN AFVENTE SÆDVANLIG SVARTID.  

 Telefoniske forespørgsler rettes til indenrigsministeriet,  

 forespørgselsafdelingen, på et særligt telefonnummer.
 Ligesom ved skriftlige enkeltforespørgsler forbeholder  

 indenrigsminsisteriet sig at kræve betaling, hvis der rettes telefoniske  

 forespørgsler i et større antal.
C.
FORESPØRGSLER PÅ HISTORISKE REGISTRERINGER Forespørgsler på historiske registreringer kan ikke foregå telefonisk.  

 »CPR-FORESPØRGSELSLISTE« skal udtrykkeligt indeholde anmodning om  

 historiske registreringer, hvorefter der leveres en TOTALUDSKRIFT.
D.
TERMINALFORESPØRGSLER Der kan gives adgang til at rette forespørgsler til CPR ved  

 terminalopslag.
I CPR's servicesystem - terminalforespørgsler kan der søges  

 på personnummer, fødselsdato og navn, samt adresse.
Direkte  

 terminalforbindelse til CPR etableres efter aftale med afdelingen for  

 personregistrering, hvor der også kan indhentes nærmere oplysninger og  

 rekvireres informationsmateriale.
Udgifterne i forbindelse med  

 terminalforespørgsler til CPR skal betales af vedkommende myndighed.
E.
MASSEFORESPØRGSLER I tilfælde, hvor der opstår behov for at indhente et  

 større antal personoplysninger i CPR, kan det betyde en økonomisk og  

 tidsmæssig besparelse, hvis de oplysninger, som skal anvendes ved  

 forespørgslerne, findes på magnetbånd el. lign.
Dette spørgsmål og kravene  

 til således mekaniserede oplysninger skal aftales med afdelingen for  

 personregistrering.
F.
ANDEN UDNYTTELSE AF CPR Udover enkeltforespørgsler og masseforespørgsler kan offentlige  

 myndigheder få adgang til at udnytte oplysninger i CPR til løsning af større  

 enkeltopgaver ved anvendelse af CPR's servicesystem - masseudtræk.
Det er  

 således muligt at udtrække personoplysninger fra CPR ud fra bestemte  

 kriterier, f.eks. alder, køn, civilstand og lokalitet, ligesom det er muligt  

 løbende at få persondata ajourført gennem CPR.
 I alle sådanne tilfælde er det nødvendigt, at opgavens løsning forinden  

 aftales med afdelingen for personregistrering, hvor der også kan indhentes  

 nærmere oplysninger og rekvireres informationsmateriale om mulighederne for  

 masseudtræk fra CPR.
 De udgifter, der er forbundet med udtræk af CPR, skal betales af  

 vedkommende myndighed.
III.
ANDRE BESTEMMELSER De fra CPR meddelte oplysninger til offentlige myndigheder må af  

 myndigheden alene anvendes til varetagelsen af de til myndigheden henlagte  

 opgaver, herunder udveksling af oplysninger med andre myndigheder, under  

 iagttagelse af lov nr. 294 af 8. juni 1978 om offentlige myndigheders  

 registre.
Oplysninger, som myndigheder rekvirerer i CPR, må ikke uden udtrykkelig  

 aftale med indenrigsministeriet, afdelingen for personregistrering,  

 videregives til private.
Dette er særlig vigtigt i tilfælde, hvor en adresse  

 er markeret som beskyttet, eller hvor personer opholder sig i fængsel eller  

 lignende institution, uanset om adressen er markeret som beskyttet.
I givet  

 fald må en privat spørger henvises til de kommunale folkeregistre.
 Om indenrigsministeriets retningslinier vedrørende udlevering og  

 anvendelse af personnumre henvises til cirkulære nr. 169 af 31. oktober 1984.
IV.
IKRAFTTRÆDELSESBESTEMMELSER Cirkulæret træder i kraft den 1. juni 1986. Samtidig ophæves  

 indenrigsministeriets cirkulære nr. 75 af 2. april 1979 om offentlige  

 myndigheders adgang til oplysninger i det centrale personregister (CPR).
