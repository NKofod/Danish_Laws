Betænkning afgivet af Erhvervsudvalget  

 den 10. maj 2001 Betænkning over Forslag til lov om finansiel virksomhed [af  

 økonomiministeren (Marianne Jelved)] 1. Ændringsforslag Der er stillet 17 ændringsforslag til lovforslaget.  

 Økonomiministeren har stillet ændringsforslag nr. 3-17.  

 Venstres, Det Konservative Folkepartis og Centrum-Demokraternes medlemmer af  

 udvalget har stillet ændringsforslag nr. 1. Enhedslistens medlem af  

 udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 8. februar 2001 og var til  

 1. behandling den 2. marts 2001. Lovforslaget blev efter 1. behandling  

 henvist til behandling i Erhvervsudvalget.
Udvalget anmoder om, at  

 lovforslaget henvises til fornyet udvalgsbehandling efter 2. behandling med  

 henblik på en fornyet drøftelse af overgangsordningen i det  

 tilbagetagne ændringsforslag af økonomiministeren til  

 lovforslagets § 81.
Møder Udvalget har behandlet lovforslaget i 8 møder.
Høring Et udkast til lovforslaget har inden fremsættelsen  

 været sendt i høring, og økonomiministeren sendte den 7.  

 december 2000 dette udkast til udvalget, jf.
L 165   bilag 1 (udkastet har  

 tidligere været omdelt på alm. del   bilag 120). Endvidere har et  

 særskilt lovudkast vedrørende tavshedspligt og kundeoplysninger  

 været sendt i høring, og økonomiministeren sendte den 17.  

 januar 2001 dette udkast til udvalget, jf.
L 165   bilag 2 (udkastet har  

 tidligere været omdelt på alm. del   bilag 185). Den 8. februar  

 2001 sendte økonomiministeren de indkomne høringssvar til  

 udvalget, jf.
L 165   bilag 3. Den 19. februar 2001 sendte  

 økonomiministeren et høringsnotat til udvalget, jf.
L 165  

 bilag 6. Den 19. februar 2001 sendte økonomiministeren et  

 særskilt høringsnotat til udvalget vedrørende  

 tavshedspligt og videregivelse af kundeoplysninger, jf.
L 165   bilag 7.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Finansrådet, Forbrugerrådet, Forsikring & Pension og Realkreditrådet.
 Økonomiministeren har over for udvalget kommenteret  

 de skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Finansrådet, Forsikring & Pension og Realkreditrådet.
Spørgsmål Udvalget har stillet 41 spørgsmål til  

 økonomiministeren til skriftlig besvarelse, som denne har besvaret med  

 undtagelse af spørgsmål nr. 41. Spørgsmålet  

 forventes besvaret af økonomiministeren inden 2. behandling.
3. Indstillinger og politiske bemærkninger Et mindretal i udvalget (S, SF, RV og Kirsten Jacobsen  

 (UP)) opfordrer regeringen til som følge af oprettelsen af Det  

 Finansielle Virksomhedsråd at evaluere denne nyskabelse og give  

 Erhvervsudvalget en redegørelse om resultatet i folketingssamlingen  

 2003-04. Evalueringen har til formål at få klarlagt, om den nye  

 rådsstruktur i Finanstilsynet har medvirket til et effektivt tilsyn og  

 gennemsigtige regler bl.a. om god skik, der er med til at styrke kundernes  

 forhold.
Endvidere understreges det, at virksomhedsrådet er  

 en del af den offentlige forvaltning.
Etableringen ændrer således  

 ikke på Folketingets parlamentariske kontrol på området.  

 Endvidere ændres den ansvarlige ministers kompetence reelt ikke, da  

 ministeren efter gældende praksis ikke instruerer Finanstilsynet i  

 konkrete tilsynsmæssige forhold.
Et mindretal i udvalget (V, KF, DF, CD og KRF)  

 indstiller lovforslaget til vedtagelse med de under nr. 1 og 3-17  

 stillede ændringsforslag.
Mindretallet vil stemme imod det under nr. 2  

 stillede ændringsforslag.
 Venstre har med tilfredshed noteret sig, at Venstres  

 forslag om at etablere en rådsstruktur på det finansielle  

 område kan forventes gennemført med økonomiministerens  

 forslag om at nedsætte Det Finansielle Virksomhedsråd, som  

 støttes af et bredt flertal.
Et andet mindretal i udvalget (S og RV) indstiller  

 lovforslaget til vedtagelse med de af økonomiministeren  

 stillede ændringsforslag.
Mindretallet vil stemme imod de under nr. 1  

 og 2 stillede ændringsforslag.
Et tredje mindretal i udvalget (SF) indstiller  

 lovforslaget til vedtagelse med de under nr. 2, 5, 6, 8-11 og 13-17  

 stillede ændringsforslag.
Mindretallet vil stemme imod de under nr. 1,  

 3, 4, 7 og 12 stillede ændringsforslag.
Et fjerde mindretal i udvalget (EL) indstiller  

 lovforslaget til vedtagelse med de under nr. 2, 5, 6, 8, 11 og 13-17  

 stillede ændringsforslag.
Mindretallet vil stemme imod de under nr. 1,  

 3, 4, 7, 9, 10 og 12 stillede ændringsforslag.
Et femte mindretal i udvalget (Kirsten Jacobsen  

 (UP)) indstiller lovforslaget til vedtagelse med de under nr. 2, 5-8,  

 11 og 13-17 stillede ændringsforslag.
Mindretallet vil stemme imod de  

 under nr. 1, 3, 4, 9, 10 og 12 stillede ændringsforslag.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	et mindretal (V, KF og CD), tiltrådt af et  

mindretal (DF og KRF):
Til § 3 1) Stk. 2, 2. pkt., udgår.
[Ændring vedrørende regler om god skik som  

 følge af forslaget om etablering af Det Finansielle  

 Virksomhedsråd] Af	et mindretal (EL), tiltrådt af et mindretal (SF  

 og Kirsten Jacobsen (UP)):
Til § 6 2) Efter 1. pkt. indsættes som nyt punktum:
» [  

 Forbud mod videregivelse af rent private oplysninger inden for finansielle  

 koncerner] Af	økonomiministeren, tiltrådt af et flertal  

 (S, V, KF, DF, CD, RV og KRF):
Til § 8 3) Stk. 2 affattes således:
»Stk. 2. Til  

 koncernvirksomheder, der er underlagt tavshedspligt som nævnt i § 4,  

 stk. 1, samt til virksomheder som nævnt i § 27, stk. 2, der er  

 underlagt en tavshedspligt som nævnt i § 4, stk. 1, kan videregivelse  

 efter stk. 1 ske uden samtykke, hvis der er tale om generelle  

 kundeoplysninger, der danner grundlag for inddeling i kundekategorier, og  

 hvis videregivelsen er nødvendig for, at den virksomhed, som  

 oplysninger videregives til, kan forfølge en berettiget interesse, og  

 hensynet til privatkunden ikke overstiger denne interesse.« [Oplysninger til fællesejede virksomheder] 4) Efter stk. 2 indsættes som nyt stykke:
»Stk. 3.  

 Sædvanlige oplysninger om erhvervskundeforhold kan videregives til brug  

 for markedsføring og rådgivning til en finansiel virksomhed, der  

 er underlagt en tavshedspligt som nævnt i § 4.« [Oplysninger om erhvervskunder] Af	økonomiministeren, tiltrådt af  

udvalget:
Til § 10 5) I stk. 3 ændres »oplyse om« til: »oplyses om«.
[Redaktionel ændring] Til § 13 6) I stk. 3 ændres »at  

 ændringen er foretaget« til: »at den finansielle virksomhed har modtaget underretning  

 om ændringen «.
[Redaktionel ændring] Af	økonomiministeren, tiltrådt af et flertal  

 (udvalget med undtagelse af SF og EL):
Til § 19 7) Stk. 5 affattes således:
»Stk. 5.  

 Spekulationsforretninger i stk. 1 omfatter ikke lån i euro mod  

 registreret pant i fast ejendom, såfremt ejendommen ikke anvendes til  

 erhvervsmæssige formål. « [Optagelse af euro-lån mod registreret pant i fast  

 ejendom] Af	økonomiministeren, tiltrådt af  

udvalget:
Til § 45 8) Ordene »afhænder  

 kapitalandele i en finansiel holdingvirksomhed«  

 ændres til: »afhænder kapitalandele i  

 en finansiel virksomhed «.
[Redaktionel ændring] Af	økonomiministeren, tiltrådt af et flertal  

 (udvalget med undtagelse af EL og Kirsten Jacobsen (UP)):
Ny paragraf 9) Efter § 64 indsættes som ny paragraf:
» Stk. 2. Det Finansielle Virksomhedsråd Stk. 3. Rådets medlemmer udpeges for 4 år ad  

 gangen.
Medlemmerne kan genudpeges.
Stk. 4. For hvert medlem udpeges en suppleant.
Ved et  

 medlems forfald deltager suppleanten på medlemmets vegne.
Endvidere  

 udpeges 2 særligt sagkyndige for hvert medlem udpeget efter stk. 1, nr.  

 4-6, og op til 4 særligt sagkyndige for hvert medlem udpeget efter stk.  

 1, nr. 7 og 8. De særligt sagkyndige kan efter formandens beslutning  

 deltage i rådets møder uden stemmeret.
Dog kan der højst  

 deltage 2 særligt sagkyndige med hver af de i stk. 1, nr. 4-8, udpegede  

 medlemmer ved behandling af de enkelte sager på  

 rådsmøderne.
 Stk. 5. § 72, stk. 1, finder anvendelse for  medlemmerne  

 og suppleanterne af rådet samt de særligt sagkyndige.
Stk. 6. Rådet træffer afgørelse med  

 simpelt flertal.
Ved stemmelighed er formandens stemme afgørende.
Stk. 7. Økonomiministeren fastsætter  

 rådets forretningsorden.« [Etablering af Det Finansielle Virksomhedsråd] Til § 72 10) I stk. 5, nr. 1, ændres »Forsikringsrådet« til:  

»Det Finansielle Virksomhedsråd«.
[Etablering af Det Finansielle  

 Virksomhedsråd] Af	økonomiministeren, tiltrådt af  

udvalget:
Til § 78 11) I stk. 2 ændres »§§  

 4-10« til: »§§ 4-9, §  

 10, stk. 1, 2 og 4«.
[Redaktionel ændring] Af	økonomiministeren, tiltrådt af et flertal  

 (S, V, KF, DF, CD, RV og KRF):
 12) Efter stk. 2 indsættes som nyt stykke:
» Stk. 3 og 4 bliver herefter til stk. 4 og 5.
[Udsendelse af oplysninger om samtykke for år  

 2002] Af	økonomiministeren, tiltrådt af  

udvalget:
 13) Efter stk. 4, der bliver stk. 5, indsættes som nyt  

 stykke:
» [Ikrafttrædelsestidspunkt for ophævelse af  

 kravet om mindst 2 revisorer i visse finansielle virksomheder] Til § 84 14) Nr. 7 affattes således:
 »7. § 15 f, stk. 4, affattes således:
» [Redaktionel ændring] 15) Nr. 23 affattes således:
»23. I § 54, stk. 1, ændres »§ 1, stk. 3, 5 og  

 7« til: »§ 1, stk. 3, 5 og 6« og »§§ 47 og 48« til: »og §§ 47 og 48«.« [Redaktionel ændring] 16) Nr. 24 affattes således:
»24. I § 54, stk. 1, udgår »§ 7 b, stk. 1, 6, 7  

 og 8, § 7 c, stk. 1, § 7 g, stk. 1-3,«, »§ 18 og § 18 a, stk. 1, § 19, stk. 1  

 og 2,«, »§ 19 b, § 19 c, stk. 1, § 19 d, § 19 e, § 19 f, § 19 g, § 19 h,«, »,  

 § 49, stk. 5, 3. pkt., § 50, stk. 2, og § 51«, og »3. pkt.  

 ophæves.« [Redaktionel ændring] Til § 88 17) Efter nr. 2 indsættes som nyt nummer:
»01. I § 84, stk. 3, ændres »50, stk. 4, og § 51 i lov  

 om banker og sparekasser m.v.« til: »§ 65, stk. 4, og § 74 i lov om finansiel  

 virksomhed«.« [Redaktionel ændring] Bemærkninger Til nr. 1 Ændringsforslaget er en konsekvens af forslaget om  

 nedsættelse af Det Finansielle Virksomhedsråd, der blandt andet  

 skal rådgive Finanstilsynet om dets fastsættelse af regler,  

 herunder for eksempel om retningslinjer om redelig forretningsskik og god  

 praksis.
Rådets sammensætning afspejler såvel  

 branchekendskab som kendskab til forbrugerinteresser.
Endvidere udpeges et  

 antal særligt sagkyndige, for eksempel angående forbrugerforhold,  

 som ved deltagelse i rådets møder vil kunne bidrage med  

 yderligere oplysning af de sager, hvor særlig ekspertise vurderes  

 påkrævet.
På denne baggrund er der ikke behov for, at  

 Finanstilsynet gennemfører forhandlinger med Forbrugerombudsmanden og  

 Konkurrencestyrelsen om fastsættelse af regler og retningslinjer om  

 redelig forretningsskik og god praksis.
Endvidere vil en opretholdelse af  

 dette krav i lovforslaget kunne skabe tvivl om afgrænsningen af  

 Finanstilsynets og Det Finansielle Virksomhedsråds indbyrdes  

 kompetence.
Til nr. 2 For at beskytte kunderne mod et pres fra finansielle  

 koncerner fjernes muligheden for, at oplysninger om rent private forhold kan  

 videregives til andre virksomheder inden for koncernen.
Det vil fortsat  

 stå frit for kunden at aflevere private oplysninger til de enkelte  

 virksomheder i den finansielle koncern på samme måde, som kunder  

 gør det til finansielle virksomheder, der ikke er en del af en  

 koncern.
Til nr. 3 Efter ændringsforslaget kan finansielle virksomheder  

 videregive fortrolige oplysninger til virksomheder som nævnt i § 27,  

 stk. 2, der er underlagt en tavshedspligt som nævnt i § 4, stk. 1,  

 såfremt betingelserne i stk. 2 er opfyldt.
Det er ikke et krav, at  

 videregivelsen sker til en koncernforbunden virksomhed.
 Forslaget indebærer således en lempelse af de  

 gældende tavshedspligtsbestemmelser, hvorefter finansielle virksomheder  

 kun kan videregive fortrolige oplysninger til ikke koncernforbundne  

 virksomheder, såfremt videregivelsen er berettiget efter forslagets §  

 4, stk. 1.
 Ændringsforslaget ligestiller finansielle  

 koncernvirksomheder og virksomheder omfattet af § 27, stk. 2, der er  

 underlagt tavshedspligt som nævnt i § 4, stk. 1.  

 Ændringsforslaget betyder, at en virksomhed, der ejes af en flerhed af  

 finansielle virksomheder og er underlagt tavshedspligt som nævnt i § 4,  

 stk. 1, kan få fortrolige oplysninger efter § 8, stk. 2, fra samtlige  

 finansielle virksomheder, der indgår i ejerkredsen.
Til nr. 4 Forslaget tilsigter, at videregivelse af sædvanlige  

 oplysninger i erhvervskundeforhold kan videregives uændret i forhold  

 til de gældende regler.
Herved præciseres, at bestemmelserne i §  

 8, stk. 1 og 2, ikke omfatter adgangen til at videregive oplysninger om en  

 erhvervskunde til brug for markedsføring eller rådgivning.
Dog  

 fjernes kravet om koncernforbundethed som i det øvrige lovforslag.
Til nr. 5 og 6 Ændringsforslagene er alene af redaktionel  

 karakter.
Til nr. 7 Det fastsættes, at lån i euro mod pant i fast  

 ejendom ikke omfattes af spekulationsbegrebet i § 19, stk. 1. Der gives  

 mulighed for, at der kan optages lån i euro mod registreret pant i fast  

 ejendom.
Pant i erhvervsejendomme kan dog ikke bruges som sikkerhed.
Da det  

 er forbundet med uforholdsmæssigt store administrative byrder for  

 institutterne at formålsbegrænse bestemmelsen, er det alene et  

 krav, at lånet skal optages med sikkerhed i fast ejendom.  

 Realkreditloven sondrer mellem forskellige ejendomskategorier som f.eks.  

 kontor- og forretningsejendomme, ejerboliger til helårsbrug, alment  

 boligbyggeri, industri- og håndværksejendomme osv.
Det  

 fremgår af realkreditloven, at såfremt 80 pct. af ejendommens  

 samlede bruttoareal tilhører én ejendomskategori, så kan  

 hele ejendommen belånes efter reglerne for denne ejendomskategori.
Det  

 vil sige, at hvis f.eks. en frisørsalon udgør 15 pct. af en  

 ejendom og resten udgøres af en boligdel, så vil hele ejendommen  

 kunne belånes som en beboelsesejendom.
Hvis frisørsalonen  

 udgør halvdelen af ejendommen, vil halvdelen skulle belånes  

 efter reglerne om belåning af erhvervsejendomme.
Dette er således  

 uændret i forhold til i dag.
Til nr. 8 Ændringsforslaget er alene af redaktionel  

 karakter.
Til nr. 9 Der foreslås nedsat et råd (Det Finansielle  

 Virksomhedsråd).
 Det Finansielle Virksomhedsråd har  

 Forsikringsrådet som forbillede og skal ses som en udbygning af dette,  

 men således at rådet kommer til at omfatte størstedelen af  

 det finansielle virksomhedsområde i overensstemmelse med de  

 intentioner, der ligger i forslag til lov om finansiel virksomhed.  

 Rådet vil således beskæftige sig med afgørelser for  

 penge- og realkreditinstitutter, forsikringsselskaber, pensionskasser,  

 forsikringsmæglere, ATP, LD, fondsmæglere og udstedere af  

 elektroniske penge.
Etableringen af et finansielt virksomhedsråd frem  

 for et råd for hver branche vil sikre ensartede afgørelser inden  

 for de områder, hvor der er fælles regler for brancherne, og i de  

 situationer, hvor fortolkningen af en regel har betydning for flere brancher.  

 Dette er bl.a. vigtigt ved afgørelser vedrørende koncerner.
Der  

 er endvidere en klar tendens til, at reglerne for brancherne får flere  

 fællestræk.
Som eksempel herpå kan nævnes  

 regnskabsreglerne.
Ved et råd for hver branche vil der kunne  

 opstå kompetenceproblemer rådene imellem, da flere råd vil  

 være kompetente til at træffe afgørelser i henhold til lov  

 om finansiel virksomhed.
 Forslaget indebærer, at Forsikringsrådet  

 nedlægges, da Forsikringsrådets opgaver bliver overtaget af Det  

 Finansielle Virksomhedsråd.
Det Finansielle Virksomhedsråd er en del af den  

 offentlige forvaltning og som følge deraf underlagt de  

 forvaltningsretlige regler.
Rådet vil   på linje med  

 Forsikringsrådet   være en del af Finanstilsynet.
Rådets  

 afgørelser kan ligesom Finanstilsynets andre afgørelser  

 indbringes for Erhvervsankenævnet.
 Fondsrådet, som er nedsat efter  

 værdipapirhandelsloven og Det rådgivende udvalg vedrørende  

 forsikringsmæglervirksomhed fortsætter deres virksomhed, da disse  

 råd er selvstændige organer med andre opgaver.
Etablering af Det Finansielle Virksomhedsråd vil  

 medføre en øget arbejdsbyrde i Finanstilsynet ved at skulle yde  

 sekretariatsbistand til rådet svarende til 1 AC-årsværk,  

 0,4 mio. kr.
Hertil kommer driftsudgifter på 0,1 mio. kr.
Under  

 forudsætning af, at Forsikringsrådet nedlægges, vil der  

 derudover være øgede lønomkostninger til formand og  

 næstformand for Det Finansielle Virksomhedsråd på 0,1 mio.  

 kr.
Stk. 1 fastsætter sammensætningen af Det  

 Finansielle Virksomhedsråd.
Det foreslås, at rådet bliver  

 sammensat af et flertal af repræsentanter (5), der er uafhængige  

 af den finansielle sektor.
Herudover deltager repræsentanter med  

 finansielt branchekendskab (3). Formanden og næstformanden udpeges af  

 økonomiministeren.
Et medlem med økonomisk og finansiel indsigt  

 udnævnes af økonomiminsteren efter indstilling fra Danmarks  

 Nationalbank.
De resterende medlemmer, suppleanter og særligt  

 sagkyndige udnævnes af ministeren efter indstilling fra relevante  

 organisationer samt ATP og LD.
Ved fastsættelsen af størrelsen og  

 sammensætningen af rådet er der lagt vægt på, at  

 rådet kan fungere effektivt.
Endvidere foreslås det, at  

 rådets sammensætning afspejler såvel branchekendskab som  

 kendskab til brugerinteresser.
Ligeledes er det væsentligt, at der  

 afhængigt af sagernes karakter   kan inddrages den nødvendige  

 ekspertise.
Stk. 2 fastlægger Det Finansielle  

 Virksomhedsråds opgaver.
Det Finansielle Virksomhedsråd  

 træffer afgørelse i tilsynssager, som Finanstilsynet  

 forelægger rådet.
Finanstilsynet skal forelægge  

 tilsynssager af principiel karakter samt tilsynssager, der har  

 videregående betydelige følger for finansielle virksomheder og  

 finansielle holdingvirksomheder.
Derudover forudsættes det, at Det Finansielle  

 Virksomhedsråd kan komme med en rådgivende udtalelse om  

 bekendtgørelser, som Finanstilsynet udsteder inden for sit  

 kompetenceområde.
Udtalelsen kan bl.a. indeholde en vurdering af de  

 administrative konsekvenser for erhvervslivet af den påtænkte  

 bekendtgørelse.
Eksempler på bekendtgørelser, der vil  

 være relevante at forelægge rådet, er  

 værdiansættelsesbekendtgørelsen,  

 puljebekendtgørelsen, bekendtgørelsen om spekulation samt  

 retningslinjer om god skik-reglen og  videregivelse af kundeoplysninger.
 Endelig kan rådet bistå Finanstilsynets med  

 dets informationsvirksomhed.
Det har vist sig, at Finanstilsynet i visse situationer  

 må forholde sig til problemstillinger eller bliver involveret i  

 arbejdsopgaver, der falder uden for Finanstilsynets sædvanlige  

 tilsynsvirksomhedsområde, f.eks. i forbindelse med kriser i finansielle  

 virksomheder.
Som oplyst over for Folketinget i forbindelse med  

 samrådspørgsmål E (alm. del   bilag 73) stillet af  

 Folketingets Politisk-Økonomisk Udvalg den 19. januar 1998 er der  

 fastlagt en procedure for Finanstilsynet i disse situationer.
I stk. 4 er indsat en bestemmelse for særligt  

 sagkyndiges deltagelse i møder.
For at sikre, at der i rådets  

 sagsbehandling kan inddrages den fornødne ekspertise i sager, der  

 udelukkende handler om et bestemt sagsområde, f.eks. forsikring,  

 foreslås det i stk. 4, at der for hvert medlem udpeget efter  

 stk. 1, nr. 4-6, udpeges 2 særligt sagkyndige og for hvert medlem  

 udpeget efter stk. 1, nr. 7-8 udpeges op til 4 særligt sagkyndige, som  

 deltager i rådets behandling af emner på deres respektive  

 områder. 1-2 sagkyndige fra det pågældende område kan  

 medvirke i rådets behandling af sagen, selv om der ikke er forfald fra  

 det pågældende medlem.
De særligt sagkyndige har ret til at  

 udtale sig om sagen i rådet, men har ikke stemmeret.
Der kan  

 højst deltage 2 særligt sagkyndige sammen med hvert medlem ved  

 behandlingen af de enkelte sager på rådsmøderne.
Det er  

 rådets formand, der træffer beslutning om, i hvilket omfang de  

 særligt sagkyndige skal deltage i rådets møder.
Ved  

 udpegning af særligt sagkyndige er det vigtigt, at de forskellige  

 finansielle virksomhedstyper bliver repræsenteret, således at den  

 fornødne ekspertise sikres inden for alle områder.
Det  

 forudsættes, at Finansrådet har 2 særligt sagkyndige, og at  

 Den Danske Fondsmæglerforening har 1 særligt sagkyndig.
Inden for  

 forsikringsområdet har Forsikring & Pension 2 særligt  

 sagkyndige, Forsikringsmæglernes Brancheforening og  

 Forsikringsmæglerforeningen i Danmark har tilsammen 1 særligt  

 sagkyndig og Arbejdsmarkedets Tillægspension/Lønmodtagernes  

 Dyrtidsfond har tilsammen 1 særligt sagkyndig.
Da Det Finansielle  

 Virksomhedsråd ikke træffer afgørelser i henhold til lov  

 om firmapensionskasser og lov om investeringsforeninger og specialforeninger,  

 er der ikke behov for at de respektive områder er repræsenteret  

 ved særligt sagkyndige. Økonomiministeren vil i forbindelse med  

 en kommende lovændring foreslå dette ændret, således  

 at Det Finansielle Virksomhedsråd også træffer  

 afgørelser inden for disse områder, samtidig med at det  

 også bliver muligt at udpege særligt sagkyndige.
I stk. 5 foreslås det, at den særlige  

 tavshedspligt, der gælder for ansatte i Finanstilsynet, finder  

 tilsvarende anvendelse på medlemmer og suppleanter af Det Finansielle  

 Virksomhedsråd samt de særligt sagkyndige.
Baggrunden herfor er,  

 at det er nødvendigt, at Finanstilsynet kan videregive fortrolige  

 oplysninger om enkelte finansielle institutter til Det Finansielle  

 Virksomhedsråd, for at rådet kan træffe afgørelse i  

 overensstemmelse med de forvaltningsretlige krav om sagsoplysning.
Det følger af stk. 6, at rådet træffer  

 afgørelse med simpelt flertal.
Ved stemmelighed er formandens stemme  

 afgørende.
Ifølge stk. 7 fastsætter  

 økonomiministeren rådets forretningsorden.
Forretningsordenen  

 vil fastlægge Det Finansielle Virksomhedsråds  

 kompetenceområde.
Forretningsordenen vil tillige fastlægge  

 bestemmelser om rådets beslutningsdygtighed, rådets møder,  

 sekretariatsbistand, inhabilitet m.v.
Til nr. 10 Bestemmelsen er en konsekvens af, at  

 Forsikringsrådet erstattes af Det Finansielle Virksomhedsråd.
Til nr. 11 og 12 Det fremsatte lovforslag har til hensigt, at fremsendelse  

 af årlige oplysninger om, hvilke samtykker der er afgivet, først  

 skal gælde for året 2002. Derfor blev ikrafttrædelsen  

 fastsat til 1. januar 2001. Denne ikrafttrædelsdato har vist sig at  

 kunne misforstås således, at den vil omfatte  

 årsopgørelser for 2001, der udsendes primo januar 2002. For at  

 præcisere, hvornår forpligtelsen til at udsende oplysningerne  

 indtræder, udskydes ikrafttrædelsesdatoen.
 Ændringsforslagene skal sikre, at institutterne kan  

 udsende oplysningerne samtidig med årsopgørelserne for 2002.  

 Dette vil indebære en praktisk lettelse for institutterne, mens  

 kunderne får alle relevante oplysninger for året 2002 samtidig.  

 Det vil sige, at alle kunder skal modtage en oversigt over afgivne samtykker  

 senest primo 2003.
Til nr. 13 Det foreslås, at kravet i lov om banker og  

 sparekasser m.v., § 23, stk. 2, i lov om fondsmæglerselskaber, § 179,  

 stk. 1, i lov om forsikringsvirksomhed og i realkreditlovens § 90, stk. 1,  

 om, at der skal være mindst 2 revisorer i visse finansielle  

 virksomheder, forbliver i kraft frem til og med det regnskabsår, der  

 påbegyndes den 1. januar 2004. Derved får de finansielle  

 virksomheders aktionærer, kreditorer, offentlige myndigheder og  

 revisorer mulighed for at indstille sig på de nye regler.  

 Ikrafttrædelsetidspunkt er fastsat i overensstemmelse med  

 ikrafttrædelsestidspunktet for ophævelsen af kravet om to  

 revisorer i statslige og børsnoterede aktieselskaber, jf. forslag til  

 ny årsregnskabslov (L 138).
Til nr. 14 Ændringsforslaget er alene af redaktionel  

 karakter.
Til nr. 15 og 16 Ændringsforslagene er alene af redaktionel  

 karakter.
Til nr. 17 Bestemmelsen er en konsekvens af, at § 50, stk. 4, og § 51  

 i lov om banker og sparekasser m.v. ophæves i medfør af lov om  

 finansiel virksomhed.
Sonja Mikkelsen (S) nfmd.  

  Ole Vagn Christensen (S)  Grete Schødts (S)  

  Jeppe Kofod (S)  Bjarne Laustsen (S)  

  Ole Sohn (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Svend Erik Hovmand (V)  Pia Larsen (V)  

  Kim Andersen (V)  

  Peter Brixtofte (V) fmd.   

 Pernille Sams (KF)  Kirsten Jacobsen (UP)  

  Egil Møller (DF)  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 165 Bilagsnr.
