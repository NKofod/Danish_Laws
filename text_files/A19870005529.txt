(markedsføringsloven) Herved bekendtgøres lov om markedsføring, jfr.  

 lovbekendtgørelse nr. 142 af 19. marts 1986, med de ændringer, der følger af  

 lov nr. 688 af 17. oktober 1986.
ALMINDELIGE BESTEMMELSER § 1.  Loven gælder i privat erhvervsvirksomhed og  

 offentlig virksomhed, som kan sidestilles hermed.
Der må i sådan virksomhed  

 ikke foretages handlinger, som strider mod god markedsføringsskik.
 § 2.  Der må ikke anvendes urigtige, vildledende eller  

 urimeligt mangelfulde angivelser, som er egnet til at påvirke efterspørgsel  

 eller udbud af varer, fast ejendom og andre formuegoder samt arbejds- og  

 tjenesteydelser.
 Stk. 2.  Bestemmelsen i stk. 1 gælder også angivelser,  

 der på grund af deres form, eller fordi de angår uvedkommende forhold, er  

 utilbørlige over for andre erhvervsdrivende eller forbrugere.
 Stk. 3.  Der må ikke anvendes vildledende fremgangsmåder  

 af lignende betydning for efterspørgsel og udbud som angivet i stk. 1 eller  

 fremgangsmåder af tilsvarende betydning, såfremt de på grund af deres særlige  

 form, eller fordi de inddrager uvedkommende forhold, er utilbørlige over for  

 andre erhvervsdrivende eller forbrugere.
 Stk. 4.  Bestemmelserne i stk. 1-3 finder også  

 anvendelse på foreninger og sammenslutninger, der varetager erhvervsdrivendes  

 eller forbrugeres interesser, samt på institutioner, der har til særlig  

 opgave at foretage forbrugerundersøgelser af varer med henblik på  

 offentliggørelse af undersøgelsesresultaterne.
 § 3.  Ved tilbuds afgivelse, ved indgåelse af aftale  

 eller efter omstændighederne på leveringstidspunktet skal der gives en efter  

 formuegodets eller ydelsens art forsvarlig vejledning, når denne er af  

 betydning for bedømmelsen af godets eller ydelsens karakter eller egenskaber,  

 herunder især brugsegenskaber, holdbarhed, farlighed og  

 vedligeholdelsesmulighed.
 § 4.  Erklæring om ydelse af garanti eller lignende må  

 kun anvendes, såfremt erklæringen giver modtageren en bedre retsstilling end  

 den, han har efter lovgivningen.
 § 5.  Erhvervsdrivende må ikke benytte  

 forretningskendetegn og lignende, der ikke tilkommer dem, eller benytte egne  

 kendetegn på en måde, der er egnet til at fremkalde forveksling med andres.
MARKEDSFØRINGSFORBUD § 6.  Erhvervsdrivende må ikke ved salg af varer eller  

 fast ejendom til forbruger eller ved udførelse af arbejds- eller  

 tjenesteydelser for forbruger yde tilgift, eller hvad der må sidestilles  

 hermed, medmindre tilgiften er af ganske ubetydelig værdi.
Reklamering med  

 ulovlig tilgift er ligeledes forbudt.
 Stk. 2.  En ydelse, der er af ganske samme art som  

 hovedydelsen, anses ikke som tilgift.
§ 7.  Erhvervsdrivende må ikke ved salg af varer eller  

 ved udførelse af arbejds- og tjenesteydelser give rabat eller anden ydelse i  

 form af mærker, kuponer eller lignende til senere indløsning, medmindre hvert  

 enkelt mærke på tydelig måde er forsynet med udstederens navn eller firma og  

 med angivelse af en værdi i dansk mønt.
Rabatmærkeudstederen skal indløse  

 mærkerne her i landet til den pålydende værdi, når mærker til et beløb, hvis  

 størrelse fastsættes af industriministeren, kræves indløst.
 § 8.  Erhvervsdrivende må ikke fordele gevinster ved  

 lodtrækning, præmiekonkurrencer eller anden foranstaltning, hvis udfald helt  

 eller delvis beror på tilfældet.
 Stk. 2.  Udgiveren af et periodisk skrift kan dog  

 foranstalte lodtrækning til fordeling af gevinster i forbindelse med løsning  

 af præmiekonkurrencer.
 § 8 a.  Erhvervsdrivende må ikke over for en forbruger  

 yde eller reklamere med rentefri kredit eller anden lignende ordning, hvis  

 kredittens løbetid overstiger den løbende og efterfølgende måned.
 Stk. 2.  Overstiger kredittens løbetid den periode, der  

 er nævnt i stk. 1, skal den erhvervsdrivende opkræve en årlig rente, der  

 mindst svarer til den til enhver tid fastsatte officielle diskonto med et  

 tillæg på 4 pct.
 Stk. 3.  Stk. 1-2 gælder ikke for  

 finansieringsinstitutter, der er undergivet andet offentligt tilsyn.
ERHVERVSHEMMELIGHEDER OG TEKNISKE TEGNINGER § 9.  Den, der er i tjeneste- eller samarbejdsforhold  

 til en virksomhed eller udfører et hverv for denne, må ikke på utilbørlig  

 måde skaffe sig eller forsøge at skaffe sig kendskab til eller rådighed over  

 virksomhedens erhvervshemmeligheder.
Stk. 2.  Er den pågældende kommet til kendskab om -  

 eller har han fået rådighed over - virksomhedens erhvervshemmeligheder på  

 retmæssig måde, må han ikke ubeføjet viderebringe eller benytte sådanne  

 hemmeligheder.
Forbudet vedvarer i 3 år efter tjenesteforholdets,  

 samarbejdsforholdets eller hvervets ophør.
 Stk. 3.  Den, der i anledning af udførelsen af arbejde  

 eller i øvrigt i erhvervsøjemed er blevet betroet tekniske tegninger,  

 beskrivelser, opskrifter, modeller eller lignende, må ikke ubeføjet benytte  

 sådant materiale eller sætte andre i stand hertil.
 Stk. 4.  Erhvervsdrivende må ikke benytte en  

 erhvervshemmelighed, såfremt kendskab til eller rådighed over den er opnået i  

 strid med de ovenfor nævnte bestemmelser.
MÆRKNING OG EMBALLERING § 10.  Industriministeren kan efter forhandling med  

 hovedorganisationerne for dansk erhvervsliv og forbrugerorganisationerne  

 fastsætte bestemmelser om, at bestemte varer i detailsalg (salg til  

 forbruger) kun må sælges eller udbydes til salg med angivelse af, om varen er  

 dansk eller udenlandsk, eller af dens frembringelses- eller oprindelsessted.  

 Industriministeren kan nærmere fastsætte, på hvilken måde de pågældende  

 angivelser skal anbringes, samt hvad der i hvert enkelt tilfælde skal forstås  

 ved varens frembringelses- eller oprindelsessted.
 Stk. 2.  Industriministeren kan efter forhandling med  

 hovedorganisationerne for dansk erhvervsliv og forbrugerorganisationerne  

 fastsætte bestemmelser om:
§ 11.  Varer af udenlandsk oprindelse må ikke sælges  

 eller udbydes til salg med en på varen eller dens indpakning anbragt  

 gengivelse af eller betegnelse for det danske flag eller andre nationale  

 kendetegn eller mindesmærker.
Det samme gælder varer af udenlandsk  

 oprindelse, på hvilke eller på hvis indpakning der uhjemlet er anbragt  

 portræt af medlemmer af den kongelige familie.
§ 12.  Industriministeren kan efter forhandling med  

 hovedorganisationerne for erhvervslivet og forbrugerorganisationerne  

 fastsætte begrænsninger i adgangen til køb og salg samt til benyttelse af  

 sådanne emballagegenstande eller dele heraf, der på nærmere foreskrevet måde  

 enten er mærket med nogen her i landet hjemmehørende virksomheds navn eller  

 forretningskendetegn eller er mærket som bestemt alene til emballage for  

 varer af en bestemt art.
Industriministeren kan på tilsvarende måde forbyde,  

 at sådanne genstande forsætligt tilintetgøres eller beskadiges.
OM SAGERNES INDBRINGELSE FOR SØ- OG  

 HANDELSRETTEN OG OM § 13.  Borgerlige sager, for hvis udfald anvendelsen  

 af denne lov er af væsentlig betydning, anlægges ved sø- og handelsretten i  

 København, medmindre parterne vedtager andet.
Stk. 2.  Offentlige straffesager om overtrædelse af  

 denne lov behandles ved sø- og handelsretten i København, såfremt nærmere  

 kendskab til markedsføringsforhold skønnes at være af væsentlig betydning for  

 sagens afgørelse.
I øvrigt gælder reglerne i retsplejelovens kap. 63.
 § 14.  Retten kan ved dom forbyde handlinger, der er i  

 strid med denne lov.
 § 15.  Forbrugerombudsmanden fører tilsyn med, at der  

 ikke sker overtrædelse af god markedsføringsskik eller af lovens øvrige  

 bestemmelser eller af bestemmelser fastsat af industriministeren i medfør af  

 loven.
 Stk. 2.  Forbrugerombudsmanden skal på eget initiativ  

 eller på grundlag af klager eller henvendelser fra andre ved forhandling søge  

 at påvirke de erhvervsdrivende til at virke i overensstemmelse med loven og  

 de af industriministeren i medfør af loven fastsatte bestemmelser.
 § 16.  Borgerlige sager om forbud mod handlinger, der  

 er i strid med §§ 1-5 og § 8 a, kan anlægges af forbrugerombudsmanden.
Stk. 2.  Forbrugerombudsmanden kan, når der er  

 øjensynlig fare for, at formålet med et forbud som nævnt i stk. 1 vil  

 forspildes, hvis rettens afgørelse skal afventes, nedlægge foreløbigt forbud.  

 Sag til stadfæstelse af forbudet skal anlægges senest næste hverdag.
Reglerne  

 i retsplejelovens §§ 648, stk. 1, 1. pkt. og stk. 2, 649, 650 og 651 finder  

 tilsvarende anvendelse, og reglerne i §§ 628, stk. 1, 629, 633, stk. 2 (* 1),  

 634, stk. 2 og 4 (* 2), 636, stk. 1, 639 og 640, stk. 1, finder anvendelse  

 med de fornødne lempelser.
Stk. 3.  Såfremt sag til stadfæstelse af et forbud efter  

 stk. 2 ikke kan afgøres ved dom senest 5 hverdage efter sagens anlæg, kan  

 retten under sagens forberedelse inden udløbet af den nævnte frist ved  

 kendelse bestemme, at forbudet fortsat skal stå ved magt.
Retten giver,  

 forinden sådan afgørelse træffes, så vidt muligt parterne adgang til at  

 udtale sig.
Stadfæstes forbudet ikke inden fristens udløb, er det bortfaldet.
 Stk. 4.  Retten kan efter forbrugerombudsmandens påstand  

 ved dommen eller senere:
 § 17.  Forbrugerombudsmanden kan kræve meddelt alle  

 sådanne oplysninger, som skønnes nødvendige for hans virksomhed, herunder til  

 afgørelse af, om et forhold falder ind under lovens bestemmelser.
 § 18.  Forbrugerombudsmanden skal opfylde de  

 almindelige betingelser for at blive udnævnt til dommer.
 Stk. 2.  Forbrugerombudsmandens afgørelser efter denne  

 lov kan ikke indbringes for anden administrativ myndighed.
 Stk. 3.  Industriministeren fastsætter nærmere regler om  

 forbrugerombudsmandens virksomhed.
STRAF OG PÅTALE § 19.  Tilsidesættelse af et af retten nedlagt forbud  

 eller givet pålæg straffes med bøde eller hæfte.
 Stk. 2.  Den, som undlader at meddele oplysninger, der  

 afkræves ham efter § 17, eller som i forhold, der omfattes af loven, meddeler  

 forbrugerombudsmanden urigtige eller vildledende oplysninger, straffes med  

 bøde, medmindre højere straf er forskyldt efter anden lovgivning.
Stk. 3.  Overtrædelse af bestemmelserne i § 2, §§ 6-8 a  

 og § 11 og forsætlig overtrædelse af § 5 straffes med bøde, medmindre højere  

 straf er forskyldt efter anden lovgivning.
Overtrædelser af § 2, stk. 2 og 3,  

 der består i skadelig omtale af en anden erhvervsdrivende eller af forhold,  

 der særligt angår ham, er undergivet privat påtale.
 Stk. 4.  I forskrifter, der udstedes i henhold til §§ 10  

 og 12, kan der fastsættes straf af bøde for overtrædelse af bestemmelser i  

 forskrifterne.
Stk. 5.  Overtrædelse af § 9 straffes med bøde, hæfte  

 eller fængsel indtil 2 år.
Påtale finder kun sted efter den forurettedes  

 begæring.
Sagerne behandles som politisager.
Retsmidlerne i retsplejelovens  

 kapitel 68, 69, 71 og 72 (* 3) finder anvendelse i samme omfang som i  

 statsadvokatsager.
 Stk. 6.  Er overtrædelsen begået af et aktieselskab,  

 andelsselskab, anpartsselskab eller lignende, kan der pålægges selskabet som  

 sådant bødeansvar.
 IKRAFTTRÆDELSE M.V.
 § 20.  Loven træder i kraft den 1. maj 1975, dog § 18,  

 stk. 1 og 3, den 1. april 1975.
 § 21.  Lov nr. 98 af 29. marts 1924 om uretmæssig  

 konkurrence og varebetegnelse, jfr. lovbekendtgørelse nr. 145 af 1. maj 1959,  

 ophæves den 1. maj 1975.
 § 22.  Lov nr. 165 af 13. april 1938 om tillæg til lov  

 om uretmæssig konkurrence og varebetegnelse ophæves den 1. maj 1975.
Stk. 2.  De bestemmelser, der er fastsat i medfør af  

 loven, forbliver i kraft, indtil de afløses af bestemmelser, fastsat i  

 henhold til denne lov.
Overtrædelse af bestemmelserne straffes med bøde. §  

 19, stk. 6, finder tilsvarende anvendelse.
 § 23.  Loven gælder ikke for Færøerne og Grønland, men  

 kan ved kgl. anordning sættes i kraft for disse landsdele med de afvigelser,  

 som de særlige færøske og grønlandske forhold tilsiger.
--------- Lov nr. 688 af 17. oktober 1986 indeholder følgende  

 ikrafttrædelsesbestemmelse:
 § 3.  Loven træder i kraft dagen efter bekendtgørelsen  

 i Lovtidende.
 Stk. 2.  Loven finder anvendelse for kontoaftaler  

 indgået den 7. oktober 1986 eller senere, således at pligten til at svare  

 renter indtræder for gæld, der er opstået efter lovens ikrafttræden (* 4).
INDUSTRIMINISTERIET, DEN 28. JANUAR 1987 N.
WILHJELM /Niels Erik D.
Jensen (* 1) ændret til retsplejelovens § 633, jfr. lov nr. 258 af 26. maj 1976  

 om ændring af retsplejeloven m.v.
 (* 2) ændret til stk. 5, jfr. lov nr. 300 af 8. juni 1977 om ændring af  

 retsplejeloven m.v.
 (* 3) ændret til retsplejelovens kapitel 75 b, 73, 69 og 70, jfr. lov nr.  

 243 af 8. juni 1978 og lov nr. 227 af 6. juni 1985 om ændring af  

 retsplejeloven m.v.
 (* 4) lov nr. 688 af 17. oktober 1986 angår § 8 a.
