Tillægsbetænkning afgivet af Skatteudvalget den 30. november 2017 Tillægsbetænkning over Forslag til lov om ændring af lov om registrering af køretøjer, registreringsafgiftsloven, brændstofforbrugsafgiftsloven, lov om vægtafgift af motorkøretøjer m.v. og lov om afgift af naturgas og bygas m.v.
(Krav om sovepladser i campingbiler, afgiftsgrundlag for veterankøretøjer, brug af prøveskilte og prøvemærker, fastsættelse af lovregler om registrering og afgiftsfritagelse for visse køretøjer, kørsel i uregistrerede køretøjer m.v. som led i offentligt hverv, adgang for forsvaret til at registrere og afmelde egne køretøjer og nedsættelse af afgiftssats for gas til motorbrændstof m.v.) [af skatteministeren (Karsten Lauritzen)]:
1. Ændringsforslag Alternativets og Socialistisk Folkepartis medlemmer af udvalget har under den fornyede udvalgsbehandling stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2017 og var til 1. behandling den 12. oktober 2017. Lovforslaget blev efter 1. behandling henvist til behandling i Skatteududvalget.
Udvalget afgav betænkning den 9. november 2017. Lovforslaget var til 2. behandling den 23. november 2017, hvorefter det blev henvist til fornyet behandling i Skatteudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Spørgsmål Udvalget har under den fornyede behandling af lovforslaget stillet 8 spørgsmål til skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, DF, V, LA, RV og KF) indstiller lovforslaget til vedtagelse i den affattelse, hvori det foreligger efter 2. behandling.
Socialdemokratiets medlemmer af udvalget støtter lovforslaget, idet det bemærkes, at lovforslaget er et skridt i den rigtige retning i forhold til at fremme gas til transportformål.
Således bakker Socialdemokratiet op om lovforslagets formål om en ligestilling af biogas med diesel for på den måde at lette indfasningen af biogas i transportsektoren.
Vi noterer os, at der er ikke er tale om en afgiftsligestilling, når der ses på selve transportarbejdet, men en ligestilling med hensyn til energiindhold.
Når Socialdemokratiet ikke støtter det stillede ændringsforslag skyldes det, at vi ikke mener, at de samfundsøkonomiske konsekvenser af en sænkning af afgiften til 63,5 kr. pr.
GJ er tilstrækkeligt belyst.
Det er imidlertid Socialdemokratiets holdning, at en nærmere undersøgelse af mulighederne for at fremme gas til transportformål bør iværksættes.
Det er på sigt uhensigtsmæssigt, at afgiften på eksempelvis biogas er højere end afgiften på diesel.
 Et mindretal i udvalget (ALT og SF) indstiller lovforslaget til vedtagelse med det stillede ændringsforslag.
Alternativets og Socialistisk Folkepartis medlemmer påpeger, at lovforslaget uden det stillede ændringsforslag ikke vil sidestille biogas og diesel, hvilket havde været oplagt, da biogas ifølge både Energistyrelsen og Energinet samfundsmæssigt udgør den mest optimale måde at reducere CO2-udledningen fra den tunge transport på.
Den lille justering af afgiftssatsen i det oprindelige forslag indregner ikke det tekniske faktum, at forbruget af biogas i forbindelse med transport er ca. 18,9 pct. højere, jf. henvendelsen fra E.
ON Danmark A/S (bilag 9). Justeringen i det oprindelige forslag vil derfor næppe øge omstillingen af den tunge transport fra diesel til biogas.
Biogas har desuden dobbelt CO2-effekt, hvilket ikke bare gør biogassen CO2-neutral, men faktisk CO2-negativ, i det omfang biogas fortrænger fossile brændsler i transportsektoren (jf.
Energistyrelsen).
Et andet mindretal i udvalget (EL) indstiller lovforslaget til forkastelse.
Mindretallet vil stemme imod det stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
4. Ændringsforslag med bemærkninger Ændringsforslag Til § 5 Af et mindretal (ALT og SF):
 1) Nr. 1 affattes således:
»1. I § 1, stk. 3, 1. pkt., ændres »297,6« til: »251,4«.« [Ændring af afgiftssatsen for biogas til transportformål] Bemærkninger Til nr. 1 Et af formålene med lovforslaget er afgiftsmæssigt at sidestille biogas med diesel for på den måde at lette indfasningen af biogas i den tunge transport og derved udfase fossil diesel.
Men i forslaget er der blot justeret på afgiften, så den modsvarer dieselafgiften og er baseret på energiindholdet.
Inden for transportområdet er der imidlertid tradition for at sammenholde selve transportarbejdet og regne alt om til kilometer, og der har biogas den ulempe, at forbruget er relativt højere end for diesel.
Skal lovforslaget sikre en lige konkurrence mellem diesel og biogas på transportområdet, bør afgiftssatsen derfor sænkes til 63,5 kr. pr.
GJ, svarende til 251,4 øre pr.
Nm3 biogas.
Dermed tages der højde for det øgede energiforbrug i gaskøretøjer, som ifølge Energistyrelsen er 18,9 pct. højere end i dieseldrevne køretøjer (Energistyrelsen 2016). Denne afgiftssats svarer til dieselafgiften, når man tager højde for det faktiske energiforbrug i køretøjerne, så afgiftssatserne ligestilles i forhold til transportarbejde.
Dennis Flydtkjær (DF) Hans Kristian Skibby (DF) Kim Christiansen (DF) Jan Rytkjær Callesen (DF) Mikkel Dencker (DF) René Christensen (DF) Louise Schack Elholm (V) Jan E.
Jørgensen (V) Preben Bang Henriksen (V) Jacob Jensen (V) Torsten Schack Pedersen (V) Mads Fuglede (V) Joachim B.
Olsen (LA) nfmd.
May-Britt Kattrup (LA) Anders Johansson (KF) Per Husted (S) Malte Larsen (S) Daniel Toft Jakobsen (S) Jesper Petersen (S) Mattias Tesfaye (S) Peter Hummelgaard Thomsen (S) fmd.
Claus Larsen-Jensen (S) Rune Lund (EL) Pelle Dragsted (EL) Josephine Fock (ALT) René Gade (ALT) Andreas Steenberg (RV) Lisbeth Bech Poulsen (SF) Jacob Mark (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
