 I medfør af § 82 i lov om luftfart, jf. lovbekendtgørelse nr. 381 af 10.  

 juni 1969, fastsætter luftfartsdirektoratet herved efter bemyndigelse fra  

 Ministeriet for offentlige Arbejder følgende operationelle bestemmelser for  

 transitflyvning af Sondrestrom FIR.
 1. Definition.
 1.1 Ved transitflyvning forstås i nærværende BL:
 2. Gyldighedsområde.
 2.1 Nærværende BL finder anvendelse ved al transitflyvning af Sondrestrom  

 FIR med såvel dansk som udenlandsk registreret luftfartøj.
 2.2 Såfremt der for et luftfartøj og/eller et luftfartsforetagende af den  

 pågældende myndighed er fastsat strengere krav end de i nærværende BL  

 indeholdte, skal de strengeste krav opfyldes.
 3. Radio og navigationsudstyr.
3.1 Luftfartøjet skal være forsynet med kommunikationsudstyr, ved hjælp af  

 hvilket det er muligt på et hvilket som helst tidspunkt under flyvningen at  

 holde to-vejs forbindelse med mindst en luftfartsradiostation og med sådanne  

 andre luftfartsradiostationer og på sådanne frekvenser, som måtte være  

 foreskrevet i AIP Grønland og Færøerne.
Kommunikationsudstyret skal mindst  

 omfatte et VHF og et HF sende/modtageanlæg.
 Note: Kravene i pkt. 3.1 kan anses for opfyldt, dersom to-vejs forbindelse  

 kan opretholdes under de for ruten normale radioforhold.
 3.2 Krav om HF-anlæg bortfalder, såfremt der på den pågældende strækning  

 er fuld VHF-dækning.
 3.3 Luftfartøjet skal være udstyret med et radiokompas (ADF).
 4. Nødradioudstyr.
 4.1 Der skal medføres en nødradiopejlesender (Emergency Locator  

 Transmitter), der med egen energiforsyning uafhængig af luftfartøjet er i  

 stand til:
 5. Nødudstyr.
 5.1 Alle en-motorede samt de fler-motorede luftfartøjer, som i tilfælde af  

 motorbortfald ikke er i stand til at overholde de foreskrevne mindste sikre  

 flyvehøjder, skal medføre følgende nødudstyr:
 5.1.1 Til brug ved signalgivning m.v.
 5.1.2 Til sikring af overlevende.
 5.1.3 Under vinterforhold samt ved flyvning over indlandsisen.
 Note: Det anbefales at medtage riffel med tilhørende ammunition i områder,  

 hvor isbjørne kan forekomme.
 Den personlige påklædning bør afpasses efter de klimatiske forhold langs  

 flyvestrækningen.
 5.1.4 Nødproviant.
 Tilstrækkelig nødproviant svarende til ca. 2000 kalorier pr. person.  

 Nødprovianten kan f.eks. bestå af:
 Vakuumtørret suppe.
 Kaffepulver.
 Sukker.
 Chokolade.
 Tørret frugt.
 Pemmikan eller lignende.
 5.1.5 Maritimt nødudstyr.
 Det anbefales, at der medføres redningsveste til samtlige ombordværende  

 samt overdækkede redningsflåder i tilstrækkeligt antal til at rumme samtlige  

 ombordværende.
 6. Landingspladser.
 Landing i Grønland må alene foretages på de i AIP Grønland og Færøerne  

 nævnte internationale lufthavne.
 7. Dispensation.
 Luftfartsdirektoratet kan i særlige tilfælde meddele tilladelse til at  

 fravige bestemmelserne i denne BL.
 8. Straf.
 Overtrædelse af denne BL straffes ifølge § 149, stk. 8, i lov om luftfart  

 med bøde, hæfte eller fængsel i indtil 2 år.
 9. Ikrafttræden.
 Denne BL træder i kraft den 1. juni 1975.
