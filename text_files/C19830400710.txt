 Efter § 63 i lov om individuel boligstøtte, jfr. boligministeriets  

 lovbekendtgørelse nr. 44 af 28. januar 1983, kan kommunalbestyrelsens  

 afgørelser om boligstøtte og lån efter lovens §§ 48-50 indbringes for  

 amtsankenævnet.I Københavns og Frederiksberg kommuner indbringes afgørelser  

 for boligministeren.
Efter bestemmelsens stk. 2 kan amtsankenævnets afgørelse ikke indbringes  

 for anden administrativ myndighed.
Boligministeren kan dog optage en sag til  

 behandling, når det skønnes, at sagen er af principiel betydning.
Ankesystemet er således ændret.
For så vidt angår boligydelse er 3.  

 instans nu boligministeren mod hidtil Den social Ankestyrelse, mens  

 boligsikringsklager skal indbringes for amtsankenævnet i stedet for som  

 hidtil statsamtet.
For så vidt angår boligydelse, der er afslået eller ydet i henhold til den  

 hidtidige lov om boligydelse til pensionister indebærer § 63 i lov om  

 individuel boligstøtte, at afgørelser, der er truffet af det sociale udvalg  

 før 1. januar 1983, skal indbringes for de i lov om boligydelse i § 33 nævnte  

 instanser, det vil sige amtsankenævnet og Den sociale Ankestyrelse, samt i  

 Københavns og Frederiksberg kommuner, Ankestyrelsen.
Det samme gælder for  

 afgørelser, truffet efter 1. januar 1983, for så vidt afgørelserne vedrører  

 boligydelse i perioden indtil 1. januar 1983. Som eksempel kan nævnes  

 fremsættelse af krav om tilbagebetaling af for meget udbetalt boligydelse i  

 perioden indtil ikrafttræden af lov om individuel boligstøtte.
For så vidt angår boligsikring, der er afslået eller ydet i henhold til  

 lov om boligsikring, indebærer § 63 i lov om individuel boligstøtte, at alle  

 afgørelser, som er truffet af en kommunalbestyrelse før 1.januar 1983, i  

 overensstemmelse med § 20 i den indtil 1. januar 1983 gældende lov om  

 boligsikring, skal indbringes for statsamtmanden og boligministeriet,  

 boligstyrelsen, samt i Københavns og Frederiksberg kommuner,  

 boligministeriet, boligstyrelsen.
Det samme gælder afgørelser, der træffes  

 efter 1. januar 1983, men som vedrører boligsikring i perioden indtil 1.  

 januar 1983. Det vil sige, at sager om tilbagebetaling i perioden indtil 1.  

 januar 1983 skal indbringes for statsamtmanden og boligministeriet,  

 boligstyrelsen.
 Det bemærkes, at ovenstående ændrer pkt. 17.1 i boligstyrelsens cirkulære  

 af 30. august 1982 om individuel boligstøtte.
