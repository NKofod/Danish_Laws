 Med cirkulære af 16. juli 1985 udsendte Fiskeriministeriets Industritilsyn  

 en ny formular, Fm 00-90, for en kontrolattest »Certificat de  

 Salubritee«, der - efter aftale med de franske myndigheder - skulle  

 anvendes for alle fisk og fiskevarer til Frankrig.
 Ved en forordning af 25. juli 1986 er der imidlertid i Frankrig gennemført  

 nye importbestemmelser, der træder i kraft 24. februar 1987. Ifølge de nye  

 regler kræves principielt 4 forskellige attester for fisk og fiskevarer, der  

 indføres i Frankrig, omfattende henholdsvis:
1. Levende, ferske eller fersk frosne fisk og  

 fiskevarer, herunder fiskefileter, beregnet til menneskeføde.
De under nr. 3  

 nævnte varer er undtaget.
 2. Konserverede varer beregnet til menneskeføde,  

 herunder saltede, tørrede og røgede produkter, færdigretter (frosne og andre)  

 samt hel- og halvkonserves.
 3. Levende østers og andre muslinger (samt enkelte  

 andre dyr uden betydning for Danmark) bestemt til fortæring i rå tilstand.
 4. Olie og fedt fra fisk og havpattedyr, herunder  

 raffinerede og hydrerede produkter, bestemt til fremstilling af spisefedt  

 (f.eks. margarine).
 Endvidere kræves der i medfør af et dekret af 20. august 1939 nu en særlig  

 attest for:
 5. Levende muslinger, der importeres med henblik på  

 rensning eller udsætning.
Generel attest Ved forhandling med de franske myndigheder er det lykkedes at få disses  

 godkendelse af, at der opretholdes en enkelt attest, der som hidtil - dækker  

 alle de under nr. 1, 2 og 3 nævnte produkter.
Det har imidlertid været  

 nødvendigt at supplere teksten betydeligt, idet man fra fransk side  

 fastholdt, at der for de 3 typer produkter skulle gives erklæringer med til  

 dels afvigende indhold.
Resultatet er blevet vedhæftede formular Fm 00-90, »Certificat de  

 Salubritee«, der altså fra 24. februar 1987 skal anvendes i stedet for  

 den tidligere formular med samme nummer.
Indtil 24. februar 1987 kan begge  

 formularer anvendes.
 Som det fremgår, er den erklæring, der underskrives af den kontrollerende  

 myndighed, opdelt i 3 sideordnede kolonner: 1. kolonne omfatter produkterne  

 under nr. 1 ovenfor, 2. kolonne produkterne under nr. 2 og 3. kolonne  

 produkterne under nr. 3.
 Den person, der udsteder attesten, anfører sit navn og sin titel (gerne  

 stempel) på linien midt i den tredelte erklæring samt sted, dato og  

 underskrift forneden til højre.
 Attesterne skal, inden de forelægges for den kontrollerende myndighed,  

 udfyldes af eksportøren eller dennes repræsentant.
 De afsnit af den tredelte erklæring, der ikke er relevante, skal streges  

 over.
 For frosne varer (fersk frosne varer i 1. kolonne, frosne færdigretter i  

 2. kolonne) anføres dato for frysningen under punkt 4.
I Danmark skal fisk og fiskevarer fryses ved en dybfrysningsproces, og de  

 frosne varer skal under lagring fortsat holdes ved dybfrysningstemperatur  

 (-20 grader C eller lavere). Sådanne varer kan i Frankrig betegnes  

 »surgelees«.
De kan imidlertid også betegnes »congelees«,  

 og i så tilfælde skal der i forbindelse med datoen anføres et C, hvis varen  

 kun har været frosset een gang, og et T, hvis varen har været frosset 2 eller  

 flere gange.
 Bemærk endvidere, at for hakkede (herunder separerede) produkter skal  

 virksomhedens autorisationsnummer og adresse anføres under punkt 5 i 1.  

 kolonne.
 Sådanne produkter må ifølge de franske bestemmelser kun fremstilles af  

 følgende fiskearter, der ikke må sammenblandes:
Den ny tredelte attest Fm 00-90 kan anvendes til varer af dansk  

 oprindelse, herunder efter aftale med de franske myndigheder også varer af  

 færøsk og grønlandsk oprindelse.
Det er dog en forudsætning, at de givne  

 oplysninger kan bekræftes.
Færøske varer, der indføres i Danmark med henblik  

 på eksport til Frankrig, må derfor være ledsaget af attest fra de færøske  

 kontrolmyndigheder med de fornødne oplysninger.
Fiskevarer fra 3.-lande, der indføres i Danmark, kan kun reeksporteres til  

 Frankrig, såfremt der foreligger original kontrolattest (eller bekræftet kopi  

 heraf) fra oprindelseslandets kompetente myndighed.
Attesten kan eventuelt  

 være udstedt til den danske importør eller en mellemhandler (altså ikke  

 nødvendigvis til den franske importør). En attest omfattende et større  

 importeret parti kan benyttes ved eksport af flere delpartier heraf.
Marine olier og fedtstoffer (nr. 4 ovenfor) Rå og raffineret fiskeolie omfattes af loven om kvalitetskontrol med fisk  

 og fiskevarer og er derfor underkastet fiskeriministeriets kontrol.
Der har  

 imidlertid ikke på nuværende tidspunkt været behov for kontrolattester for  

 disse varer til Frankrig.
Skulle sådant behov opstå, vil en formular hertil  

 hurtigt kunne foreligge og kan rekvireres fra Fiskeriministeriets  

 Industritilsyn.
 Fedt fra havpattedyr samt hydreret fiskeolie omfattes ikke af nævnte lov,  

 og kontrolattest for disse produkter kan derfor ikke udstedes af  

 fiskeriministeriets kontrolmyndigheder.
Muslingeattest (nr. 5 ovenfor) For levende muslinger til rensning eller udsætning skal efter aftale med  

 de franske myndigheder anvendes vedhæftede formular Fm 00-112,  

 »Certificat d'origine et zoosanitaire«.
Attesten kan kun anvendes  

 for muslinger af dansk oprindelse, herunder i princippet også færøsk og  

 grønlandsk, hvilket dog næppe er aktuelt.
----------- Dette cirkulære afløser det i indledningen nævnte cirkulære af 16. juli  

 1985 om certifikater for fisk og fiskevarer til Frankrig.
Poul Fr.
Jensen Bilag 1.
Ikke medtaget Bilag 2.
Ikke medtaget (* 1) Skema kan rekvireres hos den lokale fiskerikontrol.
