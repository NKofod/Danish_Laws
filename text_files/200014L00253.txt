Betænkning afgivet af Skatteudvalget den  

 6. december 2000 Betænkning over Forslag til lov om ændring af  

 arbejdsmarkedsfondsloven, ligningsloven og skattekontrolloven (Computer med tilbehør og fri telefon) [af skatteministeren (Ole Stavad)] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 16. november 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
BDO Skat, Dansk Dataforening, Finanssektorens Arbejdsgiverforening, Foreningen af Registrerede Revisorer, Foreningen af Statsautoriserede Revisorer, Handel & Service, Hansen, Peter Gerlach, København SV, IT-Brancheforeningen og ITEK og Dansk Industri.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Dansk Dataforening, Finanssektorens Arbejdsgiverforening, Handel & Service og Hansen, Peter Gerlach, København SV.
Spørgsmål Udvalget har stillet 7 spørgsmål til  

 skatteministeren til skriftlig besvarelse, som denne har besvaret med  

 undtagelse af spørgsmål 7. Dette spørgsmål  

 forventes skatteministeren at besvare inden 2. behandling af  

 lovforslaget.
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til vedtagelse uændret.
 Et mindretal i udvalget (V, KF, DF, CD og FRI)  

 indstiller lovforslaget til forkastelse ved 3. behandling.
Mindretallet kan ikke støtte lovforslaget, idet  

 lovforslaget vil betyde et alvorligt tilbageslag for udbredelsen af IT i  

 Danmark.
Siden vedtagelsen af ændringen af ligningsloven i 1997 har  

 virksomheder og medarbejdere i fællesskab løftet opgaven med at  

 udbrede IT og uddanne ansatte i brug af pc'er, IT og Internettet.
Med  

 vedtagelsen af dette lovforslag bortfalder muligheder for at lave  

 hjemme-pc-ordninger, hvor medarbejderne bidrager via  

 bruttoløntræk, og dermed stopper muligheder for  

 hjemme-pc-ordninger reelt.
Netop hjemme-pc-ordninger med bruttoløntræk  

 har været utrolig succesfulde i indsatsen for at få udbredt  

 pc'er, IT og Internettet.
Hjemme-pc-ordningerne har især haft betydning  

 for de grupper af befolkningen, der ikke af sig selv har villet investere i  

 en pc, og dermed har ordningen været med til at forhindre, at der  

 opstod et A- og et B-hold på det teknologiske felt.
Mindretallet finder, at lovforslaget går i stik  

 modsat retning af regeringens egen IT-politik, hvor erhvervsstrategien dk21  

 på s. 36 omtaler det som et centralt mål, »at udbredelsen af computere, e-mail og Internet sker  

 hurtigt i Danmark«.
Ligeledes er lovforslaget i  

 modstrid med de tanker, som Forskningsministeriet præsenterede i den  

 IT- og telepolitiske redegørelse i januar i år, hvor regeringen  

 på s. 24 selv overvejer at benytte sig af en pc-ordning med  

 bruttoløntræk for at finansiere pc'er til alle offentligt  

 ansatte lærere.
 Mindretallet er klar til at kikke konstruktivt på de  

 uhensigtsmæssigheder, der ligger i den nuværende lovgivning, og  

 er klar til at ændre reglerne for at forbedre ordningen, men  

 mindretallet vil ikke være med til at stoppe fuldstændigt for en  

 af de vigtigste succeser i udbredelsen af IT til brede dele af  

 befolkningen.
Den del af lovforslaget, der handler om at ændre  

 på reglerne for fri telefon, er et positivt skridt, men kan ikke opveje  

 det tilbageslag for IT-udviklingen i Danmark, der vil komme som følge  

 af lukning af hjemme-pc-ordningerne.
Mindretallet er ked af, at regeringen  

 har valgt at prioritere kortsigtede skattehensyn højere end en  

 langsigtet IT-strategi.
Mindretallet kan derfor ikke støtte  

 lovforslaget.
 En oversigt over Folketingets sammensætning er  

 optrykt i betænkningen.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Kristian Thulesen Dahl (DF)  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Notits om de provenumæssige konsekvenser af den del af lovforslaget,  

 der vedrører computer med tilbehør, fra skatteministeren 2 Meddelelse om tidspunkt for betænkningsafgivelse m.v.
3 Spm. 1, om den foreslåede udvidelse af begrebet fri telefon  

 også omfatter arbejdsgiverens maksimumstilsagn om »flat rate«- ordninger, til  

 skatteministeren 4 Henvendelse fra Dansk Dataforening 5 Spm. 2 om, hvordan arbejdsgivere kan stille hjemme-pc til rådighed  

 for ansatte uden medarbejderbetaling, til skatteministeren Spm. 3 om, hvilke krav der stilles til bevis om, at hjemme-pc-ordningen  

 ikke medfører lønnedgang, til skatteministeren Spm. 4, om arbejdsgivere kan tilbyde hjemme-pc til alle medarbejdere under  

 eller lige efter overenskomstforhandlinger, til skatteministeren 6 Henvendelse fra Handel & Service 7 Henvendelse fra ITEK og Dansk Industri 8 Henvendelse fra Foreningen af Registrerede Revisorer 9 Henvendelse fra IT-Brancheforeningen 10 Svar på spm. 1, om den foreslåede udvidelse af begrebet fri  

 telefon også omfatter arbejdsgiverens maksimumstilsagn om »flat rate«- ordninger, fra  

 skatteministeren 11 Kopi af henvendelse fra Handel & Service til Erhvervsudvalget om  

 foretræde vedrørende L 98 om hjemme-pc-ordninger m.v.
