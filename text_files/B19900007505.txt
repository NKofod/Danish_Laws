 I medfør af § 15 l, stk. 6, i lov om radio- og fjernsynsvirksomhed, jf.  

 lovbekendtgørelse nr. 363 af 2. juni 1989, fastsættes:
Navn, hjemsted og formål § 1.  TV 2 er en selvejende institution, hvis  

 vedtægter fastsættes af kommunikationsministeren.
 § 2.  TV 2's hjemsted er Odense.
 § 3.  TV 2 har til formål ved selvstændig  

 programvirksomhed at tilvejebringe og sprede landsdækkende og regionale  

 fjernsynsprogrammer.
Stk. 2.  TV 2 har i sin landsdækkende virksomhed til  

 opgave at udsende fjernsynsprogrammer, der omfatter nyheds- og  

 aktualitetsstof, oplysning, underholdning, kunst og kultur, idet der  

 tilstræbes kvalitet og professionalisme.
Det skal tilstræbes, at mindst  

 halvdelen af programudbuddet består af dansk/nordisk produktion.
TV 2 har et  

 særligt ansvar for at gengive, kommentere og beskrive den udvikling og  

 kultur, der præger landets forskellige dele.
I sin formidling af nyheds- og  

 aktualitetsstof skal TV 2 altid tilstræbe saglighed og upartiskhed.
Det  

 samlede programudbud skal sammensættes under hensyn til ønsket om alsidighed  

 og mangfoldighed.
Programmer rettet mod mindre målgrupper skal indgå som et  

 naturligt led i TV 2's sendevirksomhed.
 Stk. 3.  De regionale virksomheder er i deres formidling  

 af nyheds- og aktualitetsstof samt i deres samlede programudbud med de  

 modifikationer, der følger af deres kortere sendetid, forpligtet af de samme  

 hensyn som nævnt i § 3, stk. 2. De skal i øvrigt i deres programlægning lægge  

 vægt på tilknytningen til regionen og i den sammenhæng være opmærksom på  

 ønskeligheden af produktion af regionalt stof af landsdækkende interesse.
Stk. 4.  TV 2 opbygges sådan, at den landsdækkende og de  

 regionale virksomheder driver en egenproduktion, der væsentligst består af  

 nyheds- og aktualitetsudsendelser.
I disse kan der indgå større eller mindre  

 elementer af entreprise eller indkøb.
For i de landsdækkende nyheds- og  

 aktualitetsudsendelser at sikre en reel landsdækning indgås der nærmere  

 aftaler mellem den landsdækkende og de regionale virksomheder, hvorved de  

 regionale virksomheder i en vis udstrækning virker som regionale leverandører  

 til den landsdækkende virksomhed, jf. i øvrigt § 10, stk. 2. Derudover  

 tilvejebringes programmerne ved bestilling i entreprise eller ved indkøb fra  

 producenter uden for TV 2-virksomheden.
Entreprisebestillinger kan vedrøre  

 enkelte udsendelser, udsendelser med fælles stofområde og udsendelser med  

 samme tidsmæssige placering.
Ved entreprisemodellens gennemførelse i praksis  

 tilstræbes størst mulig fleksibilitet.
Programmer kan produceres som  

 koproduktioner mellem TV 2-virksomhederne og uafhængige producenter.
 Stk. 5.  Ansvar i henhold til radiolovgivningen kan ikke  

 overdrages til andre.
Ledelse § 4.  TV 2 ledes af en bestyrelse (den centrale  

 bestyrelse) på 8 medlemmer, som beskikkes af kommunikationsministeren for en  

 4-årig periode. 5 af medlemmerne udpeges af ministeren under hensyn til  

 medlemmernes personlige kvalifikationer, således at den samlede bestyrelse  

 repræsenterer mediemæssig, kulturel og ledelsesmæssig indsigt.
Ministeren  

 udpeger formand og næstformand.
 Stk. 2.  Medarbejderne i den landsdækkende TV  

 2-virksomhed udpeger et medlem til den centrale bestyrelse.
 Stk. 3.  De regionale bestyrelser, jf. § 8, udpeger i  

 fællesskab blandt deres medlemmer to medlemmer til den centrale bestyrelse.  

 Medlemmerne kan kun have sæde i den centrale bestyrelse indtil udløbet af  

 medlemsskabet af den regionale bestyrelse.
 Stk. 4.  I tilfælde af udtræden udpeges et nyt medlem  

 jf. stk. 1 for den resterende del af beskikkelsesperioden.
 Stk. 5.  Umiddelbar genbeskikkelse kan kun finde sted  

 een gang.
 Stk. 6.  Medlemmer af Folketinget kan ikke være  

 medlemmer af den centrale bestyrelse.
 § 5.  Den centrale bestyrelse har den overordnede  

 ledelse af den samlede TV 2-virksomhed, med mindre kompetencen i henhold til  

 lov er henlagt til andre, og fastsætter de almindelige retningslinier for  

 virksomheden.
 Stk. 2.  Bestyrelsen træffer beslutning om indgåelse og  

 opsigelse af kollektive overenskomster for TV 2's fastansatte medarbejdere.
Stk. 3.  Bestyrelsen tegnes af formanden eller i dennes  

 fravær af næstformanden.
Bestyrelsen kan meddele prokura.
 Stk. 4.  Bestyrelsen fastsætter selv sin  

 forretningsorden.
Regioner § 6.  Der kan oprettes 6-8 regionale TV 2-virksomheder  

 som en del af den samlede TV 2-virksomhed.
Oprettelsen sker på grundlag af  

 regionale ønsker og inden for de økonomiske rammer for den samlede TV  

 2-virksomhed.
Det samlede antal regioner skal dække væsentlige dele af  

 landet, men ikke nødvendigvis være fuldt landsdækkende.
Oprettelse af  

 regionale virksomheder er betinget af kommunikationsministerens godkendelse.
Stk. 2.  Oprettelsen af en regional virksomhed  

 forudsætter et lokalt initiativ, som udmøntes i dannelsen af et  

 repræsentantskab.
Repræsentantskabet skal sammensættes med en alsidig  

 repræsentation for det regionale kultur- og samfundsliv, og kan f.eks. bestå  

 af repræsentanter for oplysningsforbundene og seer- og lytterorganisationer,  

 erhvervsfaglige organisationer, andre folkelige og kulturelle organisationer  

 og eventuelt en støtteforening.
Personer, der ikke repræsenterer særlige  

 interesser, kan vælges.
Der kan være repræsentation fra de berørte amtsråd.
Stk. 3.  Repræsentantskabet undersøger behovet og  

 muligheden for oprettelse af en regional TV 2-virksomhed.
På dette grundlag  

 udformes en ansøgning om godkendelse af en regional virksomhed, der med en  

 udtalelse fra amtsrådet/amtsrådene fremsendes til den centrale bestyrelse.
Stk. 4.  Ansøgningen skal sandsynliggøre, at der i  

 regionen er mulighed for at udvikle producenter uden for TV 2-virksomheden,  

 som i entreprise- og købssamarbejde med denne inden for en kortere periode  

 vil være i stand til at udfylde en nærmere bestemt sendetid.
Ansøgningen skal  

 videre gennem en organisationsplan, en plan for uddannelse af medarbejdere,  

 en plan for den ansættelsesmæssige udbygningstakt og en plan for opbygningen  

 af de tekniske faciliteter sandsynliggøre, at man efter en opbygningsfase vil  

 kunne præstere en daglig sendetid på i gennemsnit 30 minutter.
Ansøgningen  

 skal indeholde retningslinier for programvirksomheden, der overholder de  

 overordnede principper om kvalitet, alsidighed og mangfoldighed, tilsikrer  

 saglighed og upartiskhed i formidling af nyheds- og aktualitetsstof og  

 præciserer programmernes særlige tilknytning til regionen.
Der redegøres for  

 den forventede fordeling mellem egenproduktion og entreprise/indkøb.
Der  

 henvises i øvrigt til § 3, stk. 3 og stk. 4, der forudsætter en  

 aftaleindgåelse om et samarbejde mellem den landsdækkende og de regionale  

 virksomheder i henseende til nyhedsdækningen.
Heraf følger, at de regionale  

 virksomheders tekniske faciliteter skal muliggøre samarbejde med den  

 landsdækkende virksomhed og de øvrige regionale TV 2-virksomheder.
Der  

 udabejdes et budgetforslag for budgetåret og et budgetoverslag for den  

 følgende 3-års periode, der tager højde for den gradvise udbygning af  

 sendetiden, uddannelsesomkostningerne, investeringsbehov m.v.
Det skal af  

 budgetforslaget fremgå, hvorvidt der påregnes lokale tilskud til  

 virksomheden.
 Stk. 5.  Den centrale bestyrelse kan yde praktisk og  

 økonomisk bistand ved regionernes udarbejdelse af organisationsplan, plan for  

 uddannelse af medarbejdere m.v., jf. stk. 4.
Stk. 6.  Amtsrådet/amtsrådene skal oplyse, om den  

 virksomhed, der beskrives i ansøgningen, efter amtsrådets/amtsrådenes  

 vurdering opfylder de ovenfor nævnte krav, herunder kravene til  

 repræsentantskabets sammensætning.
Det oplyses endvidere, hvorvidt  

 amtsrådet/amtsrådene er vidende om, at andre lokale grupper ønsker  

 godkendelse som regional virksomhed.
En ansøgning skal også fremsendes af  

 amtsrådet, selvom amtsrådets vurdering måtte være negativ.
Ved fremsendelsen  

 skal stemmefordelingen ved amtsrådets behandling oplyses, hvis vurderingen  

 hviler på en afstemning, ligesom eventuelle mindretalsudtalelser skal  

 vedlægges.
 § 7.  På grundlag af ansøgningen optager den centrale  

 bestyrelse forhandling med repræsentantskabet forud for bestyrelsens  

 udformning af de bemærkninger, der skal ledsage ansøgningen, når den  

 fremsendes til kommunikationsministerens stillingtagen.
Stk. 2.  Såfremt repræsentantskabet ikke har valgt en  

 bestyrelse, skal det forud for forhandlingen med den centrale bestyrelse af  

 sin midte vælge et arbejdsudvalg efter samme principper som den eventuelle  

 senere bestyrelse.
Arbejdsudvalget fører på repræsentantskabets vegne  

 forhandling med den centrale bestyrelse.
Stk. 3.  Kommunikationsministeren godkender de regionale  

 virksomheder.
Til godkendelsen kan knyttes betingelser eller forudsætninger.
§ 8.  Når en regional virksomhed er godkendt af  

 kommunikationsministeren vælger repræsentantskabet for en 4-årig periode en  

 bestyrelse på 5-7 medlemmer.
Valget kan finde sted ved indirekte valg.  

 Bestyrelsen vælger selv sin formand.
Medlemmer af Folketinget,  

 kommunalbestyrelser og amtsråd kan ikke være medlemmer af den regionale  

 bestyrelse.
Umiddelbart genvalg kan kun finde sted een gang.
 Stk. 2.  Bestyrelsen skal sammensættes under hensyntagen  

 til medlemmernes personlige og faglige kvalifikationer, således at  

 mediemæssig, kulturel og ledelsesmæssig indsigt repræsenteres.
 Stk. 3  Bestyrelsen kan ikke afsættes i valgperioden.  

 Hvis et medlem udtræder, udpeger repræsentantskabet et nyt medlem for den  

 resterende del af valgperioden.
 Stk. 4  Hvis bestyrelsen ikke opfylder sine  

 forpligtelser i henhold til § 9, stk. 1, kan kommunikationsministeren fratage  

 den regionale virksomhed dens godkendelse som region inden for TV 2.
 § 9.  Bestyrelsen har den overordnede ledelse af den  

 regionale virksomhed og er ansvarlig for, at den drives i henhold til lov og  

 vedtægt for TV 2 som en del af det samlede TV 2. Bestyrelsen er alene bundet  

 af bestemmelser i love og vedtægter samt eventuelle betingelser og  

 forudsætninger, fastsat i forbindelse med godkendelse af den regionale  

 virksomhed.
Stk. 2.  Bestyrelsen kan fastsætte en vedtægt for den  

 regionale virksomhed.
Vedtægten må ikke tillægge bestyrelsen kompetence  

 udover hvad loven, vedtægten for TV 2 og eventuelle betingelser og  

 forudsætninger ved godkendelsen fastsætter.
 § 10.  De regionale virksomheder kan tilbyde  

 egenproduktioner, entrepriseproduktioner eller indkøbte produktioner til den  

 landsdækkende TV 2-virksomhed eller til andre regioner.
Stk. 2.  I forbindelse med fastlæggelse af det samlede  

 budget for TV 2-virksomheden fastsætter den centrale bestyrelse med  

 udgangspunkt i markedsøkonomiske forhold rammer for vilkår vedrørende salg af  

 udsendelser til andre TV 2-virksomheder, herunder den landsdækkende.
Der kan  

 fastsættes særlige vilkår for regionale nyheds- og aktualitetsindslag i de  

 landsdækkende udsendelser.
 Stk. 3.  En produktion skal tilbydes andre TV  

 2-virksomheder, førend produktionen kan tilbydes virksomheder uden for TV 2.
Direktion § 11.  Såvel den centrale bestyrelse som de regionale  

 bestyrelser ansætter en direktion i overensstemmelse med den af den  

 pågældende bestyrelse vedtagne organisatoriske opbygning.
Stk. 2.  Den administrerende direktør for den  

 landsdækkende virksomhed, henholdsvis direktørerne for de regionale  

 virksomheder, har det daglige programansvar og varetager den daglige  

 administrative og økonomiske ledelse.
Den administrerende direktør,  

 henholdsvis de regionale direktører, ansætter de respektive virksomheders  

 personale.
 Stk. 3.  Den administrerende direktør for den  

 landsdækkende TV 2-virksomhed afgør, hvilke af de tilbudte regionale  

 programmer TV 2 ønsker at sende landsdækkende.
 § 12.  Det påhviler direktionen at sikre, at alle  

 udsendelser optages på bånd, og at disse opbevares i 3 måneder, jf. stk. 3.  

 Kommunikationsministeren kan fastsætte nærmere regler om optagelse og  

 opbevaring af udsendelser.
 Stk. 2.  Klager over et program skal indgives til den  

 ansvarlige TV 2-virksomhed inden 4 uger efter programmets udsendelse.  

 Direktionen er ansvarlig for, at klager behandles hurtigst muligt efter deres  

 modtagelse.
 Stk. 3.  Båndoptagelse af en udsendelse må ikke  

 destrueres, så længe en klagesag vedrørende udsendelsen verserer, jf. stk. 4.
 Stk. 4.  Klager over en afgørelse, truffet af  

 direktionen, kan indbringes for Radionævnet jf. radiolovens kap. 3.
Finansiering § 13.  TV 2's samlede virksomhed finansieres ved  

 beløb, der overføres fra TV 2-fonden, jf. §§ 17-21, i overensstemmelse med de  

 af kommunikationsministeren fastsatte rammebudgetter, og gennem indtægter ved  

 salg af programmer og andre ydelser, tilskud m.v.
Stk. 2.  Den centrale bestyrelse afgiver, efter  

 forhandling med de regionale bestyrelser, hvert år inden den 1. april til  

 ministeren forslag til budgetrammer for det følgende år, indeholdende dels  

 hovedtal for drifts- og anlægsudgifter vedrørende den landsdækkende TV  

 2-virksomhed, dels overførsler til de regionale TV 2-virksomheder.
Forslagene  

 til budgetrammer for de regionale virksomheder udarbejdes under hensyn til de  

 enkelte regioners sendetid samt til lokale produktionsforhold og varierende  

 behov for anlægsudgifter.
Stk. 3.  Forslaget til budgetrammer udarbejdes i  

 budgetårets pris- og lønniveau og ledsages af forslag om størrelsen af  

 overførsel fra TV 2-fonden for det pågældende år.
Der redegøres særskilt for  

 egne indtægter ved salg af programmer og andre ydelser, tilskud m.v.
Stk. 4.  Forslaget til budgetrammer suppleres med  

 budgetoverslag for de tre følgende år og en redegørelse for foreslåede  

 ændringer i forhold til seneste budget og i forhold til tidligere principielt  

 godkendte budgetoverslag.
Budgetforslag og budgetoverslag skal indeholde en  

 redegørelse for følgende budgetteringsforudsætninger: For så vidt angår  

 anlægsudgifter, skal der gives oplysning om, hvorledes udgifterne indgår i  

 institutionens investeringsprogram i den samlede budgetperiode.
For så vidt  

 angår driftsudgifter, skal der for hele budgetperioden, sammenholdt med de  

 seneste afsluttede 3 regnskabsår, gives oplysning om hovedlinierne i den  

 påtænkte programaktivitet opdelt på hovedområder samt en redegørelse for  

 udviklingen i produktivitet.
Der skal endvidere gives oplysning om  

 udviklingen i gennemsnitsløn i de seneste 3 regnskabsår.
Endelig skal der i  

 budgetoverslaget gives en særskilt vurdering af den forventede udvikling i  

 salg af ydelser m.v.
 § 14.  Kommunikationsministeren fastsætter hvert år så  

 vidt muligt inden den 1. juni med tilslutning fra Folketingets finansudvalg  

 den andel af afgifterne for benyttelse af fjernsynsmodtagere og den andel af  

 overskuddet ved reklamering i TV 2, der kan anvendes til TV 2-virksomheden.
Stk. 2.  Ministeren fastsætter samtidig budgetrammer for  

 den samlede TV 2-virksomhed, herunder overførsler til de regionale  

 virksomheder.
Der gives principiel tilslutning til foreløbige budgetrammer  

 for den følgende 3-års periode.
 § 15.  Den centrale bestyrelse og de regionale  

 bestyrelser fastsætter hvert år inden den 15. oktober budgettet for det  

 kommende år for henholdsvis den landsdækkende virksomhed og de regionale  

 virksomheder.
Stk. 2.  I budgettet indgår, foruden overførsel fra TV  

 2-fonden, indtægter ved salg af programmer og andre ydelser, tilskud m.v.,  

 tillige med eventuelt overførte overskud eller underskud fra tidligere  

 regnskabsår under TV 2-ordningen.
Den centrale bestyrelse fastsætter efter  

 forhandling med de regionale bestyrelser bestemmelser vedrørende tilskud til  

 TV 2's programvirksomhed.
 Stk. 3.  I finansieringen kan ikke indgå indtægter ved  

 tv-transmitterede bingospil og lignende eller ved abonnementssalg ved hjælp  

 af dekoder.
 Stk. 4.  Den centrale bestyrelse fastsætter regler for  

 udarbejdelse af budget og regnskab, som skal følges af de regionale  

 virksomheder.
 Stk. 5.  Kommunikationsministeren træffer nærmere  

 bestemmelse om budgetprocedure i opbygningsperioden.
§ 16.  Hvert år inden 1. april afgiver de regionale  

 bestyrelser til den centrale bestyrelse beretning samt revideret regnskab for  

 den regionale virksomhed for det forudgående år.
De regionale virksomheders  

 regnskaber revideres af en statsautoriseret revisor.
Rigsrevisionen har  

 adgang til at gennemgå de regionale virksomheders regnskaber.
Ved  

 gennemgangen påses navnlig, at regnskaberne er undergivet betryggende  

 revision, at midlerne er anvendt i overensstemmelse med givne bestemmelser,  

 og at der i øvrigt er taget skyldige økonomiske hensyn ved forvaltningen af  

 midlerne.
De regionale virksomheders regnskaber fremsendes med revisionens,  

 henholdsvis Rigsrevisionens bemærkninger til den centrale bestyrelse.
Stk. 2.  Hvert år inden 1. juli afgiver den centrale  

 bestyrelse til kommunikationsministeren revideret regnskab for den  

 landsdækkende virksomhed for det forudgående år.
Regnskabet revideres af  

 Rigsrevisionen.
Regnskabet forelægges med revisionens bemærkninger ministeren  

 til godkendelse.
Stk. 3.  Den centrale bestyrelse afgiver hvert år inden  

 1. juli til kommunikationsministeren beretning over den samlede TV  

 2-virksomhed.
Reviderede regnskaber for de regionale virksomheder vedlægges.
 § 16 a.  TV 2's regnskabsår er kalenderåret.  

 Årsregnskabet skal udvise sendetider, indtægter, driftsudgifter og  

 anlægsudgifter, resultat samt balance for ultimo året. Årsregnskabet  

 udarbejdes efter principper, der fastsættes af kommunikationsministeren efter  

 forhandling med TV 2.
TV 2-fonden § 17.  Den centrale bestyrelse opretter og bestyrer TV  

 2-fonden.
 Stk. 2.  Til TV 2-fonden indbetales:
 § 18.  TV 2-fondens midler anbringes i anerkendte  

 danske pengeinstitutter eller i børsnoterede obligationer.
 Stk. 2.  Den centrale bestyrelse udbetaler kvartalsvis  

 forud til de regionale virksomheder og den centrale virksomhed de beløb, der  

 er indeholdt i de af kommunikationsministeren fastsatte årlige budgetrammer.
 § 19.  Hvis tilstrækkelige midler til sikring af  

 driften inden for den godkendte budgetramme ikke er til stede i TV 2-fonden,  

 kan den centrale TV 2-bestyrelse med godkendelse af kommunikationsministeren  

 trække på en statsgaranti, hvis størrelse fastsættes årligt af ministeren med  

 tilslutning fra Folketingets finansudvalg samtidig med fastsættelse af  

 budgetrammer for TV 2.
 § 20.  Den centrale bestyrelse afgiver til  

 kommunikationsministeren hvert år inden 1. juli revideret regnskab for TV  

 2-fonden.
 Stk. 2.  Regnskabet revideres af Rigsrevisionen, og  

 forelægges med revisionens bemærkninger ministeren til godkendelse.
Sendernet § 21.  Den centrale bestyrelse forhandler med  

 Generaldirektoratet for Post- og Telegrafvæsenet om oprettelse af de  

 fjernsynsstationer, der er nødvendige for spredning af fjernsynsprogrammer  

 for TV 2. Bestyrelsen forhandler ligeledes om betalingen for brugen af  

 sendernettet.
Den endelige betalingsordning fastsættes af  

 kommunikationsministeren.
§ 22.  I forbindelse med udarbejdelse af forslag til  

 de årlige budgetrammer, stilles forslag om sendetid.
Den centrale bestyrelse  

 udarbejder efter forhandling med de regionale bestyrelser et forslag til  

 kommunikationsministeren om fordeling af sendetid mellem de regionale  

 virksomheder og den landsdækkende virksomhed.
 Stk. 2.  Kommunikationsministeren fastsætter hvert år så  

 vidt muligt inden den 1. juni sendetidsfordelingen for det følgende år.
 § 23.  Den centrale bestyrelse forhandler med Danmarks  

 Radio om, i perioden indtil TV 2-sendernettet er udbygget, at muliggøre, at  

 TV 2-virksomhederne anvender de fjernsynsstationer, der anvendes af Danmarks  

 Radio, på nærmere fastsatte tidspunkter.
 Stk. 2.  Kommunikationsministeren fastsætter den  

 endelige fordeling.
Programråd § 24.  Kommunikationsministeren beskikker for en  

 4-årig periode et programråd.
 Stk. 2.  Programrådet består af 21 medlemmer, der  

 repræsenterer folkelige organisationer og foreninger m.v. 7 af medlemmerne  

 udpeges af lytter- og seerorganisationer.
 Stk. 3.  Ministeren træffer nærmere bestemmelse om  

 programrådets sammensætning, herunder om lytter- og seerorganisationernes  

 repræsentation efter stk. 2.
 § 25.  Programrådet er et rådgivende organ, der skal  

 drøfte TV 2's programvirksomhed og kan afgive udtalelse herom til den  

 centrale bestyrelse og til direktionen.
 Stk. 2.  Programrådet afholder efter drøftelse med den  

 centrale bestyrelse 2-3 årlige møder, hvor repræsentanter for såvel den  

 centrale bestyrelse og direktionen for den landsdækkende virksomhed som de  

 regionale virksomheder er til stede.
Stk. 3.  Programrådet vælger selv sin formand og  

 fastsætter selv sin forretningsorden.
Udgifter ved programrådets virksomhed  

 afholdes af den landsdækkende TV 2-virksomhed, der tillige stiller  

 sekretariatsbistand til rådighed.
 Stk. 4.  Ministeren træffer bestemmelse vedrørende  

 vederlæggelse af programrådets medlemmer.
§ 27.  Det regionale repræsentantskab fungerer som  

 programråd for den regionale TV 2-virksomhed.
Det skal drøfte den regionale  

 programvirksomhed og kan afgive udtalelse herom til den regionale virksomheds  

 bestyrelse og direktør.
 Stk. 2.  Programrådet træder i funktion, når  

 udsendelsesvirksomheden er begyndt.
Reklamer § 28.  Reklamer sendes i blokke af max. 5 minutters  

 varighed mellem udsendelserne, således at udsendelser ikke må afbrydes, for  

 at reklamer kan sendes.
 Stk. 2.  Reklamer skal klart kunne identificeres som  

 sådanne, således at de i indhold og præsentation adskiller sig fra de  

 ordinære udsendelser.
Stk. 3.  Reklameudsendelserne i TV 2 må ikke udgøre mere  

 end 15 minutter daglig, fordelt på blokke, hvoraf een blok knyttes til  

 regionalprogrammet.
Den daglige sendetid for reklamer må ikke overstige 10  

 minutter på det landsdækkende program og ikke 5 minutter på  

 regionalprogrammet.
 Stk. 4.  Det regionale reklameprogram placeres i  

 tilknytning til det daglige regionalprogram.
 Stk. 5.  Det landsdækkende reklameprogram fordeles  

 således, at to blokke placeres i tilknytning til den primære landsdækkende  

 nyhedsudsendelse, medens yderligere en blok placeres i den øvrige  

 aftensendeflade.
 § 29.  Reklameindslag leveres i blokke af det  

 statslige reklameselskab med angivelse af, på hvilket tidspunkt blokkene skal  

 placeres.
 Stk. 2.  Reklameselskabet påser, at reglerne om reklamer  

 i TV 2 overholdes.
Ændring af vedtægten § 30.  Den centrale bestyrelse kan stille forslag om  

 ændring af denne vedtægt.
 Stk. 2.  Kompetencen til vedtægtsændring ligger hos  

 kommunikationsministeren.
 § 31.  Bekendtgørelsen træder i kraft den 17. februar  

 1990.
 Stk. 2.  Samtidig ophæves bekendtgørelse nr. 483 af 3.  

 juli 1987 om vedtægt for TV 2.
