Landsskatteretskendelse af 30/11 2001 Klagen skyldes, at Told- og Skattestyrelsen har anset A  

 Efterskole for pligtig at betale lønsumsafgift.
Det fremgår af sagen, at A Efterskole er en privat selvejende  

 institution med hjemsted i X kommune.
Ifølge vedtægternes § 1 er  

 institutionens  

 formål at drive en efterskole inden for rammerne af de gældende regler for  

 frie  

 kostskoler.
A Efterskole (herefter skolen) har dels elever med  

 forældrebetalt ophold/undervisning, og dels elever, der er anbragt af en  

 kommune, og hvor kommunen har betalt for opholdet/undervisningen.
Af skolens  

 budget for perioden 1. august 1997 til 31. juli 1998 fremgår om skolens  

 økonomiske grundlag, at elevers og forældres betaling udgør omkring 29 % af  

 skolens indtægter, og at kommunernes betaling udgør omkring 71 %. De  

 offentlige  

 tilskud i medfør af højskoleloven ophørte ved udgangen af 1996. For så vidt  

 angår de kommunalt anbragte elever ligger den kommunale betaling pr. elev i  

 størrelsesordenen 12.000-25.000 kr. ud fra en individuel vurdering af det  

 enkelte barn.
Den kommunale betaling sker i henhold til socialservicelovens §  

 40, stk. 2, nr. 10 og 11, tidligere bl.a. bistandslovens § 32.
Skolen har oplyst, at man leverer undervisning på børne- og  

 efterskoleområdet, og at man tager sig af elever med særlige vanskeligheder.  

 Der er tale om en individuelt baseret undervisning, der tager udgangspunkt i  

 et  

 digitalt system med pensum på 3 niveauer.
Ca. ½-delen af tiden bruges til  

 selvundervisning og resten af tiden bruges til et individuelt baseret forløb,  

 hvor man forsøger at skærpe elevernes koncentration og at give en afvekslende  

 dagligdag.
Ca. ¼ af tiden er lærerorienteret undervisning, og ca. ¼ af tiden  

 består i ud af skolen - oplevelser.
Told- og Skattestyrelsen stadfæstede den 26. februar 1999 told-  

 og skatteregionens afgørelse af 8. oktober 1997 om, at skolen var  

 lønsumsafgiftspligtig.
Styrelsen angav som begrundelse, at den undervisning  

 som  

 skolen tilbyder, er omfattet af lønsumsafgiftslovens § 1, jf. momslovens §  

 13,  

 stk. 1, nr. 3, idet skolen ifølge vedtægternes § 1 har til formål at drive  

 efterskole efter bestemmelserne om frie kostskoler, og at den særlige støtte,  

 som nogle af eleverne har brug for måtte anses for at være ydelser i nær  

 tilknytning til undervisningen.
Styrelsen henviste til, at ifølge  

 friskolelovens § 3 er specialundervisning og specialpædagogisk bistand en  

 integreret del af undervisningen.
Styrelsen anførte, at skolen ikke var  

 omfattet af momslovens § 13, stk. 1, nr. 2, idet skolen ikke er en  

 institution,  

 der præsterer social forsorg og bistand.
Styrelsen anså endvidere ikke skolen for fritaget for  

 lønsumsafgift efter lønsumsafgiftslovens § 2a, jf. bekendtgørelse om afgift  

 af  

 lønsum § 1, stk. 2. Styrelsen anførte herved, at den offentlige betaling til  

 skolen skal ses som en betaling for undervisning og varer og ydelser i nær  

 tilknytning hertil.
Styrelsen henviste til, at betalingen sker pr. barn,  

 d.v.s.  

 det offentlige betaler samme pris, som hvis det havde været forældrene, som  

 skulle betale, og at det klart fremgår af socialservicelovens § 40, stk. 2,  

 nr.  

 10, at den økonomiske ydelse netop gives til forældremyndighedsindehaveren og  

 ikke til den pågældende institution, og at der herefter er  

 forældremyndighedsindehaverens ansvar at sørge for betaling.
Klagerens advokat gjorde herefter over for Told- og  

 Skattestyrelsen gældende, at skolen som følge af Højesterets dom af 19.  

 februar  

 1999 vedrørende Tvind-loven skulle fritages for lønsumsafgift efter  

 lønsumsafgiftslovens § 2a.
Told- og Skattestyrelsen meddelte ved brev af 25.  

 marts 1999, at man under henvisning til at Undervisningsministeriet på  

 daværende tidspunkt behandlede spørgsmålet, om skolen ville have været  

 berettiget  

 til offentlige tilskud og i hvilket omfang, som om skolen for fremtiden ville  

 være berettiget til offentlige tilskud og i hvilket omfang, ville vente med  

 en  

 genoptagelse af sagerne indtil afgørelserne fra Undervisningsministeriet  

 forelå.
 Ved den påklagede afgørelse af 17. oktober 2000 har Told- og  

 Skattestyrelsen fastholdt afgørelsen om, at skolen er lønsumsafgiftspligtig,  

 jf. lønsumsafgiftslovens § 1. Styrelsen har herved henvist til, at  

 Undervisningsministeriet har truffet afgørelse om, at skolen ikke har været  

 og  

 ikke for fremtiden vil være berettiget til offentlige tilskud.
 Skolens advokat har over for Landsskatteretten nedlagt påstand  

 om, at skolen ikke er pligtig at betale lønsumsafgift.
 Til støtte for påstanden har advokaten principalt gjort  

 gældende, at skolen er omfattet af fritagelsesbestemmelsen i momslovens § 13,  

 stk. 1, nr. 2, om social forsorg og bistand, hvorfor skolen ikke er  

 lønsumsafgiftspligtig, jf. lønsumsafgiftslovens § 1, stk. 1.
 Advokaten har herved henvist til en afgørelse fra Momsnævnet,  

 gengivet i TfS 1996.230. Endvidere har han henvist til TfS 2001.331 LSR, hvor  

 en virksomhed, der ydede rådgivningsvirksomhed m.v. til unge i henhold til  

 lov  

 om social service, og som var udpeget hertil af kommunen, blev anset for  

 berettiget til afgiftsfritagelse efter momslovens § 13, stk. 1,  

    

 nr. 2, samt anført, at nærværende sag er helt  

 sammenlignelig med den offentliggjorte kendelse.
Han har henvist til, hvad der rent faktisk foregår på skolen, og  

 han har gennemgået en række eksempler på, hvorledes dialogen mellem den  

 kommunale socialforvaltning og skolen er, når et barn skal anbringes samt  

 opfølgningen herpå.
Det er herved anført, at det, kommunerne betaler for,  

 primært er det socialpædagogiske, og at hovedydelsen således er det  

 socialpædagogiske.  

 Kommunernes betaling er typisk opsplittet i undervisning, specialundervisning  

 og socialpædagogisk hjælp, men at der er tale om et tilbud, hvor det hele  

 udgør  

 en samlet socialpædagogisk indsats.
Det er anført, at formålet med skolen er  

 at  

 opfange de elever, der ikke passer ind i det normale undervisningssystem.
Der  

 afvises således flere og flere elever fra skolesystemet, og man er nødt til  

 at  

 opstille et alternativt tilbud, der kan fastholde disse elever i en  

 undervisning.
Skolen har derfor tilrettelagt et sådant system.
Man har et  

 koncept, der går ud på, at fordelingen af anbragte og forældrebetalte elever  

 bør være så nogenlunde lige.
Der er døgndækning bemandingsmæssigt, således at  

 eleverne altid kan henvende sig til en voksen.
Det er oplyst, at skolen har  

 gennemgået flere faser.
Første fase var en periode med tilskud.
I anden fase  

 var tilskuddet faldet væk, men skolerne havde forsat en godkendelse fra  

 undervisningsministeriet til at have anbragte børn på ophold.
I tredje fase  

 er  

 undervisningsministeriets godkendelse trukket tilbage, og skolen kunne derfor  

 ikke havde ret mange elever boende og mange elever bor nu på  

 satellitopholdssteder i nærheden af skolen, hvor der typisk bor 8-10 elever  

 sammen med en eller 2 voksne.
Stederne er såkaldte socialpædagogiske  

 opholdssteder i henhold til § 49, stk. 2, i lov om social service.
Selve  

 undervisningen og andre fælles aktiviteter foregår iskolen.
Det har dog  

 fortsat  

 været muligt at fastholde den samme undervisningsform, og der er stadig et  

 kostskolemiljø, og man arbejder på at få opholds-godkendelser i form af bl.a.  

 kollegieværelser.
 Advokaten har subsidiært gjort gældende, at skolen er omfattet  

 af lønsumsafgiftslovens § 2 a, idet klageren i overvejende grad finansieres  

 af  

 offentlige midler, da mere end 50 % af klagerens driftsudgifter dækkes af  

 offentlige tilskud via kommunale betalinger.
Han har herved anført, at der ikke er hjemmel til at begrænse  

 begrebet finansiering, og at der reelt er tale om tilskud fra det  

 offentlige  

 til finansiering af skolerne.  

    

 Han har  

 anført, at loven anvender begrebet finansiering.
Begrebet  

 tilskud, der er  

 anvendt i bekendtgørelsen har således ikke hjemmel i loven, ligesom der ikke  

 er  

 hjemmel til at lave en indskrænkende fortolkning af begrebet  

 tilskud.  

    

 Det er anført, at man mange steder inden for  

 lovgivningen anvender begreberne støtte, tilskud og finansiering i flæng, og  

 at  

 man ligeså godt kunne anvende begrebet betaling.
 Landsskatteretten skal  

 udtale:
 I henhold til momslovens § 13, stk. 1, nr. 2, er følgende  

 fritaget for afgift:
Social forsorg og bistand, herunder sådan som præsteres af  

 børne- og ungdomsinstitutioner og institutioner inden for ældreområdet, samt  

 levering af varer og ydelser med nær tilknytning hertil. Af forarbejderne til bestemmelsen i momslovens § 13 fremgår, at  

 de heri indeholdte fritagelser er fastsat i overensstemmelse med 6.  

 momsdirektiv.
I direktivets artikel 13 er i punkt A indeholdt en række  

 fritagelser til fordel for visse former for virksomhed af almen karakter.
Af  

 bestemmelsens litra g og h fremgår nærmere:
 g) tjenesteydelser og levering af goder med nær tilknytning til  

 social bistand og social sikring, herunder sådanne, som præsteres af  

 alderdomshjem, af offentligretlige organer eller af andre, at er anerkendt af  

 den pågældende medlemsstat som foretagender af almennyttig karakter;..
h) tjenesteydelser og levering af goder med nær tilknytning til  

 beskyttelse af børn og unge, som præsenteres af offentligretlige organer  

 eller  

 andre organer, der er anerkendt af den pågældende medlemsstat som  

 foretagender  

 af almennyttig karakter. I henhold til momslovens § 13, stk. 1, nr. 3, er følgende  

 fritaget for afgift:
Skoleundervisning og undervisning på videregående  

 uddannelsesinstitutioner, faglig uddannelse, herunder omskoling, og anden  

 undervisning, der har karakter af skolemæssig eller anden faglig  

 undervisning,  

 samt levering af varer og ydelser med nær tilknytning hertil Landsskatteretten bemærker, at institutionen ifølge vedtægternes  

 § 1 har til formål at drive en efterskole efter bestemmelserne om frie  

 kostskoler.
Uagtet, at skolen tager sig af børn og unge med særlige  

 vanskeligheder finder Landsskatteretten under hensyn til institutionens  

 formål,  

 at klageren må anses at levere en hovedydelse i form af undervisning omfattet  

 af momslovens § 13, stk. 1, nr. 3. Selve undervisningen til de kommunalt  

 anbragte elever findes ikke at kunne karakteriseres som social forsorg og  

 bistand omfattet af momslovens § 13, stk. 1, nr. 2. Endvidere finder retten,  

 at  

 det socialpædagogiske element ikke kan anses for en særskilt ydelse i forhold  

 til undervisningsydelsen, hvorfor ej heller en del af skolens aktivitet kan  

 anses for momsfritaget efter momslovens § 13, stk. 1, nr. 2. Det  

 socialpædagogiske element findes at være en ydelse med nær tilknytning til  

 selve  

 undervisningsydelsen, hvorfor de leverede ydelser som helhed må anses for  

 omfattet af bestemmelsen i momslovens § 13, stk. 1, nr. 3.
 Skolen er således omfattet af lønsumsafgiftslovens § 1, stk. 1,  

 jf. herved henvisningsbestemmelsen til momslovens § 13, stk. 1, nr. 3.
 Af lønsumsafgiftslovens § 1, stk. 1, 1. pkt. 1., led, fremgår:
Der betales en afgift til statskassen af virksomheder, der mod  

 vederlag leverer varer og ydelser, der er fritaget for afgift efter  

 merværdiafgiftslovens § 13, stk. 1, nr. 1, nr. 3, nr. 5 og 6, nr. 8, nr.  

 10-12,  

 nr. 15-17 og nr. 20,  .. Det fremgår af lønsumsafgiftslovens § 2 a:
 Skatteministeren kan bestemme, at følgende virksomheder  

 omfattet af registreringspligten kan fritages for afgift:
 .
2) Virksomheder, som overvejende finansieres af offentlige  

 midler. Med hjemmel i denne bestemmelse, er det i § 1, stk. 2, i  

 bekendtgørelse nr. 742 af 18. september 1997 om afgift af lønsum m.v.  

 bestemt:
Institutioner, hvis driftsudgifter dækkes af offentlige tilskud  

 med mindst 50 %, er fritaget for at betale afgift. Landsskatteretten bemærker, at de omhandlede, af kommunerne  

 betalte beløb til skolen, må anses vedrører konkret betaling for ophold og  

 undervisning for en bestemt adfærdsvanskelige ung, som kommunen har  

 foranlediget anbragt på skolen.
Beløbene findes således ikke at kunne  

 karakteriseres som offentlige tilskud, men må anses som betaling for en  

 konkret  

 modydelse, nemlig skolens undervisning m.v. af den anbragte unge.
Retten skal  

 tillige henvise til Landsskatterettens kendelse af 15. september 2000,  

 offentliggjort i TfS 2000.144.
 Da de omhandlede betalte beløb fra kommunerne ikke kan  

 karakteriseres som offentlige tilskud, er skolen ikke omfattet af  

 fritagelsesbestemmelsen i § 1, stk. 2, i bekendtgørelse nr. 742 af 18.  

 september 1997 om afgift af lønsum m.v.
 Den påklagede afgørelse stadfæstes derfor.
