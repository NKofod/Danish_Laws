Skriftlig fremsættelse (21. april 2020) Skatteministeren (Morten Bødskov):
 Herved tillader jeg mig for Folketinget at fremsætte:
Forslag til lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19 (Lovforslag nr.
L 175) COVID-19 påvirker den globale økonomi markant.
Regeringen har allerede fremlagt en række hjælpepakker, som skal holde hånden under erhvervslivet og lønmodtagere.
Regeringen, Venstre, Dansk Folkeparti, Radikale Venstre, Socialistisk Folkeparti, Enhedslisten, Konservative Folkeparti, Nye Borgerlige, Liberal Alliance og Alternativet har indgået aftale om at give yderligere likviditetshjælp til en række virksomheder, som i øjeblikket rammes hårdt af Coronasituationen.
Aftaleparterne er enige om, at visse virksomheder skal kunne anmode om at få udbetalt allerede indbetalt moms og lønsumsafgift som rentefrie lån.
Det foreslås, at små og mellemstore virksomheder kan få udbetalt et beløb svarende til den moms, der er indbetalt den 2. marts 2020, som et rentefrit lån.
For virksomheder omfattet af metode 4 i lønsumsafgiftsloven, foreslås det, at der kan udbetales et beløb svarende til lønsumsafgift, der er opgjort for første kvartal 2020, og et beløb svarende til en fjerdedel af lønsumsafgiften for overskuddet for indkomståret 2019 som et rentefrit lån.
 Herudover foreslås det, at udbetaling af skattekreditter vedr. forsknings- og udviklingsaktiviteter efter anmodning kan fremrykkes fra november 2020 til juni måned 2020, og at betalingsfristerne for lønsumsafgift, der betales efter metode 4, forlænges for andet og tredje kvartal 2020 med hhv. 6 og 4 uger.
Desuden foreslås det at afskaffe loftet på skattekontoen.
Dette foreslås af systemmæssige grunde gennemført, ved at beløbsgrænsen forhøjes så markant, at det reelt svarer til en ophævelse af beløbsgrænsen.
 Endelig foreslås det, at skatteministeren eller den, som ministeren bemyndiger dertil, kan forlænge frister i skatte- og afgiftslovgivningen, som er fastsat under hensyn til oplysningsfristerne i skattekontrolloven, når det må anses for umuligt eller uforholdsmæssig vanskeligt for grupper af skattepligtige at opfylde fristerne.
 Lovforslaget har som følge af lovforslagets hastende karakter ikke været i høring forud for fremsættelsen, og det har derfor heller ikke været muligt at sikre vedtagelse af lovforslaget senest 4 uger før den 1. januar eller den 1. juli.
 Lovforslaget foreslås at skulle træde i kraft den 4. maj 2020. Forslaget er udformet som en særskilt lov med en ophørsklausul, således at lovens virkning automatisk ophører den 4. maj 2021.
 Herudover foreslås det, at udbetaling af skattekreditter vedr. forsknings- og udviklingsaktiviteter efter anmodning kan fremrykkes fra november 2020 til juni måned 2020, og at betalingsfristerne for lønsumsafgift, der betales efter metode 4, forlænges for andet og tredje kvartal 2020 med hhv. 6 og 4 uger.
Desuden foreslås det at afskaffe loftet på skattekontoen.
Dette foreslås af systemmæssige grunde gennemført, ved at beløbsgrænsen forhøjes så markant, at det reelt svarer til en ophævelse af beløbsgrænsen.
 Endelig foreslås det, at skatteministeren eller den, som ministeren bemyndiger dertil, kan forlænge frister i skatte- og afgiftslovgivningen, som knytter sig til fristerne i skattekontrollovens kapitel 1, når det må anses for umuligt eller uforholdsmæssig vanskeligt for grupper af skattepligtige at opfylde fristerne.
 Lovforslaget har som følge af lovforslagets hastende karakter ikke været i høring forud for fremsættelsen, og det har derfor heller ikke været muligt at sikre vedtagelse af lovforslaget senest 4 uger før den 1. januar eller den 1. juli.
 Lovforslaget foreslås at skulle træde i kraft den 5. maj 2020. Forslaget er udformet som en særskilt lov med en ophørsklausul, således at loven ophæves den 5. maj 2021.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings (hurtige og) velvillige behandling.
