(flydetrawlsbekendtgørelsen) I henhold til § 26, stk. 4, § 27, nr. 5 og § 42, stk. 2 i lov nr. 306 af  

 4. juni 1986 om saltvandsfiskeri fastsættes:
 § 1.  Ved flydetrawl forstås et hvilket som helst  

 trawlredskab, der slæbes af eet eller flere fartøjer, og som er egnet til  

 fangst af fisk i de frie vandmasser (pelagisk fiskeri).
For et redskab kan betragtes som flydetrawl i henhold til stk. 1, skal  

 sideligenes (gavlligenes) længde målt i mundingen hver for sig være mindst  

 3/4 af såvel overligets som underligets længde.
Vægte, hvad enten disse er  

 anbragt på slæbelinier eller på underliget, skal være anbragt i stropper, så  

 de hænger mindst 40 cm under underliget eller slæbelinen.
 § 2.  Anvendelse af flydetrawl, jfr. § 1, er kun  

 tilladt, når følgende betingelser med hensyn til redskabets mindste  

 maskestørrelse er opfyldt:
 § 3.  Flydetrawl, der opfylder de i § 2 nævnte  

 betingelser, må anvendes til fiskeri fra 1 time før solopgang til 1 time  

 efter solnedgang, hvor der ikke findes forbud herimod i vedtægter for  

 fiskeriet eller i internationale aftaler, og hvor vanddybden andrager mindst  

 9 m, for så vidt angår Limfjorden dog mindst 6 m.
 Stk. 2.  Efter indstilling fra fiskeriets  

 hovedorganisationer og efter samråd med Danmarks Fiskeri- og Havundersøgelser  

 kan for bestemte afgrænsede vandområder og på nærmere fastsatte vilkår det  

 tidsrum udvides, hvori flydetrawl efter foranstående må anvendes, når  

 hensynet til fiskeriet med faststående redskaber ikke taler herimod.
Stk. 3.  I Limfjorden er alt fiskeri med flydetrawl  

 forbudt fra 1. juni til 1. november.
I Limfjorden er endvidere alt fiskeri  

 med flydetrawl forbudt fra 1 time efter solnedgang fredag aften til 1 time  

 før solopgang mandag morgen.
I Hjarbæk Fjord er flydetrawlfiskeri med  

 dobbeltspand (parfiskeri) forbudt.
 Stk. 4.  Fiskeri med flydetrawl er forbudt inden for en  

 afstand af 3 sømil fra lavvandslinien i området mellem linierne Stevns  

 Fyr-Falsterbo Fyr og Møns røde Fyr-Falsterbo Fyr.
 Stk. 5.  Fiskeri med flydetrawl er forbudt i følgende  

 områder:
 Område 1:
 Området afgrænses udadtil af en linie 3 sømil fra lavvandslinien mod syd  

 af en linie fra Rønne Havns nordre mole i retning 225 grader (retvisende  

 sydvest) og mod nord af en linie fra Hammerhavnens søndre mole i retning 270  

 grader (retvisende vest).
 Område 2:
 Området afgrænses udadtil af en linie 3 sømil fra lavvandslinien mod nord  

 af en linie fra Allinge Kirke i retning 90 grader (retvisende øst) og mod syd  

 af en linie fra Svaneke Fyr i retning 45 grader (retvisende nordøst).
 Område 3:
 Området afgrænses udadtil af en linie 2 sømil fra lavvandslinien mod nord  

 af en linie fra Svaneke Fyr i retning 45 grader (retvisende nordøst) og mod  

 syd af en linie fra Dueodde Fyr i retning 90 grader (retvisende øst).
 Område 4:
 Området afgrænses udadtil af en linie 2 sømil fra basislinierne omkring  

 øgruppen Christiansø.
§ 3a.
I Limfjorden vest for Ålborg må flydetrawl ikke anvendes fra  

 fartøjer, der er målt til en bruttoregistertonnage på mere end 8 tons, og øst  

 for Ålborg fra fartøjer der er målt til en bruttoregistertonnage på mere end  

 10 tons.
§ 4.  Maskerne i de efter foranstående bestemmelser  

 tilladte flydetrawl må ikke med noget middel formindskes, herunder ved brug  

 af dobbelt netlag.
Det er dog tilladt at anvende slidpose omkring redskabets  

 løft, når mindste maskestørrelse overalt i slidposen er således, at et fladt  

 måleredskab på 80 mm's bredde og 2 mm's tykkelse let kan gå igennem den i  

 længderetningen diagonalt strakte maske, når redskabet er vådt.
 § 5.  Overtrædelse af bestemmelserne i denne  

 bekendtgørelse straffes i henhold til § 42, stk. 2 med bøde.
 § 6.  Denne bekendtgørelse træder i kraft ved  

 offentliggørelsen i Lovtidende og samtidig ophæves bekendtgørelse nr. 248 af  

 21. juni 1965. .
