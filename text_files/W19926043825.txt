Klageren K påklagede pengeinstituttet P's rådgivning vedrørende køb af  

 udenlandske aktier.
Ankenævnet kunne ikke behandle klagen, idet en afgørelse  

 ville kræve en bevisførelse, som ikke kunne ske for Ankenævnet.
Kendelse af 24. april 1992 i sag nr. 578/1991 (Værdipapirer, anbefaling  

 om køb af udenlandske aktier.
Bevis).
Klageren K indgik i efteråret 1989 med pengeinstituttet P aftale om  

 investering i udenlandske aktier.
Der indkøbtes herefter aktier i 3  

 forskellige selskaber til en samlet kursværdi af ca. 300.000 kr.
K modtog  

 forinden investeringen P's købsanbefalinger vedrørende de enkelte selskaber.
 I løbet af 1990 var kurserne på de 3 papirer udsat for betydelige  

 kursfald.
 K indbragte sagen for Ankenævnet bl.a. med påstand om, at P tilpligtedes  

 at tilbagekøbe de indkøbte papirer til købskursen.
 P nedlagde påstand om frifindelse.
 Ankenævnet afviste at behandle klagen med følgende bemærkninger:
»Spørgsmålet om, hvorvidt der måtte være grundlag for at indrømme K  

 hæveadgang eller pålægge P erstatningsansvar, må bl.a. bero på, hvad der  

 mellem parterne er aftalt med hensyn til graden af risikovillighed og  

 investeringshorisont, og herudfra for hver enkelt papir på en vurdering af,  

 om P's anbefaling om køb efter forholdene på daværende tidspunkt kan betegnes  

 som fagligt forkert eller uforsvarlig.
Ankenævnet finder, at en stillingtagen  

 til klagen herefter ville forudsætte en bevisførelse, som efter sin karakter  

 og sit omfang ikke kan ske for Ankenævnet, men i givet fald må finde sted for  

 domstolene, og Ankenævnet afviser derfor klagen i medfør af vedtægternes § 7,  

 stk. 1«.
