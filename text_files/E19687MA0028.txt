Nogle organisationer inden for bygge- og anlægsfagene pålægger deres  

 medlemmer at tage forbehold over for bygherren om betaling af  

 udregningsvederlag ved licitation.
Udregningsvederlaget lægges for nogle  

 organisationers vedkommende til tilbudssummen og betales af den tilbudsgiver,  

 hvis tilbud antages, til organisationen, medens det for andre organisationers  

 vedkommende af organisationen opkræves hos bygherren.
Det fordeles i alle  

 tilfælde af organisationen efter visse regler til de medlemmer, hvis tilbud  

 ikke er blevet antaget.
Udregningsvederlaget må anses som en del af det samlede vederlag, som  

 bygherren skal betale tilbudsgiveren for den vare eller ydelse, der skal  

 leveres ifølge tilbuddet, og skal derfor medregnes til den afgiftspligtige  

 værdi for den pågældende entreprise.
Dette gælder, uanset om  

 udregningsvederlaget er indregnet i tilbudssummen eller i overensstemmelse  

 med vilkårene i tilbuddet erlægges direkte til den pågældende organisation.
