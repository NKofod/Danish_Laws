Klage  

 over tandreguleringsbehandling Nævnets fandt anledning til at kritisere den  

 behandling, patienten modtog af specialtandlægen i den kommunale tandpleje.
Nævnet lagde vægt på, at der ved påbegyndelsen af  

 tandreguleringsbehandlingen kun blev taget gipsmodeller og fotografier.
Det  

 var  

 nævnets opfattelse, at der i forbindelse med en tandreguleringsbehandling bør  

 foreligge et profilbillede, et ortopantomografisk billede (oversigtsbillede  

 af  

 alle tænder) og eventuelt et håndrøntgenbillede.
Profilbilledet bør  

 analyseres,  

 og der skal angives diagnoser, samt redegøres for de bidfunktionelle forhold  

 (kæbeled og tyggemuskler).
Nævnet fandt, at det var kritisabelt, at  

 specialtandlægen i forbindelse med tandreguleringsbehandlingen kun anførte  

 sparsomme diagnoser, minimal behandlingsplan og -mål og ingen redegørelse for  

 bidfunktionelle forhold.
Det fremgik af de gipsmodeller, som blev fremstillet  

 i  

 forbindelse med nævnets behandling af sagen, at patientens underkæbefortænder  

 var moderat skævt stillede, samt at de øvrige bidforhold var  

 tilfredsstillende.
 Nævnet fandt på denne baggrund ikke anledning til at  

 kritisere det opnåede behandlingsresultatet.
Nævnet oplyste, at smerter og kæbeledsknæk kan opstå  

 både hos personer, der har gennemgået en tandreguleringsbehandling og hos  

 personer, der ikke har gennemgået en sådan behandling, og således har en  

 meget  

 lille sammenhæng med tandstillingen.
Tandreguleringsbehandling kan ifølge  

 nogle  

 undersøgelser reducere bidfunktionelle problemer.
Behandling af kæbeledsknæk  

 kan blandt andet omfatte brug af en løs bøjle i overkæben.
Det var nævnets  

 vurdering, at den anvendte løse bøjle i overkæben var relevant ved  

 behandlingen  

 af kæbeledsknæk, samt at kæbeledsknækket ikke var opstået som følge af  

 behandlingen og næppe var forårsaget af den nuværende tandstilling.
