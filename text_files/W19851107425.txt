 Antaget, at indgåelse af et frivilligt forlig, efter at fordringen er  

 sendt til inkasso, ikke umiddelbart kan sidestilles med betaling af  

 fordringen.
En person klagede til Registertilsynet over at være registreret i et  

 kreditoplysningsbureau på trods af indgåelse af et frivilligt forlig med  

 kreditors advokat.
Det frivillige forlig blev indgået efter fordringen mod  

 debitor var sendt til inkasso.
 Registertilsynet tilkendegav den principielle opfattelse, at indgåelse af  

 et frivilligt forlig, når dette indgås, efter at fordringen er sendt til  

 inkasso, ikke umiddelbart kan sidestilles med betaling af fordringen.  

 Tilsynet fandt derfor i den konkrete sag ikke grundlag for at udtale kritik  

 af, at skyldforholdene, der ikke var bestridte, af kreditor blev indberettet  

 til kreditoplysningsbureauet.
 Registertilsynets årsberetning 1985 s. 49.
