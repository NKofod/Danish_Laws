Bekendtgørelse af forretningsordenen  

 for Ligestillingsnævnet I medfør af § 18, stk. 2, i lov nr. 388 af 30. maj 2000 om  

 ligestilling af kvinder og mænd fastsættes:
Sagens forberedelse § 1. Klager til Ligestillingsnævnet indgives  

 skriftligt til Ligestillingsnævnet, Tordenskjoldgade 27, 3., 1020  

 København K.
 Stk. 2. Nævnet kan bestemme, at der skal benyttes  

 særlig blanket.
 Stk. 3. Klager skal indeholde:
 1)	Oplysning om, hvem der klages over (indklagede).
 2)	Oplysning om, hvad klageren ønsker at opnå med klagen,  

 f.eks. en godtgørelse eller en stillingtagen til, om en bestemt  

 adfærd eller forretningsgang udgør en ulovlig  

 kønsdiskrimination.
 3)	En redegørelse for de faktiske forhold, der begrunder  

 klager.
Stk. 4. Såfremt en klage ikke i fornødent  

 omfang indeholder de i stk. 3 omhandlede oplysninger, meddeler sekretariatet  

 klageren, på hvilke punkter klagen er mangelfuld, og opfordrer klageren  

 til at fremkomme med de manglende oplysninger.
Sekretariatet fastsætter  

 en frist herfor.
Fristen kan forlænges.
 § 2. Sekretariatet sender en genpart af klagen og  

 af eventuelle bilag hertil til indklagede straks efter klagens modtagelse,  

 eller efter at klageren har efterkommet sekretariatets opfordring til at  

 fremkomme med manglende oplysninger, efter § 1, stk. 4, jf. dog § 7, stk.  

 1.
 Stk. 2. Sekretariatet opfordrer samtidig indklagede til  

 at svare på klagen inden en nærmere fastsat frist, som kan  

 forlænges.
 Stk. 3. Svarer indklagede ikke inden den fastsatte frist,  

 meddeler sekretariatet indklagede, at den pågældende  

 udsætter sig for, at klagen afgøres på det foreliggende  

 grundlag, hvis opfordringen til at svare på klagen ikke efterkommes  

 inden en ny frist.
 § 3. Sekretariatet sender indklagedes svar til  

 klageren med anmodning om, at denne fremkommer med sine bemærkninger  

 hertil inden en fastsat frist, der kan forlænges. § 2, stk. 3, finder  

 tilsvarende anvendelse.
§ 4. Sekretariatet sender klagerens  

 bemærkninger til indklagedes svar til udtalelse hos indklagede med  

 anmodning om dennes eventuelle supplerende bemærkninger inden en  

 fastsat frist, der kan forlænges.
Når indklagedes svar er  

 modtaget, eller svarfristen er overskredet, uden at indklagede har svaret,  

 forelægges sagen for nævnet til afgørelse.
Nævnet  

 kan bestemme, at der skal ske yderligere skriftveksling.
Sekretariatets rådgivning § 5. Sekretariatet rådgiver i øvrigt  

 borgere, virksomheder, organisationer, myndigheder m.v. om  

 fremgangsmåden ved indsendelse af klager til nævnet og ved  

 indklagedes besvarelse heraf.
Tilbagekaldelse af en klage § 6. Klageren kan til enhver tid tilbagekalde sin  

 klage.
Sagsbehandlingen bortfalder ligeledes, hvis indklagede under  

 sagsbehandlingen opfylder klagerens krav, eller der indgås forlig  

 mellem parterne om en endelig afgørelse af sagen.
Sekretariatets afvisning af klager § 7. Sekretariatet kan på ethvert stadium af  

 sagsforberedelsen afvise en klage, der ikke kan behandles af nævnet,  

 eller som ikke skønnes egnet til behandling ved nævnet, jf.  

 ligestillingslovens § 20, stk. 1, eller hvis det må anses for  

 åbenbart, at der ikke kan gives klageren medhold i sagen, jf.  

 ligestillingslovens § 20, stk. 2. Det samme gælder, såfremt  

 klageren undlader at efterkomme en opfordring fremsat efter § 1, stk. 4,  

 inden den af sekretariatet fastsatte frist.
 Stk. 2. Sekretariatets afgørelse efter stk. 1,  

 skal begrundes og være ledsaget af en oplysning om, at  

 afgørelsen kan indbringes for nævnet, hvilket sker ved  

 sekretariatets foranstaltning, såfremt klageren anmoder herom.
Sagsomkostninger § 8. Ingen af parterne betaler omkostninger til  

 den anden part eller til nævnet i forbindelse med klagesagens  

 behandling.
Nævnsbehandlingen § 9. På grundlag af parternes skriftlige  

 indlæg og eventuelt yderligere oplysninger indhentet ved sekretariatets  

 foranstaltning, udarbejder sekretariatet en sagsfremstilling og et udkast til  

 afgørelse, som sendes til nævnsmedlemmerne.
 § 10. Alle tre nævnsmedlemmer skal deltage i  

 behandlingen af klagen.
Stk. 2. Hvis et medlem ikke kan deltage i sagens  

 behandling på grund af inhabilitet eller af andre grunde,  

 tiltrædes nævnet af en stedfortræder for det  

 nævnsmedlem, der har forfald.
Stedfortræderen udpeges af  

 ministeren for ligestilling og skal opfylde de betingelser, der i  

 ligestillingslovens § 18 er fastsat for det medlem, der har forfald.
 § 11. Nævnet kan indhente erklæringer  

 fra sagkyndige i forbindelse med behandlingen af en klage.
§ 12. Nævnets afgørelse træffes  

 ved stemmeflerhed og underskrives af formanden eller af den, som formanden  

 bemyndiger hertil.
Afgørelsen skal begrundes.
 Stk. 2. Er en afgørelse ikke enstemmig, skal det  

 fremgå af afgørelsen, hvorledes de enkelte nævnsmedlemmer  

 har stemt, jf. ligestillingslovens § 21, stk. 2, 2. pkt.
 § 13. Samtidig med at parterne gøres  

 bekendt med afgørelsen, underretter sekretariatet dem om muligheden  

 for at indbringe sagen for domstolene, jf. ligestillingslovens § 22.
Genoptagelse § 14. Nævnet kan bestemme, at en sag, hvori  

 der er truffet afgørelse, skal genoptages, hvis særlige grunde  

 taler derfor.
Offentliggørelse af nævnets  

 afgørelser § 15. Nævnets afgørelser  

 offentliggøres efter nævnets nærmere bestemmelse, jf.  

 ligestillingslovens § 21, stk. 2. Offentliggørelsen sker i  

 anonymiseret form.
 § 16. Enhver kan ved henvendelse til sekretariatet  

 forlange at blive gjort bekendt med nævnets afgørelser, dog  

 således at parternes og eventuelle trediemænds identitet ikke  

 oplyses.
 § 17. Forretningsordenen for  

 ligestillingsnævnet træder i kraft den 1. juli 2001.
 Stk. 2. Samtidig ophæves bekendtgørelse nr. 1073  

 af 7. december 2000 om forretningsorden for ligestillingsnævnet.
