Beretning afgivet af Kulturudvalget den 8. juni 2012 Beretning om ikke at deltage på ministerniveau ved EM i Ukraine 1. Udvalgsarbejdet Møder Udvalget har behandlet beretningen i 1 møde.
Samråd Kulturudvalget har stillet 2 spørgsmål til mundtlig besvarelse til kulturministeren, dels om deltagelse ved åbningskampen af EM i Ukraine, dels om det er passende at afholde EM i fodbold i Ukraine, hvor seksuelle minoriteter såsom homoseksuelle i stort omfang udsættes for voldsomme hate crimes på grund af deres seksuelle orientering, jf.
KUU alm. del  samrådsspørgsmål AI og AJ.
 Kulturministeren besvarede spørgsmålene i et åbent samråd med udvalget fredag den 8. juni 2012.
2. Politiske bemærkninger Et flertal i udvalget (V, DF, EL og KF) anerkender kulturministerens store engagement for sportens vilkår.
Med udgangspunkt i de forværrede forhold for menneskerettighederne i Ukraine opfordrer vi indtrængende ministeren til ikke at deltage i EM i Ukraine.
Et mindretal i udvalget (S, RV og SF) opfordrer regeringen til at bakke op om det danske fodboldlandsholds deltagelse ved EM i Ukraine, ved at kulturministeren overværer en af landsholdets kampe og benytter lejligheden til under sit besøg også at mødes med menneskerettighedsorganisationer.
En sådan politisk overværelse er helt på linje med den tidligere regerings, bl.a. i forbindelse med OL i Beijing i 2008.
 P.u.v.
