Skriftlig fremsættelse (8. oktober  

 1998) Ole Løvig Simonsen (S):
 Som ordfører for forslagsstillerne tillader jeg mig  

 herved at fremsætte:
 Forslag til lov om  

 undersøgelseskommissioner.
(Lovforslag nr.
L 3).
Regeringen nedsatte i 1994   efter forelæggelse for  

 Folketingets Udvalg for Forretningsordenen   et udvalg, der havde til opgave  

 at foretage en samlet gennemgang og vurdering at undersøgelsesorganer,  

 der kunne belyse og klarlægge forhold inden for den statslige  

 forvaltning.
Udvalgets betænkning med udkast til lov om  

 undersøgelseskommissioner blev afgivet til justitsministeren i juni  

 1996.
Den 24. oktober 1996 blev betænkningens lovudkast  

 således fremsat (som L 33) uændret til fri debat, idet man fandt  

 det rimeligst at udskyde en detaljeret realitetsbehandling til efter  

 fremsættelsen.
Der var således ikke i forbindelse med  

 fremsættelsen taget politisk stilling til lovforslaget eller dets  

 enkelte dele.
Efter 1. behandling blev lovforslaget henvist til Udvalget  

 for Forretningsordenen, der behandlede lovforslaget i en række  

 møder.
Den 25. juni 1997 afgav Udvalget for Forretningsordenen en  

 beretning over forslaget (Folketingstidende 1996-97, tillæg B s. 1477),  

 hvori udvalget pegede på navnlig 4 spørgsmål, som gjorde  

 det ønskeligt på ny at indhente bistand fra særligt  

 sagkyndige.
Det drejede sig således om spørgsmålet om  

 offentlighed under kommissionsmøderne og retsmøder i  

 forbindelse hermed, inddragelse af bl.a. statslige selskaber, lovens virkning  

 på Færøerne og i Grønland samt den parlamentariske  

 opfølgning.
Udvalget iværksatte i den anledning en skriftlig  

 høring over offentlighedsspørgsmålet og rettede  

 henvendelse til justitsministeren, der foranledigede udarbejdet et notat om  

 anvendelsesområdet for loven.
Endvidere gennemførte udvalget en  

 mundtlig høring om offentlighedsspørgsmålet den 26.  

 oktober 1997.
Den 8. oktober 1997 blev lovforslaget på ny fremsat  

 (som L 3) uændret til fri debat.
Lovforslaget blev 1. behandlet den 14.  

 januar 1998 og på ny henvist til Udvalget for Forretningsordenen.  

 Lovforslagets videre behandling bortfaldt som følge af udskrivelse af  

 valg den 19. februar 1998.
 Den uændrede genfremsættelse sker med henblik  

 på fortsat behandling i Udvalget for Forretningsordenen, og der er som  

 i 1996 og 1997 ikke i forbindelse med fremsættelsen taget politisk  

 stilling til lovforslaget eller dets enkelte dele.
 Jeg skal i øvrigt henvise til de  

 bemærkninger, der ledsager lovforslaget.
