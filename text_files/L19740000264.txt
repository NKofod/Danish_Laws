 Den 3. marts 1972 er der i København undertegnet følgende  

 overenskomst med tilhørende protokol mellem Danmark og Portugal til undgåelse  

 af dobbeltbeskatning for så vidt angår indkomstskat:
OVERENSKOMST mellem DANMARK og PORTUGAL til undgåelse af dobbeltbeskatning for så vidt angår indkomstskat Danmarks regering og Portugals regering, der ønsker at slutte en  

 overenskomst til undgåelse af dobbeltbeskatning for så vidt angår  

 indkomstskat, er blevet enige om følgende artikler:
Artikel 1 De af overenskomsten omfattede personer Denne overenskomst skal finde anvendelse på personer, som er hjemmehørende  

 i en af eller begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomstskatter, der udskrives på hver af de kontraherende staters eller  

 deres lokale myndigheders vegne uden hensyn til, hvorledes de opkræves.
 2. Som indkomstskatter anses alle skatter, der  

 pålignes på grundlag af hele indkomsten eller dele af indkomsten, herunder  

 såvel skatter på fortjeneste ved afhændelse af løsøre eller fast ejendom som  

 skatter på formueforøgelse.
 3. De gældende skatter, på hvilke overenskomsten  

 finder anvendelse, er:
 (herefter omtalt som "portugisisk skat").
 (herefter omtalt som "dansk skat").
4. Overenskomsten skal også finde anvendelse på alle  

 skatter af samme eller væsentlig samme art, der fremtidig måtte blive pålagt  

 som tillæg til eller i stedet for de gældende skatter.
I begyndelsen af hvert  

 år skal de kompetente myndigheder i de kontraherende stater give hinanden  

 underretning om væsentlige ændringer, som er blevet foretaget i deres  

 respektive skattelove i det foregående år.
Artikel 3 Almindelige definitioner 1. Hvis ikke andet fremgår af sammenhængen, skal i  

 denne overenskomst:
 2. Ved anvendelsen af denne overenskomst i en af de  

 kontraherende stater skal, medmindre andet følger af sammenhængen, ethvert  

 udtryk, som ikke på anden måde er defineret, tillægges den betydning, som det  

 har i henhold til de i denne kontraherende stat gældende love om de skatter,  

 hvorpå overenskomsten finder anvendelse.
Artikel 4 Skattemæssigt hjemsted 1. I denne overenskomst anvendes udtrykket  

 "hjemmehørende i en af de kontraherende stater" på enhver person,  

 som i henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller et andet lignende kriterium.
 2. Hvor en fysisk person efter bestemmelserne i stykke  

 1 anses for hjemmehørende i begge de kontraherende stater, skal følgende  

 regler gælde:
 3. Hvor en ikke-fysisk person efter bestemmelserne i  

 stykke 1 anses for hjemmehørende i begge de kontraherende stater, skal den  

 anses for at være hjemmehørende i den kontraherende stat, i hvilken dens  

 virkelige ledelse har sit sæde.
 4. Hvor en fysisk person har flyttet sin bopæl fra den  

 ene kontraherende stat til den anden kontraherende stat, er den første stats  

 ret til at beskatte en sådan person på grund af hans bopæl begrænset til  

 indkomsten for tiden før flytningen, og den anden stats ret til at beskatte  

 denne fysiske person på grund af hans bopæl begrænset til indkomsten for  

 tiden efter flytningen.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
 3. Udtrykket "fast driftssted" skal ikke  

 indbefatte:
 4. En person, som udfører virksomhed i en af de  

 kontraherende stater for et foretagende i den anden kontraherende stat - og  

 som ikke er en sådan uafhængig repræsentant, som omhandles i stykke 5 - skal  

 anses for at være et fast driftssted i den førstnævnte stat, såfremt han i  

 denne stat har og sædvanligvis udøver en fuldmagt til at indgå aftaler i  

 foretagendets navn, medmindre hans virksomhed er begrænset til indkøb af  

 varer for foretagendet.
 5. Et foretagende i en af de kontraherende stater  

 anses ikke for at have et fast driftssted i den anden kontraherende stat,  

 blot fordi det driver forretning i denne stat gennem en mægler, kommissionær  

 eller anden uafhængig repræsentant, såfremt disse personer handler inden for  

 rammerne af deres sædvanlige forretningsvirksomhed.
 6. Den omstændighed, at et selskab, hjemmehørende i en  

 af de kontraherende stater, behersker eller beherskes af et selskab, som er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver forretningsvirksomhed i den anden  

 stat, skal ikke i sig selv bevirke, at et af de to selskaber anses for et  

 fast driftssted for det andet.
Artikel 6 Indkomst af fast ejendom 1. Indkomst af fast ejendom kan beskattes i den af de  

 kontraherende stater, i hvilken ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, i hvilken  

 ejendommen er beliggende.
Udtrykket skal under alle omstændigheder omfatte  

 tilbehør til fast ejendom, besætning og redskaber, der anvendes i landbrug og  

 skovbrug, rettigheder på hvilke den almindelige lovgivning om fast ejendom  

 finder anvendelse, brugsrettigheder til fast ejendom, såvel som rettigheder  

 til varierende eller faste ydelser, der betales for udnyttelsen af eller  

 retten til at udnytte mineralforekomster, kilder og andre naturforekomster;  

 skibe, både og luftfartøjer anses ikke for fast ejendom.
3. Bestemmelsen i stykke 1 finder anvendelse på  

 indkomst, der hidrører fra direkte brug, udlejning eller fra enhver anden  

 form for udnyttelse af fast ejendom.
Bestemmelsen anvendes også på indkomst  

 af ejendom, som i henhold til lovgivningen i den kontraherende stat, hvor  

 denne ejendom befinder sig, betragtes som indkomst af fast ejendom.
 4. Bestemmelserne i stykke 1 og 3 finder også  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 Fortjeneste ved forretningsvirksomhed 1. Fortjeneste indvundet af et foretagende i en af de  

 kontraherende stater kan kun beskattes i denne stat, medmindre foretagendet  

 driver virksomhed i den anden kontraherende, stat gennem et der beliggende  

 fast driftssted.
Såfremt foretagendet driver sådan virksomhed, kan dets  

 fortjeneste beskattes i den anden stat, men dog kun for så vidt angår den del  

 deraf, som kan henføres til det faste driftssted.
 2. Når et foretagende i en af de kontraherende stater  

 driver virksomhed i den anden kontraherende stat gennem et der beliggende  

 fast driftssted, skal der i hver af de kontraherende stater til dette faste  

 driftssted henføres den fortjeneste, som det kunne forventes at have opnået,  

 hvis det havde været et uafhængigt foretagende, der udøvede den samme eller  

 lignende virksomhed på samme eller lignende betingelser, og som handlede  

 fuldstændig uafhængigt.
3. Ved ansættelsen af et fast driftssteds fortjeneste  

 skal det være tilladt at fradrage udgifter, som er afholdt til gavn for det  

 faste driftssted, herunder udgifter til ledelse og almindelig administration  

 i øvrigt, hvad enten de afholdes i den stat, hvor det pågældende faste  

 driftssted er beliggende, eller andre steder.
Imidlertid skal intet i dette  

 stykke berettige til fradrag for udgifter, som ikke ville kunne fradrages,  

 hvis det faste driftssted havde været et selvstændigt foretagende.
4. I det omfang, det har været sædvane i en af de  

 kontraherende stater at beregne den fortjeneste, der kan henføres til et fast  

 driftssted, på basis af en fordeling af foretagendets samlede fortjeneste  

 mellem dets forskellige afdelinger, skal intet i stykke 2 udelukke den  

 pågældende kontraherende stat fra at beregne den skattepligtige fortjeneste  

 på basis af en sådan sædvanemæssig fordeling.
Den anvendte fordelingsmetode  

 skal imidlertid være af en sådan art, at den fører til resultater, der er i  

 overensstemmelse med de principper, der er fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 6. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er gode og fyldestgørende grunde for en  

 anden fremgangsmåde.
 7. Hvor en fortjeneste indeholder indkomster, som er  

 omhandlet særskilt i andre artikler i denne overenskomst, skal bestemmelserne  

 i disse andre artikler ikke berøres af bestemmelserne i denne artikel.
Artikel 8 Skibs- og luftfart 1. Fortjeneste ved skibs- eller luftfartsvirksomhed i  

 international trafik kan kun beskattes i den kontraherende stat, i hvilken  

 foretagendets virkelige ledelse har sit sæde.
 2. Såfremt den virkelige ledelse for et foretagende,  

 der driver skibsfartsvirksomhed, har sit sæde om bord på et skib, skal  

 foretagendet anses for at have sit sæde i den kontraherende stat, i hvilken  

 det pågældende skib har sit hjemsted, eller såfremt et sådant ikke findes, i  

 den kontraherende stat, hvor den, som driver skibet, er hjemmehørende.
 3. Fortjeneste ved skibs- og luftfartsvirksomhed i  

 international trafik, indtjent af et foretagende i en af de kontraherende  

 stater gennem deltagelse i en pool, et konsortium eller et internationalt  

 driftskontor, kan kun beskattes i den kontraherende stat, hvor foretagendets  

 virkelige ledelse har sit sæde.
Artikel 9 Indbyrdes afhængige foretagender I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
Artikel 10 Udbytter 1. Udbytte, som godskrives af et selskab, der er  

 hjemmehørende i en af de kontraherende stater, til en person, som er  

 hjemmehørende i den anden kontraherende stat, kan beskattes i denne anden  

 stat.
2. Sådant udbytte kan imidlertid beskattes i den  

 kontraherende stat, hvor det selskab, der udbetaler udbyttet, er  

 hjemmehørende og i overensstemmelse med lovgivningen i denne stat, men den  

 skat, der pålægges, må ikke overstige De kompetente myndigheder i de kontraherende stater skal ved gensidig  

 aftale fastsætte de nærmere regler for praktiseringen af denne begrænsning.
 Bestemmelserne i dette stykke medfører ingen begrænsninger i adgangen til  

 at beskatte selskabet af den fortjeneste, hvoraf udbyttet godskrives.
3. Udtrykket "udbytte" betyder i denne  

 artikel indkomst af aktier, udbyttebeviser eller udbytterettigheder,  

 mineaktier, stifterandele eller - bortset fra gældsfordringer - andre  

 rettigheder til andel i fortjeneste, såvel som indkomst fra andre  

 selskabsrettigheder, der sidestilles med indkomst fra aktier i henhold til  

 skattelovgivningen i den stat, i hvilken det selskab, der foretager  

 udlodningen, er hjemmehørende.
Udtrykket omfatter også fortjeneste, der  

 godskrives i henhold til en aftale om andel i udbytte (conta em  

 participacao).
4. Bestemmelserne i stykke 1 og 2 finder ikke  

 anvendelse i tilfælde, hvor udbyttet oppebæres af en person, hjemmehørende i  

 en af de kontraherende stater, som har et fast driftssted i den anden  

 kontraherende stat, i hvilken det selskab, der udbetaler udbyttet, er  

 hjemmehørende, såfremt de rettigheder, der ligger til grund for udlodningen,  

 har direkte forbindelse med det faste driftssted.
I så fald kan udbyttet  

 beskattes i denne anden stat i overensstemmelse med dens skattelovgivning.
 5. Hvor et selskab, som er hjemmehørende i en af de  

 kontraherende stater, oppebærer fortjeneste eller indkomst fra den anden  

 kontraherende stat, kan denne anden stat ikke pålægge nogen skat på udbytte,  

 som godskrives af selskabet til personer, der ikke er hjemmehørende i denne  

 anden stat, eller underkaste selskabets ikke-udloddede indkomst nogen skat på  

 ikke-udloddet indkomst, selv om det godskrevne udbytte eller den  

 ikke-udloddende indkomst helt eller delvis består af fortjeneste eller  

 indkomst fra kilder i denne anden stat; der skal ikke i denne bestemmelse  

 lægges nogen begrænsning i denne anden stats ret til at beskatte udbytte, der  

 vedrører aktier, som er direkte knyttet til et fast driftssted, der drives i  

 den anden stat af en person, som ikke har hjemsted i denne stat.
Artikel 11 Renter 1. Renter, der hidrører fra en af de kontraherende  

 stater og godskrives en i den anden kontraherende stat hjemmehørende person,  

 kan beskattes i denne anden stat.
2. Sådan rente kan imidlertid beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat; men den skat, der pålægges, må ikke overstige 15  

 pct. af rentebeløbet.
De kompetente myndigheder i de kontraherende stater  

 skal ved gensidig aftale fastsætte de nærmere regler for praktiseringen af  

 denne begrænsning.
3. Udtrykket "rente" betyder i denne artikel  

 indkomst af statsgældsbeviser, obligationer eller forskrivninger, hvad enten  

 de er sikrede ved pant eller ikke, og hvad enten de indeholder en ret til  

 andel i fortjeneste eller ikke, samt fordringer af enhver art, såvel som  

 enhver anden indkomst, der i henhold til skattelovgivningen i den stat,  

 hvorfra indkomsten hidrører, sidestilles med indkomst af pengelån.
Udtrykket  

 omfatter også ethvert beløb, der godskrives som vederlag for midlertidig  

 indstillelse af eller indskrænkning i en bestemt industriel eller  

 forretningsmæssig virksomhed, som drives eller er blevet drevet af et  

 foretagende i en af de kontraherende stater.
4. Bestemmelserne i stykke 1 og 2 finder ikke  

 anvendelse i tilfælde, hvor renten oppebæres af en person, der er  

 hjemmehørende i en af de kontraherende stater, og som har et fast driftssted  

 i den anden kontraherende stat, hvorfra renten hidrører, såfremt den  

 fordring, der ligger til grund for den udbetalte rente, har direkte  

 forbindelse med det faste driftssted.
I så fald kan renten beskattes i denne  

 anden stat i overensstemmelse med dens skattelovgivning.
 5. Renter skal anses for at hidrøre fra en af de  

 kontraherende stater, såfremt de udbetales af den pågældende stat selv, af en  

 lokal myndighed deri eller af en i den pågældende stat hjemmehørende person.  

 Såfremt den person, der betaler renten - hvad enten den pågældende er  

 hjemmehørende i en af de kontraherende stater eller ej - imidlertid i en af  

 de kontraherende stater har et fast driftssted, i forbindelse med hvilket den  

 gæld, hvoraf renten betales, er stiftet, og renteudgiften afholdes af det  

 pågældende faste driftssted, skal en sådan rente anses for at hidrøre fra den  

 kontraherende stat, i hvilken det faste driftssted er beliggende.
6. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den godskrevne rente set i forhold til den  

 gældsfordring, hvorfor den er godskrevet, overstiger det beløb, som ville  

 være blevet aftalt mellem parterne, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidstnævnte beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 behørig hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en af de kontraherende  

 stater og godskrives en person, som er hjemmehørende i den anden  

 kontraherende stat, kan beskattes i denne anden stat.
2. Sådanne royalties kan imidlertid beskattes i den  

 kontraherende stat, hvorfra de hidrører, og i overensstemmelse med  

 lovgivningen i denne stat; men den skat, der pålægges, må ikke overstige 10  

 pct. af bruttobeløbet.
De kompetente myndigheder i de kontraherende stater  

 skal ved gensidig aftale fastsætte de nærmere regler for praktiseringen af  

 denne begrænsning.
 3. Udtrykket "royalties" betyder i denne  

 artikel vederlag af enhver art, der godskrives for anvendelsen af eller  

 retten til at benytte enhver ophavsret til et litterært, kunstnerisk eller  

 videnskabeligt arbejde, herunder spillefilm og film eller bånd til radio-  

 eller fjernsynsudsendelser, ethvert patent, varemærke, mønster eller model,  

 tegning, hemmelig formel eller fremstillingsmetode, eller for anvendelsen af  

 eller retten til at benytte industrielt, kommercielt eller videnskabeligt  

 udstyr eller for oplysninger om industrielle, kommercielle eller  

 videnskabelige erfaringer.
4. Bestemmelserne i stykke 1 og 2 finder ikke  

 anvendelse i tilfælde, hvor den i en af de kontraherende stater hjemmehørende  

 modtager af nævnte royalties har et fast driftssted i den anden kontraherende  

 stat, fra hvilken de nævnte royalties hidrører, såfremt den rettighed eller  

 ejendom, som ligger til grund for de nævnte royalties, har direkte  

 forbindelse med det faste driftssted.
I så fald kan disse royalties beskattes  

 i denne anden stat i overensstemmelse med dens skattelovgivning.
 5. Royalties skal anses for at hidrøre fra en af de  

 kontraherende stater, såfremt de udbetales af den pågældende stat selv, en  

 lokal myndighed deri eller en i den pågældende stat hjemmehørende person.  

 Såfremt den person, der betaler royalties - hvad enten den pågældende er  

 hjemmehørende i en af de kontraherende stater eller ej - imidlertid i en af  

 de kontraherende stater har et fast driftssted, i forbindelse med hvilket  

 forpligtelsen til at betale royalties blev stiftet, og royalties afholdes af  

 det pågældende faste driftssted, skal sådanne royalties anses for at hidrøre  

 fra den kontraherende stat, i hvilken det faste driftssted er beliggende.
6. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de erlagte royalties, når hensyn tages til  

 den anvendelse, rettighed eller oplysning, for hvilken de godskrives,  

 overstiger det beløb, som ville være blevet aftalt mellem parterne, såfremt  

 den nævnte forbindelse ikke havde foreligget, skal bestemmelserne i denne  

 artikel alene finde anvendelse på det sidstnævnte beløb.
I så fald skal den  

 overskydende del af det godskrevne beløb kunne beskattes i overensstemmelse  

 med lovgivningen i hver af de kontraherende stater under behørig hensyntagen  

 til de øvrige bestemmelser i denne overenskomst.
Artikel 13 Fortjeneste ved afståelse af formuegenstande 1. Fortjeneste ved afståelse af fast ejendom, som  

 defineret i artikel 6, stykke 2, kan beskattes i den kontraherende stat, i  

 hvilken ejendommen er beliggende.
2. Fortjeneste ved afståelse af aktiver, der ikke  

 består i fast ejendom, og som udgør en del af erhvervsformuen i et fast  

 driftssted, som et foretagende i en af de kontraherende stater har i den  

 anden kontraherende stat, eller ved afståelse af aktiver, der ikke består i  

 fast ejendom, og som hører til et fast sted, som en person hjemmehørende i en  

 af de kontraherende stater anvender til udøvelse af frit erhverv i den anden  

 kontraherende stat, herunder også fortjeneste ved afståelse af selve det  

 faste driftssted (særskilt eller sammen med hele foretagendet), eller af et  

 sådant fast sted, kan beskattes i den anden stat.
Fortjeneste ved afståelse  

 af skibe og luftfartøjer, der anvendes i international trafik, og af aktiver,  

 der ikke består i fast ejendom, og som hører til driften af sådanne skibe og  

 luftfartøjer, kan kun beskattes i den kontraherende stat, i hvilken  

 foretagendets virkelige ledelse har sit sæde.
 3. Fortjeneste ved afståelse af alle andre aktiver end  

 de i stykke 1 og 2 omhandlede, kan kun beskattes i den kontraherende stat,  

 hvori afhænderen er hjemmehørende.
 4. Bestemmelserne i denne artikel skal ikke kunne  

 fortolkes som en begrænsning af Portugals ret til at beskatte fortjeneste  

 opnået ved inkorporering af reserver i selskabskapitalen i selskaber, der har  

 deres hovedkontor, eller hvis virkelige ledelse udøves i Portugal, eller ved  

 udstedelse af præferenceaktier.
Artikel 14 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, som er  

 hjemmehørende i en af de kontraherende stater, kan kun beskattes i denne  

 stat.
Sådan indkomst kan dog beskattes i den anden kontraherende stat under  

 følgende omstændigheder:
 2. Udtrykket "frit erhverv" omfatter især  

 selvstændig videnskabelig, litterær, kunstnerisk, opdragende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 Personlige tjenesteydelser 1. Såfremt bestemmelserne i artiklerne 16, 18, 19 og  

 20 ikke finder anvendelse, kan gage, løn og andet lignende vederlag for  

 personligt arbejde, oppebåret af en person, som er hjemmehørende i en af de  

 kontraherende stater, kun beskattes i denne stat, medmindre arbejdet er  

 udført i den anden kontraherende stat.
Er arbejdet udført der, kan vederlaget  

 herfor beskattes i denne anden stat.
2. Uanset bestemmelserne i stykke 1 kan vederlag, som  

 en person, der er hjemmehørende i en af de kontraherende stater, oppebærer  

 for tjenesteydelser udført i den anden kontraherende stat, kun beskattes i  

 den førstnævnte stat i tilfælde, hvor 3. Uanset de foranstående bestemmelser i denne artikel  

 kan vederlag for personligt arbejde, der udføres om bord på et skib eller et  

 luftfartøj i international trafik, beskattes i den kontraherende stat, i  

 hvilken foretagendets virkelige ledelse har sit sæde.
Artikel 16 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmehørende i en af de kontraherende stater, i hans egenskab af medlem  

 af bestyrelsen (i Portugal, conselho de administracao) eller af  

 repræsentantskabet (i Portugal, conselho fiscal) for et selskab, der er  

 hjemmehørende i den anden kontraherende stat, kan beskattes i denne anden  

 stat.
Det forudsættes, at vederlag, som af dette selskab betales til et  

 medlem af dets bestyrelse for udøvelse af en vedvarende virksomhed, beskattes  

 i overensstemmelse med bestemmelserne i artikel 15.
Artikel 17 Kunstnere og sportsfolk Uanset bestemmelserne i artiklerne 14 og 15 kan indkomst, som erhverves af  

 professionelle kunstnere, såsom teater-, film-, radio- eller  

 fjernsynskunstnere og musikere samt af sportsfolk, for deres i denne egenskab  

 udøvede virksomhed beskattes i den kontraherende stat, i hvilken denne  

 virksomhed er udøvet.
Artikel 18 Pensioner Medmindre bestemmelserne i artikel 19, stykke 1, finder anvendelse, kan  

 pensioner og andre lignende vederlag, der udbetales for tidligere  

 tjenesteydelser til en person, der er hjemmehørende i en af de kontraherende  

 stater, kun beskattes i denne stat.
Artikel 19 Offentlige hverv m.v.
 1. Vederlag, herunder pensioner, der udbetales direkte  

 af eller af fonds oprettet af en af de kontraherende stater, eller af deres  

 lokale myndigheder, til en fysisk person for varetagelsen af hverv i denne  

 stats eller dens lokale myndigheders tjeneste, kan beskattes i denne stat.
 2. Bestemmelserne i artiklerne 15, 16 og 18 finder  

 anvendelse på vederlag eller pensioner, der udbetales for tjenesteydelser i  

 forbindelse med næring eller forretning, der drives af en af de kontraherende  

 stater eller dens lokale myndigheder.
Artikel 20 Studerende En person, som er eller har været hjemmehørende i en af de kontraherende  

 stater, og som midlertidig opholder sig i den anden kontraherende stat  

 udelukkende:
skal ikke beskattes i denne anden stat af beløb, som han modtager til  

 ophold, undervisning eller uddannelse, eller af legater.
Det samme skal gælde  

 beløb, der udbetales som vederlag for tjenesteydelser udført i denne anden  

 stat, forudsat af disse tjenesteydelser har forbindelse med hans studier  

 eller uddannelse eller er nødvendige for hans ophold.
Denne sidste  

 bestemmelse skal dog ikke finde anvendelse i tilfælde, hvor studierne eller  

 uddannelsen er af underordnet betydning i forhold til de tjenesteydelser, for  

 hvilke vederlaget er betalt.
Artikel 21 Indkomst, der ikke udtrykkelig er omtalt Indkomster, der oppebæres af en i en af de kontraherende stater  

 hjemmehørende person, og som ikke er udtrykkelig omtalt i de forudgående  

 artikler i denne overenskomst, kan kun beskattes i denne stat.
Hvis sådanne  

 indkomster imidlertid ikke er undergivet beskatning i henhold til denne stats  

 lovgivning, kan de beskattes i den anden kontraherende stat i  

 overensstemmelse med dens lovgivning.
Artikel 22 Metoder til ophævelse af dobbeltbeskatning 1. Hvor en person, der er hjemmehørende i Portugal,  

 oppebærer indkomst, som i overensstemmelse med bestemmelserne i denne  

 overenskomst kan beskattes i Danmark, skal Portugal i den pågældendes  

 indkomstskat indrømme fradrag af et beløb lig med den i Danmark betalte  

 indkomstskat.
Dette fradrag skal imidlertid ikke kunne overstige den del af  

 den portugisiske skat, således som denne skat er beregnet inden indrømmelsen  

 af fradraget, der svarer til den indkomst, som er beskattet i Danmark.
 2. Hvor en person, der er hjemmehørende i Danmark,  

 oppebærer indkomst, som i overensstemmelse med bestemmelserne i denne  

 overenskomst kan beskattes i Portugal, skal Danmark indrømme fradrag i  

 indkomstskatten af den del heraf, der svarer til den indkomst, som er  

 oppebåret fra Portugal.
3. Hvor en person, der er hjemmehørende i Danmark,  

 oppebærer indkomst, som i overensstemmelse med bestemmelserne i artiklerne  

 10, 11 og 12 kan beskattes i Portugal, skal Danmark, hvor bestemmelserne i  

 denne artikels stykke 4 og stykke 5 ikke kommer til anvendelse, indrømme  

 fradrag i den pågældendes indkomstskat af et beløb lig med den skat, der er  

 erlagt i Portugal.
Fradraget skal imidlertid ikke kunne overstige den del af  

 skatten, således som denne er beregnet inden indrømmelsen af fradraget, der  

 svarer til den indkomst, som er beskattet i Portugal.
 4. Uanset bestemmelserne i denne artikels stykke 3  

 skal udbytte, der godskrives eller udbetales af et selskab, der er  

 hjemmehørende i Portugal, til et selskab, der er hjemmehørende i Danmark,  

 være fritaget for dansk beskatning i samme omfang, som udbyttet i medfør af  

 dansk lovgivning ville have været fritaget for dansk beskatning, såfremt det  

 førstnævnte selskab havde været hjemmehørende i Danmark og ikke hjemmehørende  

 i Portugal, forudsat at sådant udbytte ikke ved beregningen af de  

 portugisiske indkomstskatter kan bringes til fradrag i det godskrivende eller  

 udbetalende selskabs samlede nettooverskud.
 5. Bestemmelserne i stykke 3 skal også anvendes, når  

 den portugisiske indkomstskat på udbytte, rente og royalties er blevet  

 frafaldet eller nedsat, som om ingen sådan eftergivelse var sket eller  

 nedsættelse indrømmet.
Artikel 23 Ikke-diskriminering 1. Statsborgere i en af de kontraherende stater skal  

 ikke i den anden kontraherende stat kunne underkastes nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som statsborgere i denne anden stat  

 under samme forhold er eller måtte blive underkastet.
 2. Udtrykket "statsborgere" betyder:
 3. Beskatning af et fast driftssted, som et  

 foretagende i en af de kontraherende stater har i den anden kontraherende  

 stat, må ikke være ugunstigere i denne anden stat end beskatningen af  

 foretagender i denne anden stat, der udøver samme virksomhed.
 Denne bestemmelse skal ikke kunne fortolkes som forpligtende en af de  

 kontraherende stater til at tilstå personer, som er hjemmehørende i den anden  

 kontraherende stat, de personlige skattemæssige begunstigelser, lempelser og  

 nedsættelser, som den indrømmer de personer, der er bosat inden for dens eget  

 område, som følge af personlig stilling eller forsørgerpligt over for  

 familie.
 4. Foretagender i en af de kontraherende stater, hvis  

 formue helt eller delvis ejes eller kontrolleres direkte eller indirekte, af  

 en eller flere i den anden kontraherende stat hjemmehørende personer, skal  

 ikke i den førstnævnte kontraherende stat kunne underkastes nogen beskatning  

 eller dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i den  

 førstnævnte stat er eller måtte blive underkastet.
Artikel 24 Fremgangsmåden ved indgåelse af gensidige aftaler 1. Mener en person, der er hjemmehørende i en af de  

 kontraherende stater, at foranstaltninger, som er truffet af en eller begge  

 de kontraherende stater, resulterer eller vil resultere i en beskatning af  

 ham, som ikke er i overensstemmelse med denne overenskomst, kan han, uanset  

 hvilke retsmidler der evt. står til rådighed ifølge disse staters nationale  

 lovgivning, forelægge sin sag for den kompetente myndighed i den  

 kontraherende stat, i hvilken han er hjemmehørende.
 Klagen skal indgives inden to år fra den dag, hvor der er givet ham  

 underretning om den skat, der giver anledning til klagen, eller, hvor begge  

 stater beskatter, om den i sidste instans pålagte skat, eller, hvor der er  

 tale om indeholdelse af skat ved kilden, fra den dag, hvor der er sket  

 udbetaling af den indkomst, som er underkastet sådan indeholdelse, selv om  

 denne først foretages efter beskatningen i den anden stat.
 2. Den kompetente myndighed skal, hvis indsigelsen  

 forekommer begrundet, og hvis den ikke selv kan nå til en passende løsning,  

 bestræbe sig på at løse sagen ved gensidig aftale med den kompetente  

 myndighed i den anden kontraherende stat med henblik på at undgå en  

 beskatning, der ikke er i overensstemmelse med overenskomsten.
3.De kompetente myndigheder i de kontraherende stater skal bestræbe sig på  

 ved gensidig aftale at løse enhver vanskelighed eller ethvert  

 tvivlsspørgsmål, der måtte opstå med hensyn til fortolkningen eller  

 praktiseringen af overenskomsten.
De kan også rådføre sig med hinanden for at  

 undgå dobbeltbeskatning i tilfælde, der ikke omhandles i overenskomsten.
4. De kontraherende staters kompetente myndigheder kan  

 træde i direkte kontakt med hinanden med henblik på indgåelse af aftaler i  

 overensstemmelse med de foregående stykker.
Hvor det for tilvejebringelsen af  

 enighed skønnes ønskeligt, at der finder en mundtlig meningsudveksling sted,  

 kan en sådan ske i en komite bestående af repræsentanter for de kompetente  

 myndigheder i de kontraherende stater.
Artikel 25 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for gennemførelsen af  

 denne overenskomst og den interne lovgivning i de kontraherende stater  

 vedrørende skatter, der omfattes af denne overenskomst, i det omfang den  

 stedfindende beskatning er i overensstemmelse med denne overenskomst.
Alle  

 oplysninger, der således udveksles, skal behandles som hemmelige og må ikke  

 meddeles til andre personer eller myndigheder end dem, der er beskæftiget med  

 påligningen eller opkrævningen af de skatter, som omfattes af denne  

 overenskomst.
 2. Bestemmelserne i stykke 1 skal i intet tilfælde  

 kunne fortolkes således, at der pålægges nogen af de kontraherende stater  

 pligt til:
Artikel 26 Diplomatiske og konsulære embedsmænd 1. Denne overenskomst berører ikke de skattemæssige  

 begunstigelser, som i kraft af folkerettens almindelige regler eller i medfør  

 af bestemmelser i særlige overenskomster tilkommer diplomatiske eller  

 konsulære enbedsmænd.
 2. Hvor der på grund af de skattemæssige  

 begunstigelser, som i kraft af folkerettens almindelige regler eller i medfør  

 af bestemmelser i særlige internationale overenskomster tilkommer  

 diplomatiske eller konsulære embedsmænd, ikke finder beskatning af indkomst  

 sted i modtagerstaten, forbeholdes beskatningsretten udsenderstaten.
 3. Ved anvendelsen af denne overenskomst skal  

 personer, som er medlemmer af en af de kontraherende staters diplomatiske  

 eller konsulære missioner i den anden kontraherende stat eller i en tredje  

 stat, og som er statsborgere i udsenderstaten, anses for hjemmehørende i  

 udsenderstaten, hvis de der er undergivet samme forpligtelser med hensyn til  

 beskatning af indkomst som personer, der er hjemmehørende i denne stat.
Artikel 27 Territorial udvidelse 1. Denne overenskomst kan enten i sin helhed eller med  

 de fornødne ændringer udvides til en hvilken som helst del af Portugal eller  

 af Danmark, som er holdt uden for overenskomsten, og som pålægger skatter af  

 væsentlig samme karakter som de skatter, overenskomsten finder anvendelse på.  

 Enhver sådan udvidelse skal have virkning fra det tidspunkt og med respekt af  

 de ændringer og de betingelser, herunder sådanne, som vedrører ophør, som  

 måtte blive fastsat og aftalt mellem de kontraherende stater i noter, der  

 skal udveksles ad diplomatisk vej eller på anden måde i overensstemmelse med  

 deres forfatningsmæssige regler.
 2. Medmindre andet aftales mellem de kontraherende  

 stater, skal en opsigelse af overenskomsten fra en af de kontraherende  

 staters side i henhold til artikel 29 medføre ophør på den i nævnte artikel  

 fastsatte måde af overenskomstens anvendelse i de dele af Portugal eller af  

 Danmark, hvortil den er blevet udvidet i henhold til denne artikel.
Artikel 28 Ikrafttræden 1. Denne overenskomst skal træde i kraft een måned  

 efter den noteudveksling, som bekræfter, at hver af de kontraherende stater  

 har gennemført de forfatningsmæssige foranstaltninger, som udkræves for  

 ikrafttræden i de respektive stater, og dens bestemmelser skal første gang  

 have virkning:
 2. Bestemmelserne i artikel 8 skal anvendes for første  

 gang på skatter på fortjeneste af luftfartsvirksomhed i international trafik,  

 som er opstået i 1966.
 3. Bestemmelserne i artikel 19 (1) skal anvendes for  

 første gang på indkomst, som er opstået i 1970.
Artikel 29 Opsigelse Overenskomsten skal forblive i kraft, indtil den opsiges af en af de  

 kontraherende stater.
Enhver af de kontraherende stater kan opsige  

 overenskomsten ad diplomatisk vej ved at give meddelelse om opsigelse mindst  

 seks måneder før udgangen af ethvert kalenderår efter året 1973. I så fald  

 skal overenskomsten ophøre at have gyldighed:
 Til bekræftelse heraf har de befuldmægtigede for de to stater underskrevet  

 nærværende overenskomst og forsynet den med deres segl.
Udfærdiget i København, den 3. marts  

 1972 i to eksemplarer på engelsk.
 For Danmarks regering:
K.
B.
Andersen For Portugals Regering:
Marcus de Fontes Pereira de Mello Fonseca PROTOKOL Ved undertegnelsen af den i dag mellem Danmark og Portugal afsluttede  

 overenskomst til undgåelse af dobbeltbeskatning vedrørende skatter af  

 indkomst har de undertegnede befuldmægtigede aftalt, at følgende bestemmelser  

 skal udføre en integrerende del af overenskomsten:
I.
Ad artiklerne 8 og 13 1. Hvor et foretagende, som driver skibs- eller  

 luftfartsvirksomhed i international trafik, udøves af en eller flere  

 ansvarlige interessenter hjemmehørende i en af de kontraherende stater og af  

 en eller flere ansvarlige interessenter hjemmehørende i den anden  

 kontraherende stat, og de kompetente myndigheder i de to stater er enige om,  

 at det ikke er muligt at fastslå, at stedet for foretagendets virkelige  

 ledelse udelukkende er beliggende i den ene af de kontraherende stater, kan  

 fortjeneste som nævnt i artikel 8, stk. 1, og fortjeneste som nævnt i artikel  

 13, stk. 2, (2. sætning), opgjort i forhold til den andel, som hver af de  

 ansvarlige interessenter har, kun beskattes i den stat, hvor vedkommende  

 interessent er hjemmehørende.
 2. Bestemmelserne i artikel 8, stykke 1, og i artikel  

 13, stykke 2, (2. sætning) skal finde anvendelse henholdsvis på fortjeneste  

 ved virksomhed og fortjeneste ved afståelse af formuegenstande, som oppebæres  

 af den fælles norsk-dansk-svenske lufttransportorganisation Scandinavian  

 Airlines System (SAS), men kun for så vidt angår den fortjeneste, som  

 oppebæres af den danske interessent i Scandinavian Airlines System (SAS), i  

 forhold til dennes andel i organisationen.
II.
Ad artikel 15 1. Vederlag af den i artikel 15, stykke 2, nævnte art  

 kan beskattes i den kontraherende stat, hvor tjenesteydelsen er udført, hvis  

 modtageren af vederlaget opholder sig i denne stat i en eller flere perioder,  

 som tilsammen overstiger 183 dage i vedkommende kalenderår regnet fra  

 begyndelsen af perioden eller perioderne.
 2. Vederlag af den i artikel 15, stykke 3, nævnte art  

 kan beskattes i den kontraherende stat, hvor skibet eller luftfartøjet er  

 registreret, når vederlaget oppebæres i forbindelse med tjenesteydelser  

 udført om bord på et skib eller et luftfartøj i international trafik, som  

 drives af en eller flere ansvarlige interessenter hjemmehørende i en af de  

 kontraherende stater og af en eller flere ansvarlige interessenter  

 hjemmehørende i den anden kontraherende stat, og hvor det ikke er muligt at  

 fastslå, at stedet for foretagendets virkelige ledelse udelukkende er  

 beliggende i den ene af de kontraherende stater.
 3. Vederlag af den i artikel 15, stykke 3, nævnte art  

 for personligt arbejde, der udføres om bord på et luftfartøj i international  

 trafik, som drives af Scandinavian Airlines System (SAS), og som oppebæres af  

 en person, der er hjemmehørende i Danmark, kan kun beskattes i denne stat.
 Til bekræftelse heraf har de befuldmægtigede for de to stater undertegnet  

 protokollen og forsynet den med deres segl.
 Udfærdiget i København den 3. marts 1972 i to eksemplarer på engelsk.
 For Danmarks regering:
K.
B.
Andersen For Portugals regering:
Marcus de Fontes Pereira de Mello Fonseca Overenskomsten trådte i medfør af artikel 28, stk. 1 i kraft den 22.  

 december 1973.
 I henhold til artikel 3, stk. 1 c) omfatter overenskomsten ikke Færøerne  

 og Grønland.
 Udenrigsministeriet, den 16. januar  

 1974.
 Ove Guldberg.
