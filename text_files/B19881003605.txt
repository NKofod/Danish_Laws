 I medfør af § 2, stk. 5 § 11, stk. 2 og § 28 i lov nr. 98  

 af 12. marts 1980 om skibes sikkerhed m.v. med senere ændringer, jvf.  

 bekendtgørelse nr. 299 af 9. juni 1988, fastsættes:
Lodslejdere Reglerne for lodslejdere findes i skibstilsynets meddelelser B, C, D og E.  

 Reglerne er gældende for alle skibe i international fart såvel eksisterende  

 som nye og uanset størrelse.
 Søfartsstyrelsen har godkendt visse lejdertrin udført af andet materiale  

 end hårdt træ. Disse trin kan fortsat anvendes i skibe, hvori de findes, men  

 tillades ikke anvendt i lodslejdere i nye skibe, før trinnene er blevet  

 revurderet og evt. har fået en fornyet tilladelse.
 Evt. ansøgning om tilladelse til at anvende andet materiale end hårdt træ  

 skal indsendes til Søfartsstyrelsen.
Udskibningslejdere Udskibningslejdere skal i princippet være udført som lodslejdere.
Dette  

 medfører, at nye lejdere med trin, fremstillet af andre materialer end hårdt  

 træ, indtil videre ikke må anvendes, før de er blevet revurderet og godkendt  

 af Søfartsstyrelsen.
Forlængede trin kræves ikke for flerfagsudskibningslejdere.  

 Udskibningslejdere skal have en sådan længde, at de kan nå vandoverfladen  

 selv under de for skibet ugunstigste forhold med hensyn til styrlastighed og  

 ved en slagside på 15 grader til hver af siderne.
Tovværk af andet materiale  

 end manila kan godkendes af Søfartsstyrelsen under forudsætning af, at  

 dimension, brudstyrke, vejrbestandighed og tovets egenskaber med hensyn til  

 at få et sikkert greb om det mindst svarer til manilatov af god kvalitet.
 Straffebestemmelser.
 Overtrædelse af denne forskrift medfører bøde eller hæfte.
 Forskriften træder i kraft den 15. september 1988.
 Søfartsstyrelsen, den 1. september 1988.
