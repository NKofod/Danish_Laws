 1. Statslige myndigheder skal i videst muligt omfang  

 opkræve gebyr for særlige ekspeditioner samt porto.
Ved særlige ekspeditioner forstås administrative ydelser, som rækker  

 udover de primære opgaver.
Der kan f.eks. være tale om opkrævning af  

 rykkergebyrer i tilfælde af for sene indbetalinger, opkrævning af  

 ekspeditionsbegyr i særlige tilfælde, f.eks. erstatning af bortkomne papirer  

 eller andre tilfælde, hvor borgere/virksomheder henvender sig til statslige  

 myndigheder med anmodning om en særlig forvaltningsydelse.
Dette cirkulære omfatter derimod ikke materiale og oplysninger som udleveres eller tilsendes regelmæssigt som led i en almindelig  

 administrativ procedure som det ved lov er pålagt myndigheden at udlevere eller udsende  

 vederlagsfrit og som er led i en almindelig bistand og vejledning indenfor myndighedens  

 sagsområde.
 3. Fastsættelse af gebyr for særlige ekspeditioner  

 skal ske under hensyn til de omkostninger, der er forbundet med den særlige  

 ydelse.
 4. Statslige myndigheder skal årligt ajourføre  

 eksisterende gebyrer i overensstemmelse med den almindelige udvikling i  

 priser og lønninger således, at der opnås fuld omkostningsdækning for de  

 særlige ekspeditioner.
 5. I omstående bilag er anført eksempler på særlige  

 ekspeditioner, som er pålagt eller i medfør af dette cirkulære bør pålægges  

 gebyr.
6. Der gennemføres en justering af samtlige  

 eksisterende gebyrer og andre betalingssatser, for hvilke indtægten  

 registreres på statens udgiftsbudget, således at de pågældende betalinger  

 modsvarer de direkte og indirekte omkostninger forbundet med den ydelse, for  

 hvilken der betales.
Justeringen gennemføres med virkning fra 1. januar 1988  

 eller snarest herefter og kundgøres af den enkelte minister efter sædvanlig  

 praksis.
Finansministeriet, den 9. november 1987 PALLE SIMONSEN Bilag Eksempler på »ekspeditionsgebyrer«, hvor borgere/virksomheder  

 henvender sig ekstraordinært til offentlige myndigheder Område Ved bortkomst af obligatoriske attester Eksempler Skattekort, sygesikringsbevis, eventuelle adgangskort, fødsels- og  

 helbredsattester og andre obligatoriske attester, andre offentlige ID-kort  

 o.l.
Område Tilsendelse af materiale fra offentlige myndigheder til  

 borgere/virksomheder Eksempler Statistiske oplysninger, generelt Folkeregisteroplysninger Oplysninger vedr. f.eks. skatte-, social-, bygge- og arbejdsmarkedsforhold Eksempler på »rykker-gebyrer«, hvor tidsfristen i forbindelse  

 med indbetaling af ydelser til offentlige myndigheder ikke overholdes Område Skatteområdet Eksempler B-skat Særlig indkomstskat Restskat Moms og andre afgifter Område Det sociale område Eksempler Børnebidrag Kontanthjælp (umedholdelig udbetaling, lån, underhold m.v.) Serviceydelser (daginstitutionsbetaling) Hjælpemidler (umedholdelig udbetaling) Område Andre områder Eksempler Studiestøtte og studiegæld Off. boligydelser (umedholdelig udbetaling) Forsyningsområdet (el/gas, varme m.v.) Licens-og vægtafgifter o.l.
Indbetalinger til ATP og AUD Tilbagebetaling af erhvervsstøtte Eksempler på særlige forvaltningsydelser Område Godkendelse efter ansøgning Eksempler - Navnesager - Ægteskab trods ung alder - Separation og skilsmisse - Kørekortsudstedelse - Godkendelse som byfornyelsesselskab - Godkendelse som almennyttigt boligselskab - Licenser (ind- og udførsel) - Bevillinger (f.eks. forlystelser) - Byggetilladelser - Ændring af forskudsregistrering (bortset fra død, skilsmisse, ægteskab) - Godkendelse af nye stoffer (arbejdsmiljø) - Godkendelse af særligt forurenende virksomheder - Godkendelse af tilsyn (miljø) - Vurderingspåtegnelser - Momstilladelser Område Autorisationer Eksempler Forskellige sundhedsuddannelser Forskellige erhvervsuddannelser Område Særlige serviceydelser Eksempler Rådgivning og konsulentydelser (f.eks. skatteområdet) Område Indskrivning ved kurser o.l.
