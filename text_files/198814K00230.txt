Nr BTL 230 Betænkning over Forslag til lov om ændring af lov om  

 benzinforhandlerkontrakter   

 Nr L 230 1988-89, 1. samling Afgivet af Retsudvalget Afgivet: 19890523 Udvalget har behandlet lovforslaget i nogle møder og har herunder stillet spørgsmål til justitsministeren, som denne dels har besvaret skriftligt, dels forventes senere at ville besvare.
 Udvalget har endvidere modtaget mundtlige og/eller skriftlige henvendelser  

 fra:
Centralforeningen af Benzinforhandlere i Danmark, Dansk Shell, A/S, Oliebranchens Fællesrepræsentation, Statoil og Texaco A/S.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse uændret.
 Et andet mindretal (Det Konservative Folkepartis, Venstres og Det Radikale  

 Venstres medlemmer af udvalget) indstiller lovforslaget til  

forkastelse ved 3. behandling, men vil stemme for de stillede  

 ændringsforslag.
 Mindretallet bemærker, at lovforslaget ikke er af hastende karakter, også  

 i betragtning af det oplyste om indkomstforholdene for forpagtere af  

 benzinstationer.
 Udvalget har endvidere stillet en række endnu ikke besvarede spørgsmål til  

 justitsministeren om forhold, som det er vigtigt at få belyst, inden der  

 tages stilling til lovforslaget, bl.a. om lovforslagets EF-retlige  

 konsekvenser.
 Hertil kommer, at en stillingtagen til de foreslåede ændringer har nær  

 sammenhæng med den eventuelle vedtagelse af industriministerens forslag til  

 konkurrencelov.
 Lovforslaget bør derfor ikke gennemføres i indeværende folketingsår.
 Et tredje mindretal (Fremskridtspartiets medlem af udvalget)  

 støtter lovforslaget, men vil ved 2. behandling redegøre for sin stilling til  

 de stillede ændringsforslag.
 Et fjerde mindretal (Centrum-Demokraternes medlem af udvalget)  

 indstiller de stillede ændringsforslag til vedtagelse, men vil først ved 3.  

 behandling redegøre for sin stilling til lovforslaget som helhed.
 Et femte mindretal (Kristeligt Folkepartis medlem af udvalget)  

 indstiller lovforslaget til vedtagelse med de stillede  

 ændringsforslag.
Ændringsforslag Af et mindretal (CD), tiltrådt af et mindretal (KF, V, RV og  

 KRF):
Til § 1 1) I den under nr. 3 foreslåede § 3 a affattes stk. 1  

 således:
»Forpagtningskontrakter, der indgås mellem en leverandør af  

 motorbrændstoffer og en forhandler, der har forpagtet leverandørens ejendom,  

 kan fra leverandørens (bortforpagterens) side efter en gensidig prøvetid på 6  

 måneder tidligst opsiges med 1 års varsel.
I prøvetiden kan begge parter  

 opsige kontrakten med 3 måneders varsel til en hvilken som helst dato.« 2) I den under nr. 3 foreslåede § 3 a udgår stk. 3.
 3) I den under nr. 3 foreslåede § 3 a udgår i stk. 4, 1.  

 pkt., ordene »som forpagteren har anskaffet i  

 forpagtningstiden«, og i stedet indsættes: »som forpagteren efter  

 aftale med bortforpagteren har anskaffet i forpagtningsperioden«.
Bemærkninger Til nr. 1 Det må være rimeligt, at såvel forpagter som bortforpagter skal have  

 mulighed for at vurdere, om samarbejdet forløber tilfredsstillende, og at  

 begge parter derfor starter med en gensidig prøvetid på 6 måneder, inden for  

 hvilken begge parter kan opsige kontrakten med 3 måneders varsel til en  

 hvilken som helst dato.
Til nr. 2 Et forpagteranlægs omsætning kan kun i mindre omfang påvirkes af  

 forpagteren.
Bortforpagterens investeringer i grund (beliggenhed), bygninger,  

 materiel, inventar og markedsføring har afgørende betydning for omsætningen.  

 Endelig udgør betalinger med kundekort op til ca. 40 pct. af  

 benzinomsætningen og op til 70 pct. af dieselomsætningen.
Eventuel betaling  

 af goodwill ville blive pålagt en ny forpagter.
Til nr. 3 Det skal præciseres i lovforslaget, at bortforpagteren udelukkende kan  

 forpligtes til at tilbagekøbe materiel, begge parter har aftalt skal  

 anskaffes.
I modsat fald kan en forpagter i princippet anskaffe  

 uhensigtsmæssigt materiel i bevidsthed om, at bortforpagteren skal overtage  

 dette ved ophør af kontrakten.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  

 (RV) Nør Christensen (CD) Inger Stilling Pedersen (KRF) Erling Christensen  

 (S) Ole Espersen (S) Søren Hansen (S) Tove Lindbo Larsen (S) Lissa Mathiasen  

 (S) Carsten Andersen (SF) Leif Hermann (SF) Ebba Strange (SF) nfmd.
Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets og Kristeligt Folkepartis medlemmer af  

 udvalget) lovforslaget til vedtagelse med det stillede  

 ændringsforslag.
 Et mindretal (Det Konservative Folkepartis, Venstres, Det Radikale  

 Venstres og Centrum-Demokraternes medlemmer af udvalget) vil ved 3.  

 behandling redegøre for sin stilling til lovforslaget og det stillede  

 ændringsforslag.
Ændringsforslag Af et mindretal (S), tiltrådt af et mindretal (SF, FP og  

 KRF):
Til § 1 1) I den under nr. 3 foreslåede § 3 a udgår i stk. 4, 1.  

 pkt., ordene »som forpagteren har anskaffet i  

 forpagtningstiden«, og i stedet indsættes: »som forpagteren som led  

 i normal forretningsdrift har anskaffet i forpagtningsperioden«.
Bemærkninger Til nr. 1 Hensigten med ændringsforslaget er at præcisere, at forpagteren kun er  

 forpligtet til at tilbagekøbe materiel, som bortforpagteren har anskaffet som  

 led i normal forretningsdrift i forpagtningsperioden.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  

 (RV) Nør Christensen (CD) Inger Stilling Pedersen (KRF) Erling Christensen  

 (S) Ole Espersen (S) Søren Hansen (S) Tove Lindbo Larsen (S) Lissa Mathiasen  

 (S) Carsten Andersen (SF) Leif Hermann (SF) Ebba Strange (SF) nfmd.
