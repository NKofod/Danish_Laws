Resumé En ansat i DSB klagede over at han var overført til en jobbørs  

 uden at være partshørt.
Beslutningen indebar at han blev fritaget for  

 tjeneste,  

 men i et vist omfang skulle stå til rådighed.
Overførslen blev begrundet med  

 indskrænkninger.
Ombudsmanden mente ikke beslutningen om overførsel til jobbørsen  

 var en afgørelse i forvaltningslovens forstand, men mente dog spørgsmålet var  

 tvivlsomt.
Det havde efter ombudsmandens mening været mere hensynsfuldt og  

 bedst stemmende med god forvaltningsskik om den ansatte inden beslutningen  

 havde fået lejlighed til at udtale sig, og havde fået en begrundelse for  

 hvorfor netop han skulle overføres.
Ombudsmanden anså det i sig selv for beklageligt at DSB's egne  

 retningslinier i sådanne sager ikke var blevet fulgt.
Efter disse  

 retningslinier skulle forvaltningslovens regler om partshøring følges før der  

 blev truffet afgørelse om overførsel til jobbørs. (J.nr. 1997-2679-819).
Overførsel til jobbørs.
Afgørelsesbegrebet.
Partshøring A, der var ansat i DSB,  

 klagede til mig over at han var blevet overført til en jobbørs uden  

 forudgående  

 partshøring.
 Det fremgik af sagens akter  

 at DSB bane, Infrastruktur, den 10. oktober 1996 skrev til A at hans stilling  

 som sikringsmester ved Infrastrukturstrækning Århus var omfattet af  

 nødvendige  

 indskrænkninger i aktiviteterne, og at han derfor med virkning fra den 1.  

 november 1996 blev overført til den centrale jobbørs sammen med ca. 90 andre  

 medarbejdere fra Infrastruktur.
Brevet blev udleveret samme  

 dag på et møde som A var indkaldt til med henblik på en personlig samtale.  

 Der  

 forelå ikke noget godkendt referat fra mødet, men tillidsrepræsentanten der  

 deltog i mødet udarbejdede et referat som A vedlagde en klage af 21. oktober  

 1996 til den administrerende direktør for DSB.
Af referatet fremgik bl.a. at  

 udvælgelsen var aftalt mellem regionschefen og strækningschefen.
I klagen  

 skrev  

 A bl.a. at det havde været umuligt for ham at få oplysning om hvilke  

 aktiviteter der skulle indskrænkes, og hvorfor det netop var hans stilling  

 der  

 var blevet overtallig.
 Tillidsmanden skrev den 22.  

 oktober 1996 til regionschefen og bad om oplysning om de kriterier der var  

 anvendt ved udvælgelsen.
 Af et referat af et møde i  

 samarbejdsudvalget VSU i DSB bane den 28. oktober 1996 fremgik det under pkt.  

 4  

 at ledelsen oplyste at de der blev tilbage efter personalereduktionerne, var  

 dem der var bedst til at løse opgaverne.
 I brev af 4. november 1996  

 til DSB bane, Infrastruktur, gjorde A indsigelse mod overførsel til jobbørs.
Den 4. november 1996 meddelte  

 DSB bane, Jobbørs, A at han ville blive overført til den centrale jobbørs i  

 DSB  

 bane, og at han ville blive indkaldt til en jobbørssamtale.
Formålet med  

 samtalen var at fremskaffe det bedst mulige grundlag for at hjælpe ham med at  

 finde anden beskæftigelse, f.eks. ved at hjælpe ham i gang med omstilling  

 eller  

 lignende.
 DSB bane, Jobbørs, skrev den  

 6. november 1996 bl.a. følgende til A:
 "...
 For god ordens skyld skal jeg  

 præcisere, at du er overført til den centrale jobbørs i DSB bane, at  

 deltagelse  

 i en jobbørssamtale er frivillig, men at hvis du ikke ønsker at modtage  

 tilbuddet om at stå i jobbørsen, og dermed deltage i en jobbørssamtale,  

 bortfalder DSBs forpligtelser overfor dig, og du kan opsiges med normalt  

 varsel.
..." Den 22. november 1996 skrev  

 DSB bane, Jobbørs, til A om lønforholdene i forbindelse med placering i  

 jobbørs.
DSBs administrerende direktør  

 besvarede den 27. november 1996 henvendelsen fra A.
Direktøren skrev bl.a. at  

 det var oplyst over for ham at gældende regler var overholdt, og at det på  

 samarbejdsudvalgsmøderne var blevet fastslået at den del af personalet der  

 ikke var reel økonomisk og aktivitetsmæssig dækning for, skulle indmeldes i  

 jobbørsen som overtallige.
Han henviste A til at kontakte jobbørsen som var  

 den ansvarlige for sagen.
 Den 11. december 1996 skrev  

 DSB bane, Jobbørsen, bl.a. følgende til A:
 "...
 Som det fremgår af de i  

 fremstillingen nævnte breve (som vedlægges i kopi, da du har begæret  

 aktindsigt) og som ligger til grund for din overflytning til DSB banes  

 centrale  

 jobbørs, er DSB i en alvorlig økonomisk situation, der blandt andet kræver  

 besparelser på personaleressourcerne i alle dele af koncernen.
Disse besparelser vil ikke  

 kunne nås ved naturlig afgang, og det følger heraf, at et større antal  

 medarbejdere  

 vil blive berørt af de nødvendige indskrænkninger i aktiviteter og dermed  

 overført til jobbørsen.
Således også i DSB bane.
Overførslen af den enkelte  

 medarbejder til jobbørsen er således sket udfra et ledelsesmæssigt skøn over  

 hvorledes DSB bane bedst muligt løser de fremtidige opgaver med færre  

 ressourcer.
Herunder hvor og af hvem de fremtidige og forventede opgaver  

 udføres mest hensigtsmæssigt, da den kommende Banestyrelse skal drive  

 konkurrencedygtig virksomhed.
Dette er der tilslutning til i DSB banes  

 virksomhedssamarbejdsudvalg.
 Da du imidlertid har gjort  

 indsigelse mod din overførsel til DSB banes centrale jobbørs, skal jeg med  

 henvisning til forvaltningslovens § 19 om partshøring give dig lejlighed til  

 at  

 fremkomme med en udtalelse. ...
..." A sendte den 8. januar 1997  

 en udtalelse i sagen.
Han gjorde bl.a. gældende at forvaltningslovens regler  

 om  

 partshøring og begrundelse ikke var overholdt.
Desuden var retningslinierne i  

 "Vejledning for omstilling af medarbejdere i DSB" ikke blevet  

 fulgt.
 I brev af 19. februar 1997  

 bad Banestyrelsen, Administrationsafdelingen, om Servicedivisionens  

 bemærkninger til sagen.
 Servicedivisionen svarede den  

 10. marts 1997 bl.a. følgende:
 "...
Overførsel til jobbørsen (A) er indmeldt i jobbørsen  

 på baggrund af, at hans stilling var omfattet af de indskrænkninger der var  

 nødvendige, for at tilpasse aktiviteterne til de givne økonomiske rammer.  

 Udvælgelsen af netop (A), er også sket på baggrund af en samlet vurdering af,  

 hvem man bedst kan undvære i en fremtidig konkurrencesituation.
..." I brev af 25. marts 1997  

 skrev Banestyrelsen, Jobbørsen, bl.a. følgende til A:
 "...
 Generelt kan det oplyses, at  

 Banestyrelsens direktør, (...), allerede på et møde i DSB banes VSU  

 (virksomhedssamarbejdsudvalg) den 28. oktober 1997 har givet udtryk for, at  

 nogle ting i forbindelse med overførslen af medarbejdere til jobbørsen kunne  

 have været håndteret bedre, og at man vil være opmærksom på dette fremover.  

 Du  

 har tidligere fået tilsendt kopi af referat af mødet.
 Jeg mener at direktør (...)'s  

 udtalelser besvarer den del af dine bemærkninger, der vedrører selve  

 processen  

 i forbindelse med din overførsel til jobbørsen.
 ...
Med hensyn til begrundelse  

 for din overførsel til jobbørsen, er der allerede svaret på dette i brev til  

 dig af 11. december 1996 fra jobbørsen.
Vi har supplerende fået oplyst, at  

 overførslen skete, fordi der også inden for dit ansættelsesområde skulle ske  

 besparelser.
Når du blev udpeget som en af dem man måtte overføre til  

 jobbørsen, skete det på baggrund af en samlet vurdering, hvilke medarbejdere  

 man bedst kunne bruge til de forventede arbejdsopgaver i den fremtidige  

 organisation.
Her blev det således vurderet, at andre medarbejdere ud fra en  

 samlet betragtning ville passe bedre til løsning af opgaverne.
 ...
Med hensyn til dine  

 bemærkninger om partshøring og klagevejledning skal jeg dog for god ordens  

 skyld bemærke, at der ikke i samme brev - som f.eks. i brevet der meddeler  

 dig  

 din overførsel til jobbørsen - kan foretages både partshøring og gives  

 klagevejledning.
Disse to foranstaltninger fra forvaltningsloven anvendes på  

 forskellige tidspunkter i processen, når der behandles henvendelser fra  

 f.eks.  

 medarbejdere.
 ...
 Stillingen er ikke genbesat,  

 og sammen med de øvrige overførsler til jobbørsen, udgør den en del af den  

 nødvendige besparelse i Infrastruktur (/Servicedivisionen).
 ...
 4. punkt, vedr. begrundelse.
 Der blev i dit tilfælde i et  

 vist omfang givet begrundelse for overførslen til jobbørsen, ved  

 Infrastrukturs  

 brev af 10. oktober 1996, og senere ved jobbørsens brev af 11. december 1996,  

 men som nævnt ovenfor (direktør (...)'s udtalelser på VSU-møde den 28.  

 oktober  

 1996) er det erkendt, at visse dele af proceduren kunne have været gennemført  

 bedre.
 5. punkt, vedr. partshøring.
 Er besvaret ovenfor.
 ...
Vores konklusion Samtlige dine bemærkninger,  

 spørgsmål m.v. er således vurderet og taget til efterretning, men efter  

 jobbørsens opfattelse giver de ikke anledning til at ændre indstillingen om  

 at  

 overføre dig til jobbørsen med virkning fra 1. november 1996. Denne  

 fastholdes  

 derfor.
..." A klagede herefter den 7.  

 april 1997 til direktøren for Banestyrelsen.
 Den 15. april 1997 fremsendte  

 Banestyrelsen, Service, til jobbørsen et notat af 14. marts 1997 fra  

 Infrastrukturstrækning Århus om A's arbejdsopgaver og ledelsesansvar.
I et brev af 29. april 1997  

 uddybede A sin klage.
Han anførte bl.a. at fraværet af notater om  

 begrundelsen  

 for overførslen bestyrkede ham i formodningen om at udvælgelsen ikke var sket  

 efter objektive kriterier.
 Banestyrelsen, Administrationsafdeling,  

 Personale, skrev den 25. juni 1997 bl.a. følgende til A:
 "...
Med hensyn til dine  

 muligheder for ved høring at komme med bemærkninger fremgår det af sagen, at  

 jobbørsen flere gange har givet dig mulighed for at komme med bemærkninger og  

 spørgsmål til din overførsel til jobbørsen, samt om forhold vedrørende  

 jobbørsen i øvrigt.
Spørgsmål og bemærkninger er besvaret, og du har fået  

 klagevejledning, d.v.s. henvisning til, hvor en afgørelse kan påklages.
 Det er efter Banes opfattelse  

 derfor tilstræbt at få inddraget så mange aspekter i sagen som muligt, for  

 dermed at få relevante forhold belyst tilstrækkeligt.
 ...
 Efter en samlet vurdering af  

 dine klager, indsigelser og andre breve, samt de besvarelser du har fået på  

 dine henvendelser, syntes der ikke at være grundlag for at ændre afgørelsen  

 vedr. din overflytning til jobbørsen.
 På denne baggrund er det  

 Banes indstilling, at du fortsat bør være overført til jobbørsen med virkning  

 fra 1. november 1996.
 Efter forvaltningslovens § 19  

 har du ret til at udtale dig til sagen, og du får derfor 3 uger til at komme  

 med eventuelle bemærkninger til dette brev.
..." A afgav en udtalelse til  

 sagen den 30. juli 1997.
 I et brev af 5. august 1997  

 skrev Banestyrelsen, Administrationsafdeling, Personale, bl.a. følgende til  

 ham:
 "...
 Du har nu været i Banes  

 jobbørs i ca. 7 måneder, og jobbørsen har i denne periode bl.a. forsøgt at  

 genbeskæftige så mange medarbejdere som muligt.
 Bane må imidlertid  

 konstatere, at det har været en meget vanskelig opgave, og der er ikke udsigt  

 til, at det skal lykkes at genbeskæftige medarbejderne i jobbørsen.
 Bane agter derfor at nedlægge  

 din stilling, og afskedige dig med det lovmæssige varsel på 3 måneder, regnet  

 fra udgangen af august 1997.
 ...
Du var i Infrastruktur ansat  

 ved Infrastrukturstrækning Århus.
Begrundelsen for din overførsel til  

 jobbørsen  

 var et ledelsesmæssigt skøn, hvor der blev lagt vægt på, hvilke medarbejdere  

 Infrastruktur bedst kunne undvære ved den fremtidige opgavevaretagelse.
 Ved afgørelsen af, at du var  

 en af de medarbejdere, det var nødvendigt at overføre til jobbørsen, har man  

 taget din stabilitet og produktivitet i betragtning.
 Det skal tilføjes, at der er  

 tale om en relativ vurdering, nødvendiggjort af de aktuelle besparelseskrav.
 Efter overførslen til  

 jobbørsen har du deltaget/er du tilbudt deltagelse i følgende aktiviteter:
Jobbørssamtale den 21.11.1996  

 og den 02.06.1997 DSB Uddannelse:  

 Jobsøgningskursus (17. - 20.06.1997).
Bane har desuden anmodet  

 Trafikministeriet om at undersøge, om det ville være muligt at genplacere  

 tjenestemænd andre steder inden for ministeriets område.
Ministeriet har  

 hertil  

 svaret, at dette ikke er muligt.
..." Den 6. august 1997 skrev  

 personalekontoret til A at han ikke havde fremsendt bemærkninger til  

 Banestyrelsens brev af 25. juni 1997. Det var derfor på det foreliggende  

 grundlag besluttet at fastholde overflytningen til jobbørsen fra 1. november  

 1996.
 Personalekontoret fastholdt  

 den 11. august 1997 brevene af 5. og 6. august 1997, da A's brev af 30. juli  

 1997 efter personalekontorets opfattelse ikke tilførte sagen nye aspekter.
 I brev af 15. august 1997  

 fremsatte A bemærkninger til den påtænkte afskedigelse.
Den 26. august 1997 klagede B  

 på vegne af Dansk Jernbaneforbund til Trafikministeriet over beslutningen om  

 overførsel af denne til jobbørsen.
B anførte at afgørelsen var ugyldig på  

 grund af manglende partshøring og manglende konkret og individuel begrundelse  

 på tidspunktet for overførslen.
Retsbeskyttelseshensyn måtte føre til at  

 kravene om partshøring og begrundelse måtte stilles i forbindelse med  

 afgørelsen om overførsel til jobbørs - i hvert fald under omstændigheder som  

 de  

 foreliggende, hvor forventninger til omstilling af et stort antal mennesker  

 til nye jobs allerede i oktober 1996 måtte have været meget små - og ikke  

 først  

 ved varsling om afskedigelse.
 Banestyrelsen afgav en  

 udtalelse i sagen den 9. september 1997, og Trafikministeriet traf herefter  

 afgørelse i sagen den 15. september 1997. I afgørelsen har ministeriet bl.a.  

 anført følgende:
 "...
Det er jobbørsens opgave at  

 arbejde for en genplacering af medarbejderne og i forbindelse hermed at  

 gennemføre eventuelle forbedringer af medarbejdernes kvalifikationer under  

 deres tilknytning til jobbørsen.
Etablering af jobbørsen sker bl.a. for at  

 undgå afskedigelser, idet den naturlige afgang vil medføre ledige stillinger  

 i  

 andre dele af virksomheden, som de pågældende vil kunne tilbydes.
 ...
Det er ministeriets  

 opfattelse, at overførslen til jobbørsen ikke kan sidestilles med  

 afskedigelse,  

 idet et af formålene netop er at undgå afskedigelser.
De i Deres brev anførte  

 henvisninger til domme og ombudsmandsudtalelser vedrører alle  

 afskedigelsessager.
Det er ligeledes ministeriets  

 opfattelse, at en overførsel til jobbørsen ikke giver en retlig forpligtelse  

 til at foretage høring af medarbejderne.
Medarbejdernes generelle løn- og  

 ansættelsesvilkår ændres således ikke i forbindelse med overførslen.
 Det bemærkes, at en  

 overførsel til en jobbørs heller ikke kan medføre krav på rådighedsløn i  

 henhold til tjenestemandslovens § 31, idet stillingen ikke nedlægges.
 ...
 Ministeriet finder derfor  

 ikke grundlag for at ændre den af Banestyrelsen trufne afgørelse om  

 overførsel  

 af (A) til jobbørsen.
..." I klagen til mig fastholdt B  

 klagepunkterne.
 I en udtalelse til mig i  

 anledning af klagen henholdt Trafikministeriet sig til en udtalelse fra  

 Banestyrelsen modtaget i ministeriet den 7. november 1997. Banestyrelsen  

 udtalte bl.a. følgende:
 "...
 (A) blev sammen med ca. 130  

 medarbejdere i det daværende DSB bane overflyttet til jobbørsen med virkning  

 fra 1. november 1996.
 ...
Bane fastholder, at  

 overførsel til jobbørsen ikke kan sidestilles med afskedigelse.
Det fremgår  

 således flere steder, herunder i omstillingsvejledninger, interne  

 retningslinier, og breve til de medarbejdere, der blev overført til  

 jobbørsen,  

 at jobbørsens primære funktioner er at genplacere medarbejderne, eller  

 medvirke  

 til at medarbejdernes muligheder for at få anden beskæftigelse forbedres,  

 samt  

 at jobbørsen administrerer medarbejdernes ansættelsesforhold fuldstændig på  

 lige  

 fod med administration af ansættelsesforhold i andre afdelinger, enheder m.v.
Det har siden efteråret 1996  

 været jobbørsens klare mål at undgå afskedigelser af de medarbejdere, der  

 blev  

 overført til jobbørsen.
Jobbørsen har således formidlet fast ansættelse til  

 20  

 medarbejdere.
 Derudover har medarbejderne i  

 jobbørsen bl.a. været til individuelle samtaler i jobbørsen, og som  

 supplement  

 til bestræbelserne for genplacering har der været kontakt til  

 Arbejdsformidlingen, således at medarbejderne i dette regi har haft  

 supplerende  

 mulighed for individuel rådgivning.
 Hertil kommer, at  

 medarbejderne har været tilmeldt ialt 207 kurser af såvel kortere som længere  

 varighed, med henblik på styrkelse af medarbejdernes kvalifikationer.
 Endelig er der med 38  

 medarbejdere indgået aftale om fratrædelsesordning.
 ...
I sommeren 1997, efter ca. 8  

 måneders indsats fra jobbørsens side, måtte Bane konkludere, at der havde  

 været  

 tale om en meget vanskelig opgave, og at der ikke var udsigt til at  

 genplacering af medarbejderne ville lykkes.
Først derefter blev det  

 besluttet,  

 at man måtte skride til afskedigelse af medarbejderne i jobbørsen.
 ...
Overførslen skete i efteråret  

 1996, og på det tidspunkt kunne det ikke vides, om mange eller få  

 medarbejdere  

 kunne genplaceres.
Det af (...)'s advokat i brev af 30. september 1997, s. 3,  

 4. afsnit, anførte synspunkt, at der ved udvælgelsen i efteråret 1996 skulle  

 kunne differentieres mellem medarbejdere, det på et eller andet tidspunkt  

 kunne  

 lykkes for jobbørsen at genplacere, og medarbejdere, der ikke ville kunne  

 genplaceres, er derfor ikke realistisk.
På denne baggrund er det  

 fortsat Banes opfattelse, at der ikke har været en retlig forpligtelse til  

 partshøring af medarbejderne ved overførsel til jobbørsen i efteråret 1996,  

 idet der ikke var tale om afgørelser i forvaltningslovens forstand.
Det kan  

 tilføjes, at de medarbejdere, som efterfølgende har rettet henvendelse til  

 Bane  

 om supplerende eller uddybende bemærkninger til overførslen, har fået  

 besvaret  

 disse.
Det skal bemærkes, at Banes  

 hovedsamarbejdsudvalg i forbindelse med udarbejdelsen af en personalepolitik  

 for Bane, også har vedtaget en omstillingspolitik til afløsning for de hidtil  

 gældende omstillingsvejledninger, der var vedtaget i DSB-regi.
Den nye  

 omstillingspolitik indebærer bl.a., at de medarbejdere, som fremover  

 eventuelt  

 vil blive overtallige, vil blive varslet til afskedigelse allerede i  

 forbindelse med en udvælgelsesprocedure, og det fremgår derfor også, at  

 medarbejderen skal partshøres i denne forbindelse.
 Efter varsling og partshøring  

 overføres medarbejderen ikke til en jobbørs, men vil gennem en 4-måneders  

 periode blive forsøgt omstillet til anden beskæftigelse, mens han/hun  

 forbliver  

 i den hidtidige stilling.
Endelig skal det for så vidt  

 angår Folketingets Ombudsmands henvisning til Finansministeriets skrivelse af  

 19. oktober 1995 med bilag bemærkes, at der efter Banes opfattelse ikke  

 forelå  

 en situation, hvor almindelige principper for god forvaltningsskik tilsiger  

 at  

 der burde være foretaget partshøring.
Det fremhæves herved påny, at  

 overførslen  

 til jobbørsen havde til formål at genplacere medarbejderne, således at  

 ansættelsesforholdet kunne opretholdes.
..." B kommenterede udtalelsen i  

 brev af 7. januar 1998.
Ombudsmandens udtalelse "De har anført at der forud for beslutningen om overførsel til jobbørs  

 skulle være foretaget partshøring, og at der skulle være givet en konkret og  

 individuel begrundelse for beslutningen.
 Forvaltningsloven, og dermed lovens krav om partshøring og begrundelse,  

 gælder for behandlingen af sager hvori der er eller vil blive truffet  

 afgørelse af en forvaltningsmyndighed, jf. lovens § 2, stk. 1.
I forarbejderne til forvaltningsloven er det anført at der med udtrykket  

 'truffet afgørelse' sigtes til udfærdigelse af retsakter, dvs. udtalelser der  

 går ud på at fastsætte hvad der er eller skal være ret i et foreliggende  

 tilfælde, jf.
Folketingstidende 1985-86, tillæg A, sp. 115.
Hvis der er tale om stillingsændringer ud over forflyttelsesgrænsen, dvs.  

 forflyttelse eller stillingsnedlæggelse, er der utvivlsomt tale om afgørelser  

 i forvaltningslovens forstand.
Det samme gælder beslutninger om ansættelse,  

 afskedigelse og disciplinære sanktioner.
Jeg henviser til Kaj Larsen mfl.,  

 Forvaltningsret (1994), s. 152.
 Forflyttelsesgrænsen er nærmere defineret i tjenestemandslovens § 12, stk. 1,  

 der har denne ordlyd:
'Inden for sit ansættelsesområde har en tjenestemand pligt til at underkaste  

 sig sådanne forandringer i sine tjenesteforretningers omfang og beskaffenhed,  

 der ikke ændrer tjenestens karakter, og som ikke medfører, at stillingen ikke  

 længere kan anses for passende for ham.
I samme omfang kan det pålægges ham  

 at overtage en anden stilling.' Uden for forvaltningslovens afgørelsesbegreb falder f.eks. tjenestebefalinger  

 til myndighedens ansatte, jf.
Folketingstidende 1985-86, tillæg A, sp. 116.
Også andre beslutninger som myndigheden træffer i forbindelse med ledelsen og  

 fordelingen af de opgaver som det påhviler myndigheden at varetage, antages  

 at falde udenfor forvaltningslovens afgørelsesbegreb.
F.eks. er beslutninger  

 om hvor en medarbejder inden for sit ansættelsesområde skal gøre tjeneste,  

 fastlæggelse af  

 vagtskemaer, ferier og fridage ikke afgørelser i forvaltningslovens forstand,  

 jf.
Kaj Larsen mfl., Forvaltningsret (1994), s. 151.
 Det antages endvidere at hvis  

 der i forbindelse med overvejelser af om der er grundlag for afskedigelse,  

 træffes beslutning om tjenestefritagelse uden lønreduktion eller om ændringer  

 i den pågældendes arbejdsopgaver, er disse beslutninger i almindelighed ikke  

 omfattet af forvaltningslovens afgørelsesbegreb, jf. ligeledes Kaj Larsen  

 mfl., Forvaltningsret (1994), s. 158.
Finansministeriet har i brev  

 af 19. oktober 1995 (som De har modtaget kopi af) til Justitsministeriet  

 udtalt sig på linie hermed.
Finansministeriet har desuden udtalt at det dog  

 næppe kan udelukkes at tjenestefritagelse uden lønreduktion i visse tilfælde  

 vil være en så indgribende foranstaltning over for den ansatte at almindelige  

 principper om god forvaltningsskik kan føre til at der bør foretages  

 partshøring, og at forudgående inddragelse af den ansatte i myndighedens  

 beslutningsproces i forbindelse med en tjenestefritagelse tillige kan anses  

 som  

 led i en hensynsfuld personalepolitik.
Justitsministeriet har i brev af 24.  

 oktober 1995 tilsluttet sig Finansministeriets opfattelse.
Det er også i øvrigt antaget  

 at ansatte i et vist omfang - som følge af arbejdsgiverens ledelsesret - må  

 finde sig i at arbejdsgiveren pålægger dem ikke at udføre deres arbejde og  

 ikke at indfinde sig på arbejdspladsen, forudsat at der fortsat udbetales  

 sædvanlig løn og forudsat at beslutningen er sagligt begrundet.
Jeg henviser  

 bl.a. til Ole Hasselbalch, Ansættelsesretten (1997), s. 469ff, Ruth Nielsen,  

 Lærebog i arbejdsret (1992), s. 229, Lars Svenning Andersen, Funktionærret  

 (1998), s. 149 og 484ff.
Spørgsmålet er om overførslen  

 til jobbørs medførte en sådan statusforandring at beslutningen er omfattet af  

 afgørelsesbegrebet, eller om overførslen kunne ske som led i den almindelige  

 ledelsesret.
Beslutningen indebar at (A) blev fritaget for tjeneste, men  

 skulle stå til rådighed i et vist omfang. Ændringen medførte ingen ændringer  

 i  

 hans faste løn eller øvrige ansættelsesvilkår.
Baggrunden for overførslen var  

 indskrænkninger som følge af besparelser.
Overførslen havde således ikke  

 disciplinær  

 karakter.
Formålet med jobbørsen var angiveligt primært at søge de pågældende  

 medarbejdere genplaceret.
Selv om det må have fremtrådt som overvejende  

 sandsynligt at mange af de overførte ikke ville kunne genplaceres, var det  

 ikke  

 ved overførslen klart hvilke medarbejdere der ville kunne genplaceres, og  

 hvilke det ville blive nødvendigt at afskedige.
På denne baggrund er det min  

 opfattelse at overførslen næppe indebar så gennemgribende ændringer i (A)'s  

 status at beslutningen var en afgørelse i forvaltningslovens forstand.
Jeg  

 mener dog at spørgsmålet er tvivlsomt.
 Særligt under hensyn til at  

 opholdet i jobbørsen måtte forventes at blive af en vis længere varighed, og  

 til at overførslen indebar en væsentlig ændring i arbejdets omfang, ville det  

 efter min opfattelse have været mere hensynsfuldt og bedst stemmende med god  

 forvaltningsskik om (A) inden beslutningen om overførsel havde fået lejlighed  

 til at udtale sig om spørgsmålet, og i den forbindelse havde modtaget en  

 begrundelse  

 for hvorfor netop han skulle overføres.
I denne forbindelse bemærker  

 jeg at den anvendte procedure heller ikke harmonerede med DSBs interne  

 retningslinier.
Jeg henviser til at 'Vejledning for omstilling af  

 medarbejdere  

 i DSB', tiltrådt af jobbørsrådet den 3. juni 1996, pkt. 4.2, s. 8, 3. sidste  

 afsnit, forudsætter at forvaltningsloven finder anvendelse i forbindelse med  

 udvælgelsen af medarbejdere til jobbørs.
Tilsvarende nævner vejledningen pr.  

 1. januar 1997, pkt. 4.3, s. 7, næstsidste afsnit, udtrykkeligt at  

 forvaltningslovens regler om partshøring finder anvendelse før der træffes  

 afgørelse om overførsel til jobbørs.
 Jeg anser det i sig selv for  

 beklageligt at de interne retningslinier ikke blev fulgt, omend forholdet som  

 nævnt ikke kan anses for omfattet af forvaltningsloven.
 Jeg har gjort DSB og  

 Trafikministeriet bekendt med min opfattelse.
Ledelsens beslutning om  

 overførsel til jobbørs bygger på vurderinger og afvejninger af en række  

 forskellige hensyn og omstændigheder vedrørende arbejdets fremtidige  

 udførelse  

 og (A)'s egnethed i denne forbindelse.
Som ombudsmand har jeg ikke særlige  

 forudsætninger for at afveje disse forskellige hensyn og omstændigheder på en  

 anden og bedre måde end DSBs ledelse og Trafikministeriet der beskæftiger sig  

 med det pågældende sagsområde i det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder kan jeg kritisere myndighedernes  

 afgørelse.
Det kan f.eks. være tilfældet hvis sagen er mangelfuldt oplyst,  

 eller afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
Under min gennemgang af  

 sagen  

 har jeg ikke fundet sådanne omstændigheder.
Jeg har herved lagt vægt på  

 at det efter det oplyste må lægges til grund at (A)'s stilling var omfattet  

 af  

 nødvendige indskrænkninger i DSBs aktiviteter, og at beslutningen om  

 overførsel  

 blev truffet på grundlag af konkrete og individuelle overvejelser af hvem der  

 burde overføres.
Der er efter min opfattelse intet i de foreliggende  

 oplysninger der giver grundlag for at antage at der skulle være lagt usaglige  

 hensyn til grund ved udvælgelsen.
