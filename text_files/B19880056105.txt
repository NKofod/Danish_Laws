§ 1 I forbindelse med iværksættelse af et prøveprojekt ved retten i  

 Brøndbyerne foretages i medfør af tinglysningslovens § 50 følgende ændringer  

 i bekendtgørelse nr. 17 af 26. januar 1979 om tinglysning, som senest ændret  

 ved bekendtgørelse nr. 460 af 23. oktober 1985:
 Efter § 42 indsættes:
»Kapitel 12 a Særlige bestemmelser vedrørende tinglysning ved hjælp af edb § 42 a.  Bestemmelserne i dette kapitel gælder  

 Brøndbyernes retskreds.
 § 42 b.  Dagbogen og tingbogen føres på edb.
 § 42 c.  Ved aflysning og udsletning af rettigheder  

 udgår oplysningerne herom af tingbogen og overføres til et særligt  

 edb-register (database).
 Stk. 2.  Oplysning om aflyste og udslettede  

 panterettigheder i det i stk. 1 nævnte register kan gives til den, der har en  

 retlig interesse heri.
 § 42 d.  Ørebeløb angives ikke i dagbogen og  

 tingbogen.
§ 42 e.  Med Justitsministeriets tilladelse kan der  

 etableres terminaladgang til dagbog og tingbog for offentlige myndigheder og  

 private virksomheder m.fl.« § 2 Bekendtgørelsen træder i kraft den 1. oktober 1988.
