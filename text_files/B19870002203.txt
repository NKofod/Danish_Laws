 VI MARGRETHE DEN ANDEN, af Guds Nåde Danmarks Dronning,  

 gør vitterligt: I henhold til § 2 i lov af 25. juni 1870 om udgivelse af en  

 Lovtidende og en Ministerialtidende med senere ændringer, jfr.  

 lovbekendtgørelse nr. 617 af 15. september 1986, fastsættes:
§ 1.  Bekendtgørelser om forbeholdte navne, som  

 udfærdiges i henhold til lov nr. 193 af 29. april 1981 om personnavne,  

 indføres ikke i Lovtidende.
Bekendtgørelserne kan købes i boghandelen og  

 ligger til gennemsyn hos statsamterne, Københavns overpræsidium og  

 Rigsombudet i Grønland.
 § 2.  Anordningen træder i kraft den 1. februar 1987.
GIVET PÅ CHRISTIANSBORG SLOT, DEN 14.  

 JANUAR 1987 Under Vor Kongelige Hånd og Segl MARGRETHE R.
