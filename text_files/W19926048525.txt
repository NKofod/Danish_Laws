Patentankenævnet stadfæstede Patentdirektoratets afgørelse, hvorefter  

 en ansøgning om registrering af et varemærke blev afslået, fordi ansøgeren  

 ikke indleverede en varefortegnelse affattet i overensstemmelse med de af  

 direktoratet stillede krav År 1992, den 4. december afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 25. april 1989 indleverede klageren en ansøgning om registrering af  

 varemærket POWERGEN (ordmærke) for visse varer og tjenesteydelser i klasse 1,  

 2, 3, 4, 7, 9, 16, 19, 37, 39, 40, 41 og 42.
 I skrivelse af 12. marts 1990 udtalte Patentdirektoratet:
 »Forinden ovennævnte varemærke kan bekendtgøres i Dansk  

 Varemærketidende, må følgende varer/tjenesteydelser af hensyn til  

 klassificeringen nærmere præciseres: »sikkerhedsudstyr« i klasse 9,  

 »produktion af energi og af elektricitet« i klasse 9,  

 »produktion af energi og af elektricitet« i klasse 40,  

 »organisering af faciliteter til undervisning og underholdning« i  

 klasse 41 og »virksomhed i forbindelse med projekteringsundersøgelser og  

 projekteringsledelse« i klasse 42 og »rådgivningsvirksomhed«,  

 »udarbejdelse af rapporter«, »rådgivnings- og  

 kontorvirksomhed«, »tjenesteydelser i forbindelse med  

 datamater«.
En ny præciseret varefortegnelse bedes indsendt hertil inden udløbet af  

 ovennævnte frist, da ansøgningen ellers vil blive afslået.' Den 4. juli 1991 afslog Patentdirektoratet ansøgningen med følgende  

 begrundelse:
»Ansøgningen afslås herved, da der ikke er indkommet en  

 varefortegnelse affattet i overensstemmelse med de krav, der er blevet  

 stillet af direktoratet, jf. bestemmelsen i § 19 i varemærkeloven, jf.  

 lovbekendtgørelse nr. 249 af 17. april 1989 og bestemmelsen i § 3, stk. 2a i  

 bekendtgørelse om ansøgning og registrering af varemærker nr. 334 af 29. maj  

 1987.« Denne afgørelse har klageren ved skrivelse af 4. september 1991 indbragt  

 for Patentankenævnet.
I klagebegrundelse af 4. oktober 1991 har klageren  

 bl.a. anført: .....
»Direktoratet har i den første officielle skrivelse bl.a. anmodet om  

 en nærmere præcisering af serviceydelsen »produktion af energi og  

 elektricitet« i klasse 40. Denne serviceydelse er imidlertid efter min  

 opfattelse tilstrækkeligt præciseret, omend denne serviceydelse er sjældent  

 forekommende i varemærkeansøgninger.
Jeg kan i den forbindelse tilføje, at  

 ansøgerne, Powergen Limited, er et engelsk selskab, som er etableret sammen  

 med et andet engelsk selskab til at overtage aktiver og aktiviteter  

 tilhørende det engelske »Electricity Generating Board«, som nu er  

 blevet omdannet til to private selskaber, hvoraf ansøgerne er det ene  

 selskab.
Klienterne producerer således elektricitet på national basis til  

 private og erhvervsvirksomheder, fabrikker m.v. i hele England.
Når der  

 således er tale om produktion af energi og elektricitet for andre, bør klasse  

 40 efter min opfattelse være den korrekte klassificering, og en yderligere  

 præcisering vil efter min mening være unødvendig.
Denne opfattelse deler  

 desuden WIPO, idet jeg henviser til den i kopi vedlagte skrivelse af 18.  

 september 1991 fra Charles Leder i WIPO.
Direktoratet har endvidere anmodet om en nærmere præcisering af  

 serviceydelsen »udarbejdelse af rapporter« i klasse 42. Jeg gør i  

 den forbindelse opmærksom på, at formuleringen af serviceydelsen  

 »preparation of reports« fremgår af den internationale  

 klassifikation under The Nice Agreement under nr.
P0037 i den engelske  

 udgave, jf. vedlagte kopi.
Ansøgerne har imidlertid intet at indvende imod,  

 at serviceydelsen ændres til »forberedelse af rapporter«, jf.  

 nedenfor.
 På baggrund af ovenstående skal jeg således anmode om, at mine klienters  

 ansøgning tilbagesendes til Patentdirektoratet til videre behandling på  

 grundlag af følgende varefortegnelse:
 Klasse 1:Kemiske produkter til anvendelse i industriel-, videnskabelig-  

 eller landbrugsøjemed: aske: klæbemidler: kemiske tilsætningsstoffer til  

 brændstoffer.
 Klasse 2:Belægninger i form af maling, rusthindrende og rustbeskyttende  

 præparater: træimprægneringsmidler.
 Klasse 3:Slibemidler: præparater til slibemidler: præparater til  

 rengøring, rensning og skuring.
 Klasse 4:Brændstoffer: benzol, trækul, kul, brændselsgasser, petroleum,  

 mineralske brændstoffer, gasolie, paraffin, tørv, benzin, brændselsolier,  

 naturgas, dieselolie til motorkøretøjer, diesel, bitumen/vand, emulsioner til  

 brændstoffer: ikke-kemiske tilsætningsstoffer til brændstof.
 Klasse 7:Generatorer: apparater og maskiner til frembringelse af energi:  

 maskiner: maskiner til støvabsorbering: elektrostatiske separatorer: dele og  

 tilbehør til alle de nævnte varer (ikke indeholdt i andre klasser).
 Klasse 9:Videnskabelige, elektriske, elektroniske apparater og  

 instrumenter samt apparater og instrumenter til vejning, måling,  

 signallering, kontrollering (overvågning): datamater og optagne  

 dataprogrammer: elektrostatiske separatorer: redningsapparater og  

 -instrumenter, beklædningsgenstande og apparater til beskyttelse mod  

 elektriske stød, ildslukkere: dele og tilbehør til alle de nævnte varer (ikke  

 indeholdt i andre klasser).
 Klasse 16:Tryksager: fotografier: papirhandlervarer: instruktions- og  

 undervisningsmateriale: bøger: tidsskrifter: plakater: klæbemidler:  

 tegninger.
 Klasse 19:Byggematerialer (ikke af metal).
 Klasse 37:Konstruktion og reparation af elværker og apparater og af  

 maskinel til frembringelse af energi: installation af elektrisk og  

 energifrembringende maskinel.
 Klasse 39:Distribution af energi og elektricitet: transportvirksomhed:  

 udlejning af befordringsmidler: transport ved hjælp af befordringsmidler  

 eller rørledninger.
 Klasse 40:Produktion af energi og af elektricitet: kemikaliebehandling:  

 behandling af affald.
 Klasse 41:Uddannelses- og underholdningsvirksomhed: forlystelsesparker:  

 forlagsvirksomhed.
 Klasse 42:Projektstudier og rådgivningsvirksomhed (ikke vedrørende  

 forretning): alt vedrørende udvikling, levering og distribution af  

 elektricitet: geologiske, kemiske, tekniske og videnskabelige undersøgelser:  

 industriel designvirksomhed: forberedelse af rapporter vedrørende kemiske,  

 tekniske eller videnskabelige undersøgelser eller vedrørende udvikling,  

 levering eller distribution af elektricitet: ingeniørvirksomhed, teknisk  

 tegning, programmering af datamaskiner, konsultation og rådgivning vedrørende  

 databehandling: landskabsarkitektvirksomhed: afprøvning og evaluering af  

 materialer, rådgivningsvirksomhed (ikke vedrørende forretning) angående  

 udvikling af elektricitet samt tekniske og miljømæssige spørgsmål.
På baggrund af ovennævnte bør der herefter ikke være noget til hinder for  

 en registrering af det ansøgte mærke, og jeg imødeser ankenævnets videre  

 meddelelse i sagen.' I anledning af klagen har Patentdirektoratet ved skrivelse af 3. marts  

 1992 afgivet følgende udtalelse: .....
»Ansøgningen er indgivet af Firma Chas.
Hude på vegne Powergen  

 Limited, Storbritanien og omfatter visse varer og tjenesteydelser i klasserne  

 1, 2, 3, 4, 7, 9, 16, 19, 37, 39, 40, 41 og 42.
 Ansøgningen blev afslået ved skrivelse herfra af 4. juli 1991 i medfør af  

 § 19 i varemærkelov af 11. juni 1959 under henvisning til, at der ikke var  

 indkommet en varefortegnelse affattet i overensstemmelse med de krav, der var  

 stillet af direktoratet i skrivelse af 12. marts 1990.
Denne afgørelse har firmaet Chas.
Hude, som ovenfor nævnt, indbragt for  

 Patentankenævnet 4. september 1991.
I skrivelse til ankenævnet af 4. oktober 1991 har Chas.
Hude på vegne  

 ansøgeren anført, at to af direktoratets præciseringskrav til  

 varefortegnelsen ikke er berettiget.
Det anføres således, at »produktion  

 af energi og elektricitet« som tjenesteydelse hører til klasse 40, og  

 der henvises i den forbindelse til en skrivelse indhentet i den givne  

 anledning fra WIPO.
Det anføres desuden, at tjenesteydelsen  

 »udfærdigelse af rapporter« hører til klasse 42, da  

 »preparations of reports« i den engelske udgave af WIPO's  

 klassificeringsliste under P0037 fremstår som hørende til klasse 42, hvilket  

 dokumenteres ved medsendelse af kopi af klasselisten.
Firma Chas.
Hude begærer derfor sagen tilbagesendt til direktoratet til  

 fortsat behandling og fremsender en ændret varefortegnelse set i relation til  

 alle de af direktoratet anførte præciseringskrav.
I ovennævnte anledning skal det meddeles, at direktoratet finder, at  

 afslaget er givet med rette, da Chas.
Hude ikke har berigtiget sagen hverken  

 helt eller delvist mens den verserede og i øvrigt ikke har rettet henvendelse  

 til direktoratet med henblik på at søge de tilsyneladende misforståelser med  

 hensyn til klassificeringen ryddet af vejen - herunder udbedt sig frist i  

 sagen for at indhente udtalelse fra WIPO.
For så vidt angår de to af Chas.
Hude særligt rejste spørgsmål, skal  

 direktoratet anføre følgende:
Produktion af energi og elektricitet er efter direktoratets opfattelse  

 ikke umiddelbart en tjenesteydelse.
En vare produceres med henblik på at  

 skulle sælges, og derfor er korrekt klassificering af produktion, den klasse,  

 hvortil den producerede vare henføres.
I nærværende sag klasse 1, jf. den af  

 WIPO indhentede erklæring.
WIPO tilføjer imidlertid tillige med henvisning  

 til den forklarende note til klasse 40, at i det omfang produktionen sker for  

 en andens regning, henføres forholdet til klasse 40.
Direktoratet er derfor af den opfattelse, at den nævnte tjenesteydelse i  

 klasse 40 er for ubestemt, og derfor med rette er blevet forlangt præciseret.  

 Varefortegnelsen, som den foreslås udformet i klasse 40, bør fortsat  

 suppleres med oplysning om, at produktionen sker for en andens regning, thi  

 kun derved bliver produktion til tjenesteydelse og er ikke varen.
Det af  

 Chas.
Hude stillede forslag til klasse 40 kan derfor ikke accepteres.
Direktoratet har endvidere forlangt »udarbejdelse af rapporter«  

 i klasse 42 nærmere præciseret.
Det er korrekt, at den tidligere engelske  

 udgave af klassifikationslisten indeholder tjenesteydelsen »preparations  

 of reports«, og at denne ydelse hører til klasse 42. På dansk kan  

 »udarbejdelse« imidlertid betyde både den overordnede  

 tilrettelæggelse af rapporten og den faktiske skrivning af rapporten.
I det  

 omfang den fysiske udarbejdelse sker ved stenografi, hører tjenesteydelsen  

 »udarbejdelse af rapporter« til klasse 35.
Det af Chas.
Hude nu foreslåede ordvalg i klasse 42  

 »forberedelse« vil efter omstændigheden kunne accepteres som  

 fyldestgørende.
Endelig skal det anføres, at direktoratet i øvrigt ikke fuldt ud kan  

 acceptere de ændringsforslag til varefortegnelsen, som Chas.
Hude har  

 fremsendt i ankesagen.
Således indebærer  

 »landskabsarkitektvirksomhed« og »afprøvning og evaluering af  

 materialer« i klasse 42 en udvidelse af ansøgningen.
Det kan endvidere  

 tilføjes, at »aske« i klasse 1 nærmere må præciseres, idet  

 vulkanaske til rengøring henføres til klasse 3. »Betumen/vand« i  

 klasse 4, »generatorer« i klasse 7 og »behandling af  

 affald« i klasse 40 må ligeledes nærmere præciseres.
Det kan oplyses, at  

 elektriske generatorer henføres til klasse 7, og kun i det omfang, der ved  

 behandling af affald sker en omdannelse af dette, hører forholdet til klasse  

 40. Destruktion af affald hører til klasse 42.
Da direktoratet finder, at de stillede krav til præcisering af  

 varefortegnelsen har været fremsat med rette, og da den varefortegnelse, der  

 nu foreligger under ankesagen, ikke fuldt ud kan accepteres og derfor ikke  

 straks kan begrunde en registrering og offentliggørelse, skal direktoratet  

 indstille til ankenævnet, at afslaget af varemærkeansøgningen stadfæstes.' Ankenævnet har behandlet sagen på sit møde den 16. oktober 1992.
For klageren mødte cand.jur.
Henrik Jespersen, som procederede sagen  

 blandt andet under henvisning til, at der var tale om en omfattende og  

 kompliceret varefortegnelse, og at sagen ikke var færdigbehandlet, da  

 Direktoratet afgjorde sagen.
 Ankenævnet skal udtale:
 Det tiltrædes, at ansøgningen blev afslået, således som sagen forelå  

 oplyst på tidspunktet for Direktoratets afgørelse.
 Som anført af Direktoratet i skrivelsen af 3. marts 1992 til Ankenævnet  

 findes heller ikke den nu foreliggende varefortegnelse at kunne begrunde en  

 registrering og offentliggørelse.
Herefter bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
S.
Gulmann.
