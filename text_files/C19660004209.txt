 § 1.  Penge eller værdipapirer, der beslaglægges eller  

 som på andet grundlag tages eller gives i forvaring hos politiet, skal -  

 uanset om de skal tjene som bevis i en sag og uanset om de straks kan  

 udleveres til den berettigede - tages til indtægt i embedets hovedkasse eller  

 i bikassen ved det pågældende tjenestested.
§ 2.  Ved indbetaling medfølger et af sagsbehandleren  

 udfærdiget, af denne underskrevet bilag, der skal indeholde oplysning om  

 arten og værdien af det i forvaring tagne.
For danske penge anføres beløbets  

 størrelse, for udenlandsk valuta og værdipapirer den nominelle værdi eller  

 værdien efter dagskurs.
Stk. 2.  Bogføring, der sker på grundlag af det af  

 sagsbehandleren udfærdigede bilag, finder sted på konto  

 »koster-penge« eller konto »koster-værdipapirer« under  

 reskontro C.
Ved bikasser sker foreløbig bogføring under henvisning til det i  

 stk. 1 nævnte bilag.
Stk. 3.  Ved udbetaling (udlevering) af det forvarede  

 afgiver den berettigede kvittering for modtagelsen.
Det påses, at det  

 forvarede i kvitteringen optages til samme værdi som ved indbetalingen  

 (nominel værdi eller dagældende dagskurs).
 § 3.  I tilfælde, hvor det forvarede straks udleveres  

 til den berettigede, afleveres dennes kvittering tilligemed det i § 2, stk. 1  

 nævnte bilag til kassen, på hvilket grundlag beløbet føres til indtægt og  

 udgift.
§ 4.  I tilfælde,hvor det forvarede skal tjene som  

 bevis, indleveres alene det i § 2, stk. 1 omhandlede bilag til kassen.  

 Bilaget skal i disse tilfælde indeholde en af sagsbehandleren underskrevet  

 erklæring om, hvor det forvarede opbevares.
Beløbet føres straks til indtægt  

 og udgift.
 Stk. 2.  Når udbetaling (udlevering) har fundet sted fra  

 sagsbehandleren til den berettigede, afleveres dennes kvittering til kassen.  

 Beløbet føres på grundlag af kvitteringen til indtægt og udgift.
 § 5.  Det påhviler politimesteren eller den, der  

 dertil er bemyndiget, jfr. § 73 i justitsministeriets cirkulære nr. 49 af 25.  

 marts 1965 om politikredsenes kasse- og regnskabsvæsen m.v., mindst to gange  

 årligt stikprøvevis på grundlag af de i § 2, stk. 2 nævnte konti med  

 tilhørende kosterrapporter at kontrollere tilstedeværelsen af beslaglagte  

 eller andre af politiet i forvaring tagne effekter.
 Justitsministeriet, den 25. februar  

 1966.
 P.M.V.
 Vilhelm Boas.
Jørgen Nielsen (Til politidirektøren og samtlige politimestre).
