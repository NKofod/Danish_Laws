 Justitsministeriet har efter forhandling med sundhedsstyrelsen fastsat  

 følgende retningslinier for behandlingen af sager om udstedelse og fornyelse  

 af førebevis og godkendelse som kørelærer, hvori der foreligger oplysning om  

 manglende førlighed.
Retningslinierne, der er opstillet skematisk, er udformet under hensyn til  

 indholdet af den blanket, som sundhedsstyrelsen har godkendt til  

 helbredsmæssige oplysninger ved udstedelse af førerbevis til motorkøretøj.
I  

 opstillingen er der til venstre henvist til den litrering og nummerering, som  

 anvendes i blanketten.
De forskellige kategorier af køretøjer, til hvilke  

 førerbeviser under de anførte omstændigheder kan udstedes og  

 kørelærergodkendelse meddeles, er angivet med følgende nummering:
 1. Motorcykel.
 2. Motorcykel med sidevogn.
 3. 3-hjulet motorcykel.
 4. Almindelig motorvogn.
 5. Stor lastmotorvogn.
 6. Stor personmotorvogn.
 7. Motorvogn med stor påhængsvogn.
 8. Traktor.
 9. Almindelig personmotorvogn til erhvervsmæssig  

 personbefordring og godkendelse som kørelærer til almindelig motorvogn.
 10. Stor personmotorvogn til erhvervsmæssig  

 personbefordring og godkendelse som kørerlærer til stor motorvogn.
 Foranstående regler gælder både ved udstedelse og fornyelse af førerbevis.
 Tilråder bilinspektøren, embedslægen eller sundhedsstyrelsen udstedelse af  

 førerbevis (godkendelse som kørelærer), kan dette ske på de anbefalede  

 vilkår, herunder eventuel særlig tidsbegrænsning.
 Såfremt bilinspektøren eller embedslægen fraråder udstedelse af  

 førerbevis, forelægges sagen for sundhedsstyrelsen med de tilvejebragte  

 oplysninger.
 Ved ansøgning om udvidelse af førerbevis, jvf. førerbevisbekendtgørelsens  

 § 27, stk. 1, skal ny lægeerklæring kun tilvejebringes, såfremt indholdet af  

 en tidligere i forbindelse med udstedelse eller fornyelse af førerbevis  

 afgivet lægeattest eller andre omstændigheder giver anledning hertil.
Ved behandling af førerbevissager efter dette cirkulære bør akterne  

 vedrørende eventuelle tidligere sager, hvorved førerbevis er udfærdiget eller  

 afslået, tilvejebringes, om fornødent ved rekvisition fra anden politikreds,  

 hvis sagen har været behandlet der.
Akterne bør vedlægges sagen ved  

 forelæggelse for embedslægen, bilinspektøren eller sundhedsstyrelsen.
 Cirkulære nr. 56 af 9. marts 1962 om bedømmelse af førligheden hos  

 personer, der ønsker førerbevis m.v., ophæves.
 Justitsministeriet, den 29. september  

 1967.
K.
Axel Nielsen.
 /Eefsen.
