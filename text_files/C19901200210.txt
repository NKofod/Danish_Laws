(Til biskopperne) I fortsættelse af cirkulærskrivelse herfra af 29. september 1989 skal man  

 meddele, at lov om registreret partnerskab er blevet ændret ved lov nr. 821  

 af 19. december 1989. Lovændringen betyder, at bestemmelsen i ægteskabslovens  

 § 43, stk. 1 om mægling ikke længere skal finde tilsvarende anvendelse på  

 opløsning af et registreret partnerskab.
 De herefter gældende regler om mægling i sager om separation og skilsmisse  

 er fastsat i vedlagte bekendtgørelse nr. 16 af 15. januar 1990, der træder i  

 stedet for Kirkeministeriets bekendtgørelse nr. 623 af 22. september 1989.
 Man skal anmode om, at folkekirkens præster i stiftet underrettes om den  

 nye bekendtgørelse.
 P.M.V.
 E.B.
