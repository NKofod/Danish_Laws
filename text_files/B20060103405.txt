Bekendtgørelse  

 om måleteknisk kontrol med målere, der anvendes til måling af forbrug af  

 varmt  

 og koldt vand I medfør af § 11, stk. 1 og stk. 3-6, § 13,  

 stk. 1, § 14, stk. 3 og stk. 4, samt § 16 i lov om  

 erhvervsfremme, jf. lovbekendtgørelse nr. 992 af 8. december 2003, som ændret  

 ved lov nr. 1464 af 22. december 2004, og i tilslutning til bekendtgørelse om  

 gebyrer m.v. inden for metrologiområdet og bekendtgørelse om ikrafttræden af  

 EF-direktiv om måleinstrumenter (MID) og om udpegning af notificerede  

 organer,  

 fastsættes efter bemyndigelse:
Kapitel 1 Anvendelsesområde mv.
 § 1.  

  

 Målere, der anvendes som grundlag for måling af forbruget af varmt og koldt  

 vand, skal i den udstrækning, de er omfattet af bekendtgørelse om betaling  

 for  

 vand efter målt forbrug m.v. på ejendomsniveau, bekendtgørelse om individuel  

 afregning  

 efter målt vandforbrug eller bekendtgørelse om individuel måling af el, gas,  

 vand og varme, opfylde de krav og underkastes den måletekniske kontrol, der  

 er  

 fastsat i nærværende bekendtgørelse og i de forskrifter, hvortil nærværende  

 bekendtgørelse  

 henviser.
 Stk. 2.  

  

 Målere, jf.  

 stk. 1, som anvendes i husholdninger, erhverv eller let industri, er  

 omfattet af bestemmelserne i stk. 4 eller stk. 5.
 Stk. 3.  

  

 Målere, jf.  

 stk. 1, som anvendes i andre områder end de i stk. 2 nævnte, er  

 omfattet af bestemmelserne i stk. 6.
 Stk. 4.  

  

 Målere, der  

 anvendes i husholdninger, erhverv eller let industri til måling af forbrug af  

 varmt eller koldt vand, jf. stk. 2, og som har en gyldig  

 typegodkendelse, som  

 er udstedt før den 30. oktober 2006, skal førstegangsverificeres og mærkes i  

 henhold til typegodkendelsen, inden de markedsføres og ibrugtages, jf. dog  

 § 28,  

 stk. 3.
 Stk. 5.  

  

 Målere, jf.  

 stk. 1, der anvendes i husholdninger, erhverv eller let industri til  

 måling af forbrug af varmt og koldt vand, og som ikke har en gyldig  

 typegodkendelse, der er udstedt før 30. oktober 2006, er omfattet af  

 bestemmelserne i § 2.
 Stk. 6.  

  

 Målere, der  

 anvendes som angivet i stk. 3, skal inden de markedsføres og ibrugtages:
1)  

 	  

 følge bestemmelserne  

 i § 2, 2)  

 	  

 være  

 EØF-typegodkendte og EØF-førstegangsverificerede i henhold til forskrift nr.  

 10008 af 8. oktober 1996. Måleteknisk direktiv.
Koldtvandsmålere -  

 EØF-typegodkendelse og verifikation  Almindelige bestemmelser  

 (MDIR 32.36-01,  

 udg. 2) eller i henhold til Forskrift nr. 10009 af 25. maj 1994. Måleteknisk  

 direktiv Vedr. varmtvandsmålere, EØF (MDIR 32.41-01), eller 3)  

 	  

 opfylde kravene i en  

 teknisk standard eller forskrift, der opfylder samme krav til sikkerhed og  

 brugbarhed som bestemmelserne i stk. 6, nr. 1 eller nr. 2.
 Stk. 7.  

  

 Dokumentation for opfyldelse af kravene i stk. 6, nr. 3, skal foreligge  

 i  

 form af en typegodkendelse og førstegangsverifikation.
 Stk. 8.  

  

 Målere, jf.  

 stk. 1, som er taget i brug før den 1. august 1998, er omfattet af  

 § 13.
 § 2.  

  

 Målere, der anvendes til måling af forbrug af varmt eller koldt vand, og som  

 ikke har en gyldig typegodkendelse, der er udstedt før den 30. oktober 2006,  

 jf. § 1, stk. 4, og som er omfattet af bilag MI-001 i bilag 1 til  

 bekendtgørelse om ikrafttræden af EF-direktiv om måleinstrumenter (MID) og om  

 udpegning af notificerede organer (herefter rammebekendtgørelsen), skal inden  

 de markedsføres og ibrugtages opfylde relevante krav i bilag 1 til  

 rammebekendtgørelsen, herunder de generelle væsentlige krav, som er anført i  

 bilag I, og de særlige krav, som er anført i bilag MI-001.
 § 3.  

  

 Dokumentation  

 for opfyldelse af de i § 2 nævnte krav skal foreligge i form af en  

 overensstemmelsesvurdering gennemført som beskrevet i artikel 9 i bilag 1 til  

 rammebekendtgørelsen samt ved CE-mærkning og supplerende metrologisk mærkning  

 i  

 henhold til artikel 7 i bilag 1 til rammebekendtgørelsen.
Kapitel 2 Definitioner § 4.  

  

 For  

 ikke ibrugtagne målere, der er omfattet af rammebekendtgørelsen, jf.  

 § 2,  

 anvendes de definitioner, som er givet i artikel 4 i bilag 1 til  

 rammebekendtgørelsen, og som er givet i det relevante instrumentspecifikke  

 bilag i bilag 1 til rammebekendtgørelsen, bilag MI-001.
 § 5.  

  

 For  

 ikke ibrugtaget måleudstyr, der ikke er omfattet af rammebekendtgørelsen, jf.  

 § 1, stk. 4, stk. 6, nr. 2 og stk. 6, nr. 3, anvendes  

 følgende definitioner:
 1)  

 	  

 Ved typegodkendelse  

 forstås den afgørelse, som medfører anerkendelse af, at konstruktionen af et  

 måleinstrument opfylder de forskriftsmæssige krav, som stilles til dette.
 2)  

 	  

 Ved EØF-typegodkendelse  

 forstås en typegodkendelse meddelt af en kompetent myndighed i en af EU-  

 eller  

 EØS-medlemsstaterne i overensstemmelse med regler fastsat i et EØF-direktiv.
 3)  

 	  

 Ved national  

 typegodkendelse forstås en dansk typegodkendelse, der ikke er en  

 EØF-typegodkendelse.
 4) Ved en typegodkendelsesattest forstås et dokument, som  

 attesterer, at en typegodkendelse er blevet givet.
 5) Ved verifikation forstås de operationer, som omfatter en  

 identifikation, undersøgelse, kalibrering og mærkning samt plombering, og som  

 konstaterer og bekræfter, at måleren eller målesystemet opfylder  

 forskriftsmæssige krav specielt angående målenøjagtighed.
 6) Ved førstegangsverifikation forstås verifikation af et  

 måleinstrument, som ikke har været verificeret før.
 7)  

 	  

 Ved EØF-førstegangsverifikation  

 forstås førstegangsverifikation udført af en kompetent myndighed i en af EU-  

 eller EØS-medlemsstaterne i overensstemmelse med regler fastsat i et  

 EØF-direktiv.
 8)  

 	  

 Ved national  

 førstegangsverifikation forstås en dansk førstegangsverifikation, der ikke er  

 en EØF-førstegangsverifikation.
 § 6.  

  

 For  

 alt måleudstyr i brug, jf. § 1, stk. 4, stk. 5, stk. 6 og  

 stk. 8, anvendes følgende definitioner:
 1)  

 	  

 Ved reverifikation  

 forstås en verifikation, som følger efter en førstegangsverifikation eller en  

 overensstemmelsesvurdering.
 2)  

 	  

 Ved kalibrering af et  

 måleinstrument forstås den fremgangsmåde, der under fastlagte betingelser kan  

 vise, hvilken forskel der er mellem værdierne på instrumentet og de  

 tilsvarende  

 kendte, korrekte værdier.
 3)  

 	  

 Akkrediteret kalibrering  

 er kalibrering udført af et akkrediteret kalibreringslaboratorium i henhold  

 til  

 laboratoriets akkreditering efter DS/EN ISO/IEC 17025, og hvor laboratoriet  

 er  

 akkrediteret af Den Danske Akkrediterings- og Metrologifond (DANAK) eller af  

 et  

 tilsvarende akkrediteringsorgan, som er medunderskriver af EAs  

 multilaterale  

 aftale om gensidig anerkendelse.
 § 7.  

  

 Ved  

 anvendelse af bestemmelserne i denne bekendtgørelse lægges følgende  

 definitioner til grund:
 1)  

 	  

 Udstyrsleverandører  

 er producenter, importører og forhandlere af måleinstrumenter omfattet af  

 § 1, stk. 1.
 2)  

 	  

 Varmtvandsleverandører  

 og vandværker er virksomheder, boligselskaber m.v., der leverer varmt eller  

 koldt vand til forbrugere mod betaling, og som anvender måleudstyr omhandlet  

 af  

 § 1, stk. 3, stk. 4, stk. 5 eller stk. 8, i denne  

 bekendtgørelse  

 til de formål, som er anført i § 1, stk. 1.
 3)  

 	  

 Vandforbrugere er  

 virksomheder, boligejere eller beboere, der som aftagere af varmt eller koldt  

 vand udgør den part i transaktionen, som ikke har rådighed over måleudstyret.
 § 8.  

  

 Ved  

 Den Danske Akkrediterings- og Metrologifond forstås Den Danske  

 Akkrediterings-  

 og Metrologifond (DANAK, metrologi), som er den del af fonden, som har  

 metrologi som område.
 Stk. 2.  

  

 Ved Den  

 Danske Akkrediterings- og Metrologifond (DANAK) forstås Den Danske  

 Akkrediterings- og Metrologifond (DANAK, akkreditering), som er den del af  

 fonden, som har akkreditering som område.
Kapitel 3 Krav til udstyrsleverandører m.fl.
 § 9.  

  

 Udstyrsleverandører af målere omfattet af rammebekendtgørelsen, jf. § 2,  

 må ikke markedsføre, sælge eller levere sådanne målere til anvendelse efter  

 § 1, stk. 1, medmindre målerne er overensstemmelsesvurderede og  

 mærkede i henhold til § 3.
 Stk. 2.  

  

 Udstyrsleverandører af målere, jf. stk. 1, må ikke markedsføre, sælge  

 eller  

 levere målere, som bærer CE-mærkning og supplerende metrologisk mærkning i  

 henhold til artikel 17 i bilag 1 til rammebekendtgørelsen, medmindre  

 måleudstyret  

 opfylder samtlige relevante krav i denne bekendtgørelse og i bilag 1 til  

 rammebekendtgørelsen.
 § 10.  

  

 Udstyrsleverandører, af målere omfattet af andre bestemmelser end  

 rammebekendtgørelsen,  

 jf. § 1, stk. 4, stk. 6, nr. 2 eller stk. 6, nr. 3, må  

 ikke  

 markedsføre, sælge eller levere måleudstyr til anvendelse efter § 1,  

 stk. 1, medmindre måleudstyret er typegodkendt.
 Stk. 2.  

  

 Måleudstyret, jf. stk. 1, skal desuden være førstegangsverificeret inden  

 leveringen, medmindre det klart fremgår af kontrakten vedrørende  

 måleudstyrets  

 levering, at køberen selv vil lade førstegangsverifikationen udføre.
Kapitel 4 Krav til varmtvandsleverandører, vandværker og  

 reparatører § 11.  

  

 Varmtvandsleverandører og vandværker må ikke til formål omfattet af § 1,  

 stk. 1, installere målere omfattet af rammebekendtgørelsen, jf.  

 § 2,  

 eller lade sådanne målere installere, medmindre målerne er  

 overensstemmelsesvurderede og mærkede i henhold til § 3.
Stk. 2.  

  

 Varmtvandsleverandører og vandværker, jf. stk. 1, skal for målere  

 omfattet  

 af § 2 installere målere, som er egnede til nøjagtig måling i den  

 anvendelse, som forventes eller kan forventes.
Som grundlag for valget af  

 måler  

 skal varmtvandsleverandøren og vandværket anvende de af fabrikanten, i  

 henhold  

 til bilag I, punkt 1.3, og bilag MI-001, pkt. 1, 2 og 3, i bilag 1 til  

 rammebekendtgørelsen, deklarerede værdier på følgende områder:
1)  

 	  

 for det klimatiske,  

 mekaniske og elektromagnetiske miljø, som måleren er bestemt til anvendelse  

 i,  

 samt for strømforsyning og påvirkende størrelser, som kan påvirke målerens  

 nøjagtighed, og 2)  

 	  

 for  

 flowhastighedsinterval, temperaturinterval og det relative trykinterval for  

 fjernvarmevandet.
 § 12.  

  

 Varmtvandsleverandører og vandværker må ikke til formål omfattet af § 1,  

 stk. 1, installere målere omfattet af § 1, stk. 4,  

 stk. 6,  

 nr. 2, eller stk. 6, nr. 3, eller lade sådant måleudstyr installere,  

 medmindre måleudstyret er verificeret.
 § 13.  

  

 Målere, der benyttes til de i § 1, stk. 1, anførte formål, og som  

 har  

 været i brug før den 1. august 1998, kan fortsat anvendes, uanset at de ikke  

 er  

 typegodkendte og verificerede.
 Stk. 2.  

  

 Nedtages  

 sådanne målere, må de ikke genanvendes til brug for måling af forbrug af  

 koldt  

 eller varmt vand efter § 1, stk. 1, før det ved akkrediteret  

 kalibrering er konstateret, at målerens nøjagtighed overholder kravene til  

 førstegangsverificerede målere.
 Stk. 3.  

  

 Målere i  

 henhold til stk. 2 verificeres på grundlag af den akkrediterede rapport  

 for kalibreringen.
§ 14.  

  

 Målere, der anvendes i henhold til § 1, stk. 1, og som er repareret  

 eller på anden måde har været udsat for indgreb, der kan påvirke  

 måleudstyrets  

 nøjagtighed, skal reverificeres, før det på ny anvendes.
Måleudstyret skal  

 ligeledes reverificeres, såfremt dets plombering er blevet brudt.
 Stk. 2.  

  

 En  

 reparatør, der ved reparation af et måleudstyr har foretaget et indgreb, der  

 kræver reverifikation af måleinstrumentet, jf. stk. 1, skal straks give  

 meddelelse herom til varmtvandsleverandøren og vandværket.
 Stk. 3.  

  

 Det  

 påhviler varmtvandsleverandøren og vandværket at rekvirere reverifikation,  

 jf.  

 stk. 1, hos et bemyndiget laboratorium, jf. § 20, stk. 1.
§ 15.  

  

 Varmtvandsleverandører og vandværker er ansvarlige for, at deres målere i  

 drift, ikke overskrider det dobbelte af de maksimalt tilladelige fejl ved  

 førstegangsverifikation.
De skal enten foretage periodisk udskiftning af alle  

 målere i et givet parti maksimalt 6 år efter partiets opsætning eller  

 etablere  

 et kontrolsystem til overvågning af målernes nøjagtighed.
Et kontrolsystem  

 skal  

 være således opbygget, at der gennem dets drift opnås tilstrækkelig sikkerhed  

 for, at kravene til de i drift værende målere ikke overskrides.
 Stk. 2.  

  

 Såfremt der  

 gennemføres statistisk stikprøvekontrol af de jf. stk. 1 periodisk  

 udskiftede målere, kan periodelængden for de målere, som opsættes i stedet,  

 forlænges, hvis resultatet af stikprøvekontrollen er tilstrækkelig godt.  

 Kontrolmåling  

 skal foregå ved akkrediteret kalibrering.
Stk. 3.  

  

 Kontrolsystemet i henhold til stk. 1 kan baseres på statistisk  

 stikprøvekontrol  

 af givne partier af ensartede målere, hvor kontrolperioden varierer afhængigt  

 af resultatet af kontrollen.
Kontrolmåling skal foregå ved akkrediteret  

 kalibrering.
Nedtagne målere må ikke genanvendes før de er reverificerede.
 Stk. 4.  

  

 Kontrolsystemet skal foreligge fuldt dokumenteret i en kontrolmanual.
 Stk. 5.  

  

 Varmtvandsleverandører og vandværker er forpligtet til at bekendtgøre over  

 for  

 de til varmtvandsforsyningen eller vandværket tilsluttede vandforbrugere, om  

 de  

 anvender periodisk udskiftning eller har etableret et kontrolsystem, jf.  

 stk. 1. I tilfælde af kontrolsystem skal dettes indhold på samme måde  

 bekendtgøres,  

 ligesom vandforbrugerne skal orienteres, hvis der foretages ændringer af  

 kontrolsystemet.
Kapitel 5 Krav til vandforbrugere § 16.  

  

 Vandforbrugere, jf. § 7, nr. 3, må ikke uretmæssigt foretage indgreb i  

 måleudstyr  

 omfattet af denne bekendtgørelse eller på anden måde påvirke måleudstyrets  

 korrekte  

 funktion.
Kapitel 6 Overensstemmelsesvurdering i henhold til  

 rammebekendtgørelsen § 17.  

  

 Overensstemmelsesvurdering,  

 jf. artikel 9 i bilag 1 til rammebekendtgørelsen, samt CE-mærkning og  

 supplerende metrologisk mærkning, jf. artikel 7 i bilag 1 til  

 rammebekendtgørelsen,  

 gennemføres af fabrikanten af måleudstyret.
 Stk. 2.  

  

 Til  

 overensstemmelsesvurderingen, jf. stk. 1, kan fabrikanten, jf. bilag  

 MI-001 i bilag 1 til rammebekendtgørelsen, vælge mellem metoderne i følgende  

 bilag: B+D, B+F eller H1.
 Stk. 3.  

  

 Ved  

 bilagene nævnt i stk. 2, forstås:
 1)  

 	  

 B er  

 »Typeafprøvning«.
 2)  

 	  

 D er »Erklæring om  

 typeoverensstemmelse baseret på kvalitetssikring af produktionen«.
 3)  

 	  

 F er »Erklæring om  

 typeoverensstemmelse baseret på produktverifikation«.
 4)  

 	  

 H1 er  

 »Overensstemmelseserklæring baseret på fuld kvalitetssikring plus  

 konstruktionsundersøgelse«.
 Stk. 4.  

  

 I  

 forbindelse med overensstemmelsesvurderingen skal fabrikanten gøre brug af et  

 notificeret  

 organ til at udføre de opgaver, som er foreskrevet i bilag A til bilag H1 i  

 bilag 1 til rammebekendtgørelsen.
 Stk. 5.  

  

 Overensstemmelsesvurderede målesystemer skal mærkes som beskrevet i artikel  

 17  

 i bilag 1 til rammebekendtgørelsen, og der skal udstedes en skriftlig  

 overensstemmelseserklæring, som skal ledsage målesystemet.
Kapitel 7 Typegodkendelse af måleudstyr, som ikke er  

 omfattet af rammebekendtgørelsen § 18.  

  

 Typegodkendelse af måleudstyr jf. § 1, stk. 6, nr. 3, søges hos og  

 meddeles af Den Danske Akkrediterings- og Metrologifond.
Ansøgningen skal  

 indeholde dokumentation for, at instrumentet overholder lovmæssige krav i  

 form  

 af en typeprøvningsrapport fra et laboratorium, som er akkrediteret af Den  

 Danske  

 Akkrediterings- og Metrologifond (DANAK) eller af et tilsvarende  

 akkrediteringsorgan, som er medunderskiver af EAs multilaterale aftale  

 om  

 gensidig anerkendelse.
 Stk. 2.  

  

 Hvor der  

 ikke findes laboratorier med fornøden akkreditering til de prøvninger, der  

 kræves for et givet instrument, godkender Den Danske Akkrediterings- og  

 Metrologifond andre egnede laboratorier.
Kapitel 8 Førstegangsverifikation af måleudstyr, som ikke  

 er omfattet af rammebekendtgørelsen § 19.  

  

 Førstegangsverifikation af måleudstyr, som er typegodkendt før den 30.  

 oktober  

 2006 efter de bestemmelser, der var gældende inden den 30. oktober 2006, og  

 som  

 har en stadigt gældende typegodkendelse, jf. § 1, stk. 4, samt af  

 måleudstyr,  

 som er typegodkendt i henhold til § 1, stk. 6, nr. 3, udføres af  

 laboratorier, som er særligt bemyndiget hertil af Den Danske Akkrediterings-  

 og  

 Metrologifond på baggrund af, at de har den fornødne akkreditering fra Den  

 Danske Akkrediterings- og Metrologifond (DANAK) eller fra et tilsvarende  

 akkrediteringsorgan, som er medunderskriver af EAs multilaterale aftale  

 om  

 gensidig anerkendelse.
 Stk. 2.  

  

 Verifikation rekvireres direkte hos et bemyndiget laboratorium, der opkræver  

 betaling herfor.
 Stk. 3.  

  

 Verificerede målere skal mærkes med verifikationsmærke og årsmærke som vist i  

 bilag 1 til denne bekendtgørelse.
Kapitel 9 Reverifikation af alt måleudstyr § 20.  

  

 Reverifikation udføres af laboratorier, som er særligt bemyndiget hertil af  

 Den  

 Danske Akkrediterings- og Metrologifond på baggrund af, at de har den  

 fornødne  

 akkreditering fra Den Danske Akkrediterings- og Metrologifond (DANAK) eller  

 fra  

 et tilsvarende akkrediteringsorgan, som er medunderskriver af EAs  

 multilaterale aftale om gensidig anerkendelse.
 Stk. 2.  

  

 Reverifikation rekvireres direkte hos et bemyndiget laboratorium, der  

 opkræver  

 betaling herfor.
 Stk. 3.  

  

 Reverificerede målere skal mærkes med verifikationsmærke og årsmærke som vist  

 i  

 bilag 1 til denne bekendtgørelse.
Kapitel 10 Tilsyn, markedsovervågning og håndhævelse mv.
 § 21.  

  

 Den Danske Akkrediterings- og Metrologifond fører tilsyn med, at denne  

 bekendtgørelses bestemmelser overholdes, og gennemfører markedsovervågning i  

 henhold til artikel 18 i bilag 1 til rammebekendtgørelsen.
 § 22.  

  

 Hvis  

 det konstateres, at en måler, som er mærket, jf. artikel 17 i bilag 1 til  

 rammebekendtgørelsen, ikke opfylder kravene i rammebekendtgørelsen, skal  

 udstyrsleverandøren bringe måleren i overensstemmelse med kravene, inden for  

 en  

 tidsfrist fastsat af Den Danske Akkrediterings- og Metrologifond.
 Stk. 2.  

  

 Sikkerhedsstyrelsen kan forbyde, at måleudstyr, der ikke opfylder kravene,  

 jf.  

 stk. 1, anvendes, før det er bragt i overensstemmelse med kravene.
 Stk. 3.  

  

 Såfremt de  

 konstaterede mangler, jf. stk. 1, er generelle for pågældende type af  

 måleudstyr, kan Sikkerhedsstyrelsen påbyde udstyrsleverandøren at begrænse  

 eller stoppe markedsføringen af pågældende type målesystem, samt forbyde brug  

 af allerede solgt måleudstyr af pågældende type.
 Stk. 4.  

  

 Den Danske  

 Akkrediterings- og Metrologifond kan indstille overfor Sikkerhedsstyrelsen,  

 at  

 der meddeles forbud eller påbud efter stk. 2 eller stk. 3.
 § 23.  

  

 Sikkerhedsstyrelsen  

 og Den Danske Akkrediterings- og Metrologifond kan kræve meddelt alle sådanne  

 oplysninger, som skønnes nødvendige for udøvelse af opgaver i henhold til  

 denne  

 bekendtgørelse.
 Stk. 2.  

  

 Sikkerhedsstyrelsen  

 har, hvis det skønnes nødvendigt, til enhver tid mod behørig legitimation  

 uden  

 retskendelse adgang til offentlige og private ejendomme og lokaliteter for at  

 varetage hvervet med måleteknisk kontrol.
Kapitel 11 Priser (Gebyrer) § 24.  

  

 Den  

 Danske Akkrediterings- og Metrologifond beregner sig betaling for sine  

 ydelser  

 i forbindelse med denne bekendtgørelse, jf. bekendtgørelse om gebyrer m.v.  

 inden for metrologiområdet.
Kapitel 12 Klageadgang § 25.  

  

 Tvister mellem forbruger og varmtvandsleverandør henholdsvis vandværket om  

 kontrolsystemets effektivitet, jf. § 15, kan indbringes for Den Danske  

 Akkrediterings- og Metrologifond.
 Stk. 2.  

  

 Kræver en  

 klagebehandling i henhold til stk. 1 indhentning af ekspertudtalelser,  

 vil  

 omkostningerne hertil blive pålagt varmtvandsleverandøren henholdsvis  

 vandværket.
 § 26.  

  

 Den  

 Danske Akkrediterings- og Metrologifonds afgørelser i henhold til denne  

 bekendtgørelse kan indbringes for Sikkerhedsstyrelsen.
 Stk. 2.  

  

 Sikkerhedsstyrelsens  

 afgørelser kan ikke indbringes for anden administrativ myndighed.
Kapitel 13 Straffebestemmelser § 27.  

  

 Med  

 bøde straffes den, der:
1)  

 	  

 markedsfører eller  

 ibrugtager målere i strid med § 1, stk. 4 eller stk. 6, eller § 2, 2)  

 	  

 markedsfører, sælger  

 eller leverer målere i strid med § 9, stk. 1 eller stk. 2, eller § 10, stk. 1  

 eller stk. 2, 3)  

 	  

 installerer målere  

 eller lader målere installere i strid med § 11, stk. 1 eller stk. 2, eller §  

 12, 4)  

 	  

 anvender målere i  

 strid med § 13, stk. 2 eller stk. 3, 5)  

 	  

 undlader at lade  

 målere reverificere i overensstemmelse med § 14, stk. 1, jf. stk. 3, 6)  

 	  

 undlader at give  

 meddelelse til varmtvandsleverandøren eller vandværket efter § 14, stk. 2, 7)  

 	  

 undlader at sikre, at  

 brugstolerancen, som angivet i § 15, stk. 1, ikke overskrides ved periodisk  

 udskiftning af målere eller etablering af et kontrolsystem i overensstemmelse  

 med § 15, stk. 2 eller stk. 3, 8)  

 	  

 undlader at  

 dokumentere kontrolsystemet i en kontrolmanual som angivet i § 15, stk. 4, 9)  

 	  

 undlader at foretage  

 bekendtgørelse eller orientering som angivet i § 15, stk. 5, 10)  

 	  

 overtræder § 16, 11)  

 	  

 i strid med § 17, stk.  

 1, undlader at gennemføre overensstemmelsesvurdering eller mærkning, som  

 nævnt  

 i § 17, stk. 4 eller stk. 5, 12)  

 	  

 undlader at efterkomme  

 påbud eller forbud meddelt efter § 22, stk. 2 eller stk. 3, eller 13)  

 	  

 tilsidesætter  

 oplysningspligten i § 23, stk. 1.
 Stk. 2.  

  

 Der kan  

 pålægges selskaber mv. (juridiske personer) strafansvar efter reglerne i  

 straffelovens 5. kapitel.
Kapitel 14 Ikrafttræden, overgangsbestemmelser mv.
 § 28.  

  

 Bekendtgørelsen træder i kraft den 30. oktober 2006.
 Stk. 2.  

  

 Følgende  

 regler ophæves:
 1)  

 	  

 Bekendtgørelse nr.  

 1144 af 15. december 2003 om kontrol med vandmålere, der anvendes til måling  

 af  

 forbrug af varmt og koldt vand.
 2)  

 	  

 Forskrift nr. 10009  

 af 25. maj 1994. Måleteknisk direktiv vedr. varmtvandsmålere, EØF (MDIR  

 32.41-01).
 Stk. 3.  

  

 De i  

 henhold til reglerne i stk. 2 udstedte typegodkendelser, meddelte  

 tilladelser  

 og bemyndigelser vedbliver at have gyldighed, indtil de udløber, ændres eller  

 tilbagekaldes.
 Stk. 4.  

  

 Det  

 måleudstyr, som lovligt er ibrugtaget i henhold til reglerne i stk. 2,  

 nr.  

 1 og 2, er fortsat lovlige at anvende, såfremt det løbende sikres, at det  

 overholder de krav, som var gældende på tidspunktet for ibrugtagningen.
 § 29.  

  

 Bekendtgørelsen gælder ikke for Grønland og Færøerne.
Sikkerhedsstyrelsen, den 17. oktober  

 2006 Carsten Sørig /Gro Funder Sommerlund Bilag 1 1. Verifikationsmærke eller   

 	  

 hvor YY angiver  

 kendingsbogstaver for den stat, i hvilken verifikationen er foretaget, og   

 	  

 hvor XXX angiver  

 kendingsnummeret for det bemyndigede laboratorium, der har foretaget  

 verifikationen.
2. Årsmærke   

 	  

 hvor ZZ angiver de 2  

 sidste cifre i verifikationsåret.
