 I medfør af § 8, stk. 2, § 9, stk. 4 og § 21, stk. 2, i lov nr. 292 af 10.  

 juni 1981 om visse havanlæg fastsættes følgende:
 § 1.  Ved udførelse af boreaktiviteter på dansk  

 søterritorium eller kontinentalsokkelområde skal et eller flere  

 hjælpefartøjer indgå i beredskabet for et havanlæg eller et boreskib.
 Stk. 2.  Energistyrelsen kan, efter samråd med  

 direktoratet for statens skibstilsyn bestemme, at der skal være et eller  

 flere hjælpefartøjer i beredskab ved et havanlæg eller et boreskib under  

 udførelse af andre aktiviteter end de i stk. 1, nævnte, såfremt de indebærer  

 en lignende risiko for mandskab eller materiel.
 Stk. 3.  Såfremt et eller flere hjælpefartøjer efter  

 stk. 1 og 2, skal indgå i beredskabet, skal det i en beredskabsplan fastsat  

 efter lovens § 8, stk. 2, været angivet, hvilke fartøjer der indgår.
 Stk. 4.  Energistyrelsen kan, efter samråd med  

 direktoratet for statens skibstilsyn, tillade afvigelser fra stk. 1, samt  

 tillade, at et andet fartøj end det i beredskabsplanen angivne, jfr. stk. 3,  

 indgår i beredskabet.
 § 2.  For at kunne indgå i beredskabet for et havanlæg  

 eller et boreskib skal et hjælpefartøj efter direktoratet for statens  

 skibstilsyns skøn være egnet til at varetage de i beredskabsplanen beskrevne  

 opgaver.
 Stk. 2.  Et hjælpefartøj skal være udformet, udstyret og  

 bemandet til i en nødsituation bl.a. at kunne:
1. opsamle personer, der ligger i vandet, 2. yde førstehjælp, og 3. underbringe samtlige ombordværende på havanlægget  

 eller boreskibet midlertidigt.
 Stk. 3.  Et hjælpefartøj skal have gyldig fartshjemmel  

 til området.
 Stk. 4.  I det omfang det ikke er til hinder for  

 varetagelsen af opgaverne efter stk. 1 og 2, kan energistyrelsen, efter  

 samråd med direktoratet for statens skibstilsyn, tillade, at et hjælpefartøj  

 også varetager andre opgaver.
 § 3.  Medens et hjælpefartøj er i beredskab, må det  

 ikke ankre, fortøje eller fjerne sig mere end 5 minutters sejlads fra  

 havanlægget eller boreskibet, med mindre beredskabets varetagelse eller  

 hensynet til eget eller andet skibs sikkerhed gør det nødvendigt.
 § 4.  En ejer eller bruger af et havanlæg eller et  

 boreskib, der overtræder § 1, stk. 1, eller som ikke efterkommer et pålæg  

 efter § 1, stk. 2, straffes med bøde eller hæfte.
 Stk. 2.  En ejer eller bruger af et havanlæg eller et  

 boreskib, der uden tilladelse i henhold til § 1, stk. 4, anvender et andet  

 hjælpefartøj i stedet for hjælpefartøjet angivet i beredskabsplanen, jfr. §  

 1, stk. 3, straffes med bøde eller hæfte.
 Stk. 3.  Føreren af et hjælpefartøj, der er angivet i en  

 beredskabsplan eller af et hjælpefartøj, der jfr. § 1, stk. 4, erstatter et i  

 en beredskabsplan angivet hjælpefartøj, som overtræder § 3 straffes med bøde  

 eller hæfte.
 Stk. 4.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der efter lovens § 21,  

 stk. 3, pålægges selskabet som sådant bødeansvar.
 § 5.  Bekendtgørelsen træder i kraft den 1. januar  

 1986.
