 I henhold til kgl. resolution af 16. februar 1954 har Danmark den 3. marts  

 1954 undertegnet ovennævnte protokol, hvis tekst (* 2) lyder som følger:
 protokol om ændring af den i Geneve den 25. september 1926 undertegnede  

 konvention angående slaveri.
De stater, der er deltagere i nærværende protokol, er i betragtning  

 af, at Folkenes Forbund i henhold til den i Geneve den 25. september 1926  

 undertegnede konvention angående slaveri (herefter i nærværende protokol  

 kaldet »Konventionen«) fik tildelt visse pligter og funktioner, og at det er hensigtsmæssigt, at disse pligter og funktioner  

 fortsættes af De Forenede Nationer, blevet enige om følgende:
 Artikel I.
 Deltagerne i nærværende protokol forpligter sig til indbyrdes i  

 overensstemmelse med protokollens bestemmelser at tillægge de i tillægget til  

 protokollen fremsatte ændringer til Konventionen fuld retskraft og  

 retsvirkning og bringe dem til anvendelse på behørig måde.
 Artikel II.
 1. Nærværende protokol skal stå åben for underskrift  

 eller godkendelse af enhver af deltagerne, til hvem generalsekretæren med  

 dette formål har fremsendt et eksemplar af protokollen.
 2. Stater kan blive deltagere i nærværende protokol  

 ved:
 3. Godkendelse skal ske ved deponering af et dokument  

 i behørig form hos De forenede Nationers generalsekretær.
 Artikel III.
 1. Nærværende protokol træder i kraft på den dato, på  

 hvilken to stater er blevet deltagere i den, og derefter vil den træde i  

 kraft med hensyn til hver enkelt stat på den dato, på hvilken den pågældende  

 stat er blevet deltagere i protokollen.
 2. De i tillægget til nærværende protokol anførte  

 ændringer træder i kraft, når treogtyve stater er blevet deltagere i  

 protokollen, og følgelig bliver enhver stat, der bliver deltagere i  

 Konventionen, efter at ændringerne dertil er trådt i kraft, deltager i  

 Konventionen, således som den er ændret.
 Artikel IV.
 I overensstemmelse med artikel 102, stk. 1 i De forenede Nationers pagt og  

 de i tilknytning hertil af plenarforsamlingen vedtagne regulativer bemyndiges  

 De forenede Nationers generalsekretær til at foretage registrering af  

 nærværende protokol og af de ved protokollen foretagne ændringer i  

 Konventionen på de respektive datoer for deres ikrafttrædelse og til at  

 offentliggøre protokollen og den ændrede konventionstekst så snart som muligt  

 efter registreringen.
 Artikel V.
Nærværende protokol, hvis engelske, franske, kinesiske, russiske og  

 spanske tekster er lige autentiske, skal deponeres i arkivet i De forenede  

 Nationers sekretariat.
Da den konventionstekst, der skal ændres i  

 overensstemmelse med tillægget, kun er autentisk i det engelske og franske  

 sprog, skal tillæggets engelske og franske tekster være lige autentiske, og  

 de kinesiske, russiske og spanske tekster betragtes som oversættelser.  

 Generalsekretæren skal udarbejde bekræftede eksemplarer af protokollem  

 herunder tillægget, til fremsendelse til stater, der er deltagere i  

 Konventionen, såvel som til alle medlemmer af De forenede Nationer.
Han skal  

 ligeledes, når ændringerne træder i kraft efter bestemmelsen i artikel III,  

 udarbejde bekræftede eksemplarer af den således ændrede konvention til  

 fremsendelse til stater, herunder stater, der ikke er medlemmer af De  

 forenede Nationer.
 Til bekræftelse heraf har de undertegnede, som af deres respektive  

 regeringer er behørigt bemyndigede dertil, underskrevet nærværende protokol  

 på den dato, der er angivet ud for deres respektive underskrifter.
 Udfærdiget i De forenede Nationers hovedsæde, New York, den  

 syvende december 1953.
 Tillæg til protokollen om ændring af den i Geneve den 25. september 1926  

 undertegnede konvention angående slaveri.
 I artikel 7 indsættes »De forenede Nationers Generalsekretær« i  

 stedet for »Generalsekretæren for Folkenes Forbund«.
 I artikel 8 indsættes »den mellemfolkelige Domstol«, i stedet  

 for »den faste Domstol for mellemfolkelige Retspleje«, og »den  

 mellemfolkelige Domstols Status« indsættes i stedet for  

 »protokollen af 16. December 1920 angående den faste Domstol for  

 mellemfolkelig Retspleje«.
 I første og andet stykke af artikel 10 indsættes »De forenede  

 Nationer« i stedet for »Folkeforbundet«.
 De sidste tre stykker af artikel 11 udgår, og følgende indsættes i stedet:
 »Nærværende Konvention skal stå åben for tiltrædelse af alle de  

 stater, herunder stater, der ikke er medlemmer af De forenede Nationer, som  

 De forenede Nationers Generalsekretær har tilstillet et bekræftet eksemplar  

 af Konventionen.
 Tiltrædelse skal ske ved deponering af et dokument i behørig form hos De  

 forenede Nationers Generalsekretær, som skal give underretning derom til alle  

 stater, der er deltagere i Konventionen, og til alle andre i nærværende  

 artikel omhandlede stater med angivelse af den dato, da ethvert sådant  

 tiltrædelsesinstrument er blevet deponeret«.
 I artikel 12 indsættes »De forenede Nationers« i stedet for  

 »Folkeforbundets«.
--------------- Grækenland, Holland., Jugoslavien, Kina, Monaco, Norge og Ægypten.  

 Protokollen er i medfør af artikel III, stk. 1 trådt i kraft den 7. december  

 1953, for Danmarks vedkommende ved undertegnelsen den 3. marts 1954. De i  

 tillægget til protokollen indeholdte ændringer til den i Geneve den 25.  

 september 1926 undertegnede konvention angående slaveri vil i henhold til  

 artikel III, stk. 2, træder i kraft, når protokollen er endeligt tiltrådt af  

 23 stater.
 Udenrigsministeriet, den 30. september  

 1954.
 F.M.
 Niels Svenningsen.
 (* 1) Kun den engelske tekst med oversættelse til dansk gengives her.
