I den med hr. politimesterens skrivelse af 9. september 1948 (s. 97/48)  

 hertil tilbagesendte skrivelse har N.
N. forspurgt, hvorvidt der vil kunne  

 meddeles ham tilladelse til at opstille en motorcykel-karrusel ved markeder,  

 dyrskuer og lignende.
 Det fremgår af sagen, at den pågældende forlystelse består af 2  

 motorcykler, der er indregistreret som skolecykler, og af en ringformet  

 træbane, og at motorcyklerne, der hver for sig er fastgjort til en jernakse  

 og kører uafhængigt af hinanden, af publikum mod betaling føres rundt på  

 træbanen under kontrol af en på motorcyklens bagsæde siddende person, der ved  

 hjælp af selvstændig bremse og kobling kan regulere farten.
 Foranlediget heraf skal man meddele, at justitsministeriet intet har at  

 erindre imod, at der meddeles tilladelse til afholdelse af den pågældende  

 forlystelse under forudsætning af, at anlægget godkendes af politiet og  

 fabriktilsynet, og at den person, der sidder på bagsædet, har førerbevis til  

 motorcykel.
