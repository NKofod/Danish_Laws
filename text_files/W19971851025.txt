 Handelsværdien pr. 19. maj 1993 kan anvendes som indgangsværdi i  

 stedet for den faktiske anskaffelsessum, hvor et andelsbevis m.v.
var omfattet af ABL § 2 b den 18. maj 1993, men hvor andelsbviset m.v.  

 ved en senere afståelse omfattes af ABL § 4. Det kan dreje sig om følgende  

 tilfælde, idet det i alle tilfælde forudsættes, at andelsbeviset m.v. afstås  

 efter en ejertid på tre år eller mere: a.
Andelsbeviset m.v. omfattes af en  

 dispensation efter ABL § 2 b, stk. 5.
b.
Andelsbeviser m.v., der efter udløbet af 10-årsperioden efter § 18  

 i lov nr. 374 af 18. maj 1994 går fra beskatning efter § 2 b til beskatning  

 efter de almindelige regler i ABL.
c.
Andelsbeviser m.v. i foreninger, der går over til anden beskatning  

 end andelsbeskatning.
 Ligningsrådet blev spurgt om følgende:
 »Spørgsmål«:
1. Vil en overdragelse af nom. kr. 6.000 i A A/S blive beskattet efter  

 bestemmelserne i ABL vedrørende afståelse af unoterede aktier med adgang til  

 at anvende indgangsværdier pr. 19. maj 1993? 2. Hvis der svares benægtende på spørgsmål 1 - vil bestemmelserne i ABL  

 vedrørende afståelse af unoterede aktier kunne anvendes ved salg af aktierne  

 10 år efter omdannelsen til aktieselskab med adgang til at anvende  

 indgangsværdier pr. 19. maj 1993? »Svar«:
 Se sagsfremstilling og begrundelse.
 »Sagsfremstilling og begrundelse«:
 P har oprindeligt haft andele i A A.m.b.a., som er stiftet den 5. april  

 1963 i forbindelse med at en større gruppe landmænd tegnede anparter med  

 henblik på levering af græsafgrøder til andelsselskabet.
 A A.m.b.a. har været beskattet efter SEL § 1, stk. 1, nr. 6, men ved  

 ændring af andelsbeskatningen bliver selskabet omfattet af § 1, stk. 1, nr.  

 4. Produktionsanlægget overdrages til B A/S i 1994, hvorefter A A.m.b.a.  

 omdannes til aktieselskab (A A/S) pr. 1. januar 1995 efter FUL § 14 f.
 Efter omdannelsen er selskabets primære aktivitet at eje aktier i B A/S  

 (25,9%), og aftagerforpligtelsen over for andelshavere/aktionærer er ophørt i  

 1996.
 P påtænker nu at overdrage sin aktiepost på nom. kr. 6.000 i A A/S til en  

 anden aktionær i henhold til aktionæroverenskomstens § 6, idet denne  

 bestemmelse indeholder en forkøbsret for de øvrige aktionærer.
 Der anmodes derfor om bindende forhåndsbesked fra Ligningsrådet om,  

 hvorvidt overdragelsen vil blive beskattet efter reglerne i ABL angående  

 afståelse af unoterde aktier med mulighed for at anvende indgangsværdier pr.  

 19. maj 1993, idet revisionsfirmaet telefonisk har oplyst, at P har anskaffet  

 sine andele i A A.m.b.a. for mindst 10-15 år siden.
Kommunens skatteforvaltning har udtalt, at de omhandlede aktier må være  

 omfattet af ABL § 2 b.
Ved ændringen af andelsbeskatningen (lov nr. 374 af  

 18. maj 1994) blev § 2 b ændret, hvorefter den kun omfatter andele i  

 selskaber, som beskattes efter SEL § 1, stk. 1, nr. 3. De andele, der blev  

 beskattet efter den tidliger affattelse af § 2b, skal fortsat være omfattet  

 af denne bestemmelse i 10 år fra tidspunktet for overgang til beskatning  

 efter SEL § 1, stk. 1, nr. 4. Forvaltningen mener ikke, at der kan indrømmes  

 dispensation efter § 2 b, stk. 5, fordi A A/S nu udelukkende kan  

 karakteriseres som et holdingselskab uden egentlig erhvervsmæssig aktivitet.
 Told- og Skatteregionen kan tiltræde skatteforvaltningens udtalelse.
 Told- og Skattestyrelsen bemærker følgende:
 »I cirkulære nr. 26 af 5.2.1996 - om handel med underskudsselskaber,  

 gældseftergivelse og renter ved gældseftergivelse - står følgende i pkt. 7:
 »Gennem en ændring af § 19, stk. 3, i lov nr. 421 af 25. juni  

 1993 om ændring af lov om beskatning ved afståelse af aktier m.v. (ABL) og  

 forskellige andre skattelove (ensartet udbytte- og aktieavancebeskatning  

 m.v.) er adgangen til at anvende værdien den 19. maj 1993 som indgangsværdi i  

 stedet for den faktiske anskaffelsessum udvidet til at omfatte de tilfælde,  

 hvor et andelsbevis m.v. var omfattet af ABL § 2 b den 18. maj 1993, men hvor  

 andelsbeviset m.v. ved en senere afståelse omfattes af ABL § 4. (Reglen for  

 beskatning af afståelse af almindelige aktier ejet i tre år eller mere).
 Det kan dreje sig om følgende tilfælde, idet det i alle tilfælde  

 forudsættes, at andelsbeviset m.v. afstås efter en ejertid på tre år eller  

 mere:
a.
Andelsbeviset m.v. omfattes af en dispensation efter ABL § 2 b, stk. 5.
b.
Andelsbeviser m.v., der efter udløbet af 10-årsperioden efter § 18 i  

 lov nr. 374 af 18. maj 1994 går fra beskatning efter § 2 b til beskatning  

 efter de almindelige regler i ABL.
c.
Andelsbeviser m.v. i foreninger, der går over til anden beskatning end  

 andelsbeskatning.« Handelsværdien pr. 19. maj 1993 kan således anvendes, såfremt der opnås  

 dispensation efter ABL § 2 b, stk. 5. Såfremt en sådan dispensation ikke  

 opnås, kan handelsværdien pr. 19. maj 1993 kun anvendes som anskaffelsessum,  

 hvis et salg finder sted 10 år eller mere efter ændringen af  

 andelsbeskatningen (foreningens overgang fra beskatning efter SEL § 1, stk.  

 1, nr. 6, til SEL § 1, stk. 1, nr. 4), idet der er tale om succesion på  

 aktionærsiden efter FUL § 11, stk. 1 i forbindelse med omdannelsen fra  

 A.m.b.a. til A/S.' Der kan i øvrigt ikke afgives bindende forhåndsbesked om dispensation  

 efter ABL § 2 b, stk. 5.
 Ligningsrådet kan tilslutte sig Told- og Skattestyrelsens udtalelse og  

 konklusion.
