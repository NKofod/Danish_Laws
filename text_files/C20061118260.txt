Vejledning  

 om udfyldelse og indberetning af dødsattester 1. Dødsattesten generelt  


  

 Elektronisk indberetning af dødsattester bliver mulig fra 1. november 2006  

 og obligatorisk fra den 1. januar 2007. I en overgangsperiode fra 1. november  

 2006 til 31. december 2006 kan der benyttes en papirblanket, som er vist i  

 bilag B.
Blanketten kan rekvireres hos Sundhedsstyrelsen.
Dødsattesten er dels et juridisk dokument, dels en  

 primær kilde for statistisk og medicinsk forskning.
Det er derfor vigtigt, at  

 oplysninger, der påføres dødsattesten, er korrekte og fuldstændige.
1.1  

 Tilgrundliggende dødsårsag  


  

 For at kunne bruges til internationale sammenligninger følger dødsattesten  

 de konventioner, der er fastlagt af WHO.
Det centrale er den  

  

 tilgrundliggende dødsårsag.
Dermed forstås  

 den lidelse eller hændelse, der starter den proces, der fører til døden.
Den  

 tilgrundliggende dødsårsag og det eventuelle efterfølgende forløb skal  

 påføres  

 dødsattesten.
For præcisering og uddybelse af begrebet se 4.1 og bilag A.
1.2 Elektronisk  

 indberetning og papirindberetning  


  

 Bortset fra underskriftfelterne, som kun findes på papirblanketten, er den  

 elektroniske attest og papirblanketten ensartet opbygget, med en side 1 og en  

 side 2. Side 1 indeholder civile oplysninger, som sammen med dødsanmeldelsen  

 danner grundlaget for myndighedernes registrering af dødsfaldet, jf.  

 Sundhedsstyrelsens vejledning om ligsyn, indberetning af dødsfald til  

 politiet  

 og dødsattester m.v.
Dødsattestens side 2 indeholder de medicinske  

 oplysninger  

 om dødsårsag og dødsmåde der indgår i dødsårsagsregistreringen.
Det skal  

 bemærkes, at  

  

 ved elektronisk indberetning  

 vil side 1 komme til at findes i både elektronisk form og papirform,  

  

 idet papirversionen  

 skal følge med liget til begravelsesmyndighederne.
Papirversionen betegnes i  

 denne vejledning som side 1a, og den elektroniske version som side 1b.
Den  

 elektroniske version indberettes direkte til Sundhedsstyrelsen.
Sundhedsstyrelsen stiller til den elektroniske  

 indberetning et indberetningssystem til rådighed, Sundhedsstyrelsens  

 Elektroniske  

 Indberetningssystem (SEI). Det er ikke obligatorisk at anvende netop dette  

 system ved den elektroniske indberetning, hvis alternative systemer opfylder  

 Sundhedsstyrelsens normer for dødsattestens indhold samt kan kommunikere  

 elektronisk med Sundhedsstyrelsens modtagesystem for de elektroniske  

 dødsattester.
Yderligere oplysninger om SEI findes på  

  

 http  

 ://www.sst.dk/Informatik_og_sundhedsdata/Registre_og_sundhedsstatistik/Elektr  

 onisk_indberetning.aspx  

.
 1.3 Dødfødsler  


  

 Ifølge §189, stk. 1, i sundhedsloven, jf. lov nr. 546 af 24. juni 2005,  

 finder bestemmelserne om ligsyn og obduktion m.v. tilsvarende anvendelse på  

 børn, der efter udgangen af svangerskabsuge 22 fødes uden at vise livstegn  

 (dødfødte børn), hvilket vil sige, at der i dette tilfælde skal udfyldes både  

 dødsattest og dødfødselsanmeldelse.
2. Blanketgang  

 og indberetningsfrister 2.1 Elektronisk  

 indberetning  


  

 Med indførelsen af den elektroniske dødsattest bliver lægens underskrift på  

 side 1b og side 2 erstattet af en digital signatur udstedt i henhold til  

 regler  

 om erhvervelse af digital signatur.
Den digitale signatur er dels  

 adgangsgivende til den elektroniske dødsattest, dels adgangsgivende til at  

 kunne  

 foretage indberetning af dødsattestens oplysninger til Sundhedsstyrelsen.  

 Oplysning om den digitale signatur findes på:
 http  

 ://www.sst.dk/Informatik_og_sundhedsdata/Registre_og_sundhedsstatistik/Elektr  

 onisk_indberetning.aspx  


.  

 Her findes også vejledning til Sundhedsstyrelsens Elektroniske  

 Indberetningssystem  

 (SEI), der som nævnt ovenfor kan anvendes til den elektroniske indberetning.
 Ved elektronisk indberetning vil side 1 komme til at  

 findes i både elektronisk form og papirform.
-  

 	  

 Ved ligsynet kan  

 papirblanketten anvendes til at udfylde side 1a, der underskrives og følger  

 med  

 liget til begravelsesmyndighederne.
En kopi fremkommer ved gennemslag, og  

 denne  

 kan anvendes som kladde for den elektroniske indberetning.
 -  

 	  

 Alternativt udfyldes  

 den elektroniske side 1b, hvorefter papirversion printes og underskrives, og  

 følger  

 med liget.
Den læge, der har foretaget ligsynet, udfylder og  

 underskriver side 1a (papirversionen) til begravelsesmyndighederne.
Side 1b  

 (den elektroniske version) indsendes til Sundhedsstyrelsen umiddelbart efter  

 ligsynet.
Ved retslægeligt ligsyn påtegnes side 1a af politiet.
Dette er ikke  

 påkrævet  

 for side 1b.
Hvis side 1a og 1b er udfyldt af vagtlæge eller hospitalslæge og  

 side 2 skal udfyldes af egen læge (se 3.9), vil Sundhedsstyrelsen fremsende  

 sagen til afdødes egen læge, når side 1b er modtaget.
 Side 2 skal senest 14 dage efter dødsfaldet indsendes  

 til Sundhedsstyrelsen, dog samtidig med side 1b, hvis samme læge udfylder  

 side  

 2. Foretages obduktion skal indsendelse af attestens side 2 afvente  

 resultatet  

 af denne.
2.2  

 Papirindberetning  


  

 Frem til 31. december 2006 kan indberetning ske på papirblanketten alene.  

 Blanketten skal udfyldes med maskinskrift eller blokbogstaver.
Der må ikke  

 anvendes prægeplade, påsættes etiketter, labels eller lignende.
 Alle dødsattestens oplysninger skal fremstå entydigt,  

 og alle oplysninger skal skrives i de dertil beregnede rubrikker.
Den læge, der har afholdt ligsynet, udfylder og  

 underskriver side 1 til begravelsesmyndighederne umiddelbart efter ligsynet.  

 Ved retslægeligt ligsyn påtegnes side 1 af politiet.
Hvis side 1 er udfyldt  

 af  

 vagtlæge eller hospitalslæge og side 2 skal udfyldes af egen læge (se 3.9),  

 oversendes side 2 til afdødes egen læge.
Inden oversendelsen kontrolleres at  

 cpr-nummer og navn er læselige på side 2.
På side 2 anføres de medicinske oplysninger.
Side 2  

 underskrives og indsendes til Sundhedsstyrelsen senest 14 dage efter  

 dødsfaldet, dog samtidig med side 1 hvis samme læge udfylder side 2.  

 Foretages  

 obduktion skal indsendelse af attestens side 2 afvente resultatet af denne.
 3. Attestens  

 side 1  udfyldelse  


  

 Dødsattestens side 1 udfyldes af den læge, der har afholdt ligsynet og har  

 sikret afdødes identitet samt konstateret sikre dødstegn.
 Det er lægens pligt at vurdere, hvorvidt dødsfaldet  

 skal indberettes til politiet, jf. sundhedslovens §179 om indberetning til  

 politiet.
 Lægen må ikke udstede dødsattest, når lægen har en  

 særlig tilknytning til afdøde, jf. bekendtgørelse nr. 474 af 22. juni 1990 om  

 lægers adgang til at konstatere dødens indtræden, foretage ligsyn, udstede  

 dødsattest og foretage obduktion.
 Dødsattesten skal udfyldes korrekt og fuldstændigt.  

 Følgende oplysninger skal foreligge:
3.1 CPR-nr.  

 (personnummer)  


  

 Personnummer anføres fuldt ud.
For personer uden dansk CPR-nr., anføres et  

 erstatnings CPR-nr. med følgende opbygning:
AAAAAA-BCCD A = fødselsdato og år (de sidste to cifre af fødselsåret)  

  

 B = århundrede for fødsel (5 = født før 1900, 0 = født 1900 - 1999 og 6 =  

 født  

 efter 1999)  

  

 C = afdødes initialer  

  

 D = løbenummer, lige tal for kvinder og ulige tal for mænd Ved dødfødsel anføres moderens CPR-nr., fulde navn og  

 adresse.
Der afkrydses i feltet Dødfødt og barnets fødselsdato,  

 år, køn  

 anføres samt klokkeslæt for fødslen.
 3.2 Køn  


  

 Skal anføres.
 3.3 Fulde navn  


  

 Samtlige fornavne og efternavn skrives helt ud på side 1a (papirversionen).
Anvendes Sundhedsstyrelsens Elektroniske Indberetningssystem  

 (SEI) til den elektroniske indberetning, kan der foretages et online  

 CPR-opslag  

 og fulde navn og adresse vil fremkomme.
Anvendes et erstatnings CPR-nummer,  

 anføres samtlige fornavne og efternavn i side 1b (elektronisk version).
 For dødfødte er det, som ovenfor nævnt, moderens fulde  

 navn, der påføres dødsattesten.
3.4 Bopæl  


  

 Afdødes fuldstændige bopælsadresse (gade, etage, husnummer, side,  

 postnummer, by og land) anføres på side 1a (papirversionen). Som ovenfor  

 anført  

 kan CPR-opslag anvendes i SEI.
Anvendes et erstatnings CPR-nummer, anføres  

 den  

 fuldstændige bopælsadresse i side 1b (elektronisk version). Ved ukendt  

 adresse  

 kan Ukendt anføres i samtlige felter.
 For dødfødte er det moderens fuldstændige  

 bopælsadresse, der påføres dødsattesten.
3.5 Dødstidspunkt  

 eller findetidspunkt (dato og klokkeslæt)  


  

 Dødstidspunktet er det tidspunkt, hvor dødens indtræden er konstateret  

 enten efter hjertedødskriteriet eller hjernedødskriteriet.
Såfremt kriteriet  

 er  

 hjernedød, angives det tidspunkt, hvor lægerne efter gennemførelsen af de  

 foreskrevne undersøgelser har konstateret hjernedødens indtræden, jf.  

 cirkulære  

 nr. 118 af 25. juni 1990 om dødens konstatering ved uopretteligt ophør af al  

 hjernefunktion.
 Er afdøde fundet død, udfyldes Findetidspunkt.
 Dødstidspunktet/Findetidspunktet anføres med dato og  

 tidsangivelse (klokkeslæt) så præcist som muligt.
3.6 Dødssted  


  

 Dødsstedet er det sted, hvor døden er indtrådt.
Var afdøde indbragt livløs  

 til sygehus, men forsøgt genoplivet, er dødsstedet sygehuset, hvor  

 genoplivningsforsøget  

 fandt sted.
Indtraf døden under transport til sygehus, er sygehuset ligeledes  

 dødsstedet.
 Er dødsstedet et sygehus eller hospice, angives navn og  

 afdeling.
 For dødssted uden for sygehus præciseres det, hvorvidt  

 der er tale om:
-  

 	  

 plejehjem -  

 	  

 eget hjem -  

 	  

 andet For dødssted på afdødes bopæl angives blot præcisering  

 (Eget hjem eller Plejehjem). Ellers angives adresse,  

 postnummer og by for  

 dødsstedet.
 Er dødsstedet uden adresse (eksempelvis en skov)  

 angives så præcist et stednavn som muligt.
3.7 Findested  


  

 Et findested er det sted, hvor afdøde er fundet.
Dette er oftest  

 sammenfaldende  

 med dødsstedet, men behøver ikke at være det.
Er afdøde fundet død, skal  

 findested altid angives.
 Det præciseres, hvorvidt der er tale om:
-  

 	  

 plejehjem -  

 	  

 eget hjem -  

 	  

 andet For findested på afdødes bopæl angives blot præcisering  

 (Eget hjem eller Plejehjem). Ellers angives adresse,  

 postnummer og by for  

 findestedet.
 Er findestedet uden adresse (eksempelvis en skov)  

 angives så præcist et stednavn som muligt.
3.8 Dødstegn  


  

 Forudsætningen for at udfylde dødsattesten er sædvanligvis, at mindst ét af  

 de tre sikre dødstegn: rigor mortis, livores og cadaverositas, er tilstede.  

 Undtagelsesvis kan andre sikre dødstegn forekomme.
Ved dødfødsel kan  

 dødstegnet  

 eksempelvis være maceratio, steril forrådnelse.
Primært ved ikke-naturlig død kan andre dødstegn være  

 forkulning, halshugning eller sønderrivning.
I disse tilfælde angives  

 dødstegn  

 som Andet.
 3.9 Lægens  

 funktion i forbindelse med ligsynet og attestudstedelsen  


  

 Den læge, der afholder ligsyn, skal oplyse, hvorvidt vedkommende er afdødes  

 egen læge, vagtlæge, sygehuslæge eller embedslæge.
 For egen læge og embedslæge er det obligatorisk både at  

 udfylde attestens side 1 og side 2.
 Vagtlæger bør som regel fravælge at udfylde side 2 og i  

 stedet indsende attesten til Sundhedsstyrelsen, som videresender attesten til  

 afdødes egen læge.
 Hvis den pågældende var død ved ankomsten til  

 sygehuset, bør sygehuslægen fravælge at udfylde side 2 og indsende attesten  

 til  

 Sundhedsstyrelsen, som videresender dødsattestens side 2 til egen læge eller  

 dennes stedfortræder.
 Indtræffer døden under indlæggelse, udfylder  

 sygehuslægen både side 1 og side 2.
 Hvis den afdøde var medlem af Sygesikringsgruppe 2,  

 skal lægen, der foretager ligsyn, angive lægens funktion som Egen  

 læge.
 3.10 Tidspunkt  

 og klokkeslæt for ligsynet  


  

 Tidspunktet for ligsynet angives med dato og klokkeslæt.
 3.11 Kontakt til  

 politiet  


  

 Det angives, om der har været kontakt til politiet.
 3.12  

 Elektroniske Implantater  


  

 Det anføres, om afdøde har haft elektroniske implantater og at fjernelse er  

 foretaget eller aftalt.
3.13 Underskrift  

 på dødsattestens side 1a - papirversion til begravelsesmyndigheden  


  

 Lægens navn og arbejdsadresse skal anføres tydeligt med blokbogstaver eller  

 stempel på side 1a (papirversion). Endvidere skal side 1a være forsynet med  

 lægens underskrift, hvorved han/hun bekræfter at have identificeret afdøde,  

 konstateret dødstegn og bekræftet, at der ikke foreligger tilknytningsforhold  

 til afdøde, jf.
Justitsministeriets bekendtgørelse nr. 474 af 22. juni 1990  

 om  

 lægers adgang til at konstatere dødens indtræden, foretage ligsyn, udstede  

 dødsattest og foretage obduktion, eller forhold som kræver indberetning til  

 politiet.
 Underskriftfelt A anvendes ved almindeligt ligsyn -  

 d.v.s. ved de dødsfald, der ikke er omfattet af sundhedslovens bestemmelser  

 om  

 indberetning til politiet m.h.p. muligt retslægeligt ligsyn jf. afsnit 1.
 Underskriftfelt B anvendes, når dødsfaldet er  

 indberettet til politiet efter sundhedslovens § 179, men politiet ikke har  

 fundet anledning til at kræve retslægeligt ligsyn og har meddelt lægen dette.  

 Indberetning til politiet skal foretages straks, hvorved forstås uden unødigt  

 ophold, når de nødvendige forudsætninger foreligger.
 Underskriftfelt C anvendes af embedslægen, i Københavns  

 Kommune af læge ved Retspatologisk Institut, når dødsfaldet har krævet  

 retslægeligt ligsyn.
Underskriftfelt D anvendes af politiet i tilfælde af  

 retslægeligt ligsyn.
Politiet bekræfter herved, at der intet er til hinder  

 for  

 at liget begraves, brændes eller - efter udstedelse af ligpas - føres ud af  

 landet.  

 Feltet udfyldes efter det retslægelige ligsyn, såfremt der ikke foretages  

 retslægelig obduktion ellers efter obduktionen.
 3.14 Straf  


  

 Den, som til brug i retsforhold, der vedkommer det offentlige, skriftligt  

 eller ved andet læsbart medie afgiver urigtig erklæring eller bevidner noget,  

 som den pågældende ikke har viden om, straffes med bøde eller fængsel indtil  

 4  

 måneder, jf. straffelovens § 163.
4. Dødsattestens  

 side 2 - udfyldelse  


  

 Dødsattestens side 2 indeholder de medicinske oplysninger, der danner  

 grundlag for dødsårsagsstatistikken og er udformet på grundlag af WHOs  

 anbefalinger.
Dødsårsagerne anføres med diagnostiske udsagn og dertil hørende  

 ICD-10 koder.
Det gælder både på papirblanketten og i den elektroniske  

 dødsattest.
Med henblik på korrekt angivelse af dødsårsag og de  

 øvrige oplysninger, skal side 2 af dødsattesten udfyldes af den læge, som ud  

 fra sit kendskab til afdøde har de bedste forudsætninger for at tage stilling  

 til den tilgrundliggende dødsårsag, jf. afsnit 3.9 ovenfor.
Attestens side 2  

 skal udfyldes med hensyntagen til eventuel obduktion og/eller andre  

 undersøgelsesresultater.
4.1 Dødsårsager  


  

 Dødsårsagerne skal angives på attesten i overensstemmelse med reglerne i  

 WHO´s ICD-10 sygdomsklassifikation.
Dødsårsagerne skal beskrive det forløb,  

 som  

 fører frem til dødsfaldet.
Anvendes Sundhedsstyrelsens Elektroniske  

 Indberetningssystem (SEI) til den elektroniske indberetning udvælges  

 dødsårsager fra den indbyggede liste med et bogstav og 2 - 3 cifre.
Den  

 anvendte liste indeholder ICD-10 diagnosekoder inklusiv ulykkeskoder fra  

 kapitel 20 i den internationale ICD-10.
 Der skelnes indenfor dødsårsagsregistrering mellem tre  

 begreber:
·  

  

 	  

 Den umiddelbare dødsårsag  


  

 Den sygdom eller skade som umiddelbart leder til dødsfaldet ·  

  

 	  

 Den tilgrundliggende dødsårsag  


  

 Den tilgrundliggende dødsårsag er den sygdom eller skade, der starter en  

 sekvens af sygdomme eller begivenheder, der direkte fører til den umiddelbare  

 dødsårsag - eller de omstændigheder omkring en ulykke eller vold, som  

 forårsagede den dødelige skade · ·  

  

 	  

 Andre sygdomme, misbrug eller skader  


  

 Andre stadig aktive sygdomme, misbrug eller skader, der kan have bidraget  

 til dødsfaldet, uden direkte at indgå i hovedforløbet I Sundhedsstyrelsens opgørelser over dødsårsager i  

 Danmark publiceres den tilgrundliggende dødsårsag.
De medvirkende og den  

 umiddelbare dødsårsag er kodet og findes i Dødsårsagsregisteret.  

 Oplysningerne  

 anvendes bl.a. i epidemiologiske analyser og i anden forskning.
 Felterne til angivelse af tilgrundliggende og  

 medvirkende dødsårsag er opdelt i to afsnit:
·  

  

 	  

 Del I: Dødsårsag I.
Umiddelbare og  

 tilgrundliggende dødsårsager ·  

  

 	  

 Del II: Dødsårsag II.
Andre stadig aktive  

 sygdomme, misbrug eller skader, der kan have medvirket til døden.
4.2 Del I  


  

 Del I - dødsårsag I: her angives den/de sygdomme eller skader, der har ført  

 til døden.
Det kan være en enkelt tilgrundliggende og derfor samtidig  

 umiddelbar dødsårsag eller et forløb med en tilgrundliggende dødsårsag og en  

 række heraf betingede sygdomme, der fører til den umiddelbare dødsårsag.  

 Forløbet anføres med den umiddelbare dødsårsag øverst i felt A og den  

 tilgrundliggende dødsårsag/hændelse i felt D, de mellemliggende led i kæden  

 anføres i felterne B og C.
Det understreges at Del I er hovedkilden til  

 fastlæggelse af den tilgrundliggende dødsårsag, og derfor skal indeholde de  

 afgørende årsager til dødsfaldet.
Hvis den attestudfyldende læge ikke kan afgøre  

 dødsårsagen, og den ikke kan antages at blive oplyst ved indhentning af  

 yderligere oplysninger, anføres mors subita, causa ignota eller hvis relevant  

 alderdomssvækkelse/senilitas.
I disse tilfælde kan der i feltet  

 Supplerende  

 oplysninger i tekst gøres nærmere rede for omstændighederne ved  

 dødsfaldet.
 Uspecifikke tilstande som dehydrering, opkastninger,  

 gulsot med mere kan angives som umiddelbar eller medvirkende dødsårsag; men  

 bør  

 i det omfang det er muligt suppleres med en oplysning om den tilgrundliggende  

 dødsårsag.
Ikke-naturlig  

 død:  

  

 I de tilfælde, hvor dødsfaldet skyldes en ydre påvirkning -  

 ikke-naturlig død - skal der foretages en registrering af 1:  

 	  

 Hvordan hændelsen  

 indtraf - ulykkesklassifikation 2: Hvad den medførte - klassifikation af skader, læsioner,  

 forgiftninger med mere.
 Hvordan hændelsen indtraf opfattes som den tilgrundliggende  

 dødsårsag og hvad der skete opfattes som led i sekvensen mod den umiddelbare  

 dødsårsag.
 Man skal være opmærksom på, at de koder, der anvendes  

 ved ulykker, følger kapitel 20 i den internationale ICD-10.
 Bilag A viser eksempler på udfyldelse af dødsattesten.
 Kodeintervaller som anvendes som tilgrundliggende dødsårsag  

 ved ikke-naturlig død er:
- V01 - X59 Ulykker, inkl. arbejdsulykker - X60 - X84 Selvmord - X85 - Y09 Vold - Y10 - Y34 Uoplyst hensigt - Y35 - Y36 Legal intervention og krigshandlinger - Y60 - Y69 Uheld under kirurgisk/medicinsk procedure ved  

 diagnostisk undersøgelse, hvor diagnosen ikke er fastlagt, terapeutisk  

 procedure for banal lidelse samt unormal reaktion hos patient - Y85-Y89 Senfølger efter ydre påvirkning Skader og læsioner skal opfattes som medvirkende  

 dødsårsager, mens den tilgrundliggende dødsårsag er ulykken eller hændelsen.  

 Både hændelse og skade skal angives.
 Ved ikke-naturlig død, hvor døden ikke indtræder umiddelbart,  

 men afdøde når at være indlagt på hospital, er den tilgrundliggende dødsårsag  

 den hændelse, som lagde afdøde i seng.
En ulykkelig hændelse er ikke nødvendigvis en ulykke i  

 dødsårsagssammenhæng.
En komplikation i forbindelse med behandling af en ikke  

 banal sygdom opfattes ikke som en ulykke.
Den tilgrundliggende dødsårsag  

 angives som den sygdom, der behandles.
Operationskomplikationer kodes i  

 intervallet  

 T79-T88.
 Ved død i relation til en diagnostisk procedure, hvor  

 sygdommen ikke er diagnosticeret/afklaret, og ved død p.g.a. komplikationer  

 til  

 banal lidelse kodes tilgrundliggende dødsårsag i intervallet Y60-Y69.
 Bivirkning ved terapeutisk brug af lægemidler og  

 biologiske stoffer (Y40-Y59) og uheld med relation til udstyr samt medicinske  

 og kirurgiske procedurer (Y70-Y84) kan ikke være tilgrundliggende dødsårsag.  

 Det er den lidelse, der behandles, som er den tilgrundliggende dødsårsag.
 4.3 Del II -  

 Andre stadig aktive sygdomme, misbrug eller skader  


  

 Under Del II oplyses om medvirkende årsager til dødens indtræden.  

 Sygelige tilstande, som har forringet personens modstandskraft og indirekte  

 fremskyndet sygdomsforløbet, kan anføres her sammen med misbrug eller skader,  

 der kan have bidraget til dødsfaldet, uden direkte at indgå i hovedforløbet.  

 Misbrug specificeres med angivelse af medicinsk præparat (se senere).  

 Sygdomstilstandene  

 skal anføres i prioriteret rækkefølge, efter hvilken betydning de har haft  

 for  

 dødsfaldet.
4.4  

 Tidsintervallet mellem relevant sygdoms/skades opståen og dødens indtræden  


  

 Der skal angives så nøjagtige oplysninger som muligt om varigheden af alle  

 de anførte sygdomme eller tilstande.
Tidsintervallet angives som antal  

 minutter, timer, dage, uger, måneder eller år, mellem sygdommen blev  

 diagnosticeret/opstod og dødstidspunktet - eller mellem den ydre  

 påvirknings/skadens  

 opståen og dødstidspunktet.
 4.5 Medicinsk  

 præparat - handelsnavn på indtaget præparat  


  

 I forbindelse med forgiftning, medicinbivirkning og misbrug anføres  

 handelsnavnet på det eller de relevante præparater, der er indtaget.
4.6 Dødsmåden -  

 naturlig død eller ikke-naturlig død  


  

 Der skelnes mellem naturlig og ikke-naturlig død Ved naturlig død forstås død som følge af sygdom eller  

 alderdom, ved ikke-naturlig død forstås død som følge af ydre påvirkning.
Kan  

 dødsmåden ikke kan fastslås med sikkerhed, angives denne som uoplyst.
 Til hver af grupperne for ikke-naturlig død findes et  

 sæt koder, der skal anvendes ved udfyldelse af dødsattestens Del  

 I som  

 angivet ovenfor.
Ved ikke-naturlig død skal dødsfaldet altid indberettes  

 til politiet m.h.p. evt. retslægeligt ligsyn.
Det gælder også dødsfald, som  

 indtræder længe efter et ulykkestilfælde som f.eks. et fald, og hvor den  

 umiddelbare dødsårsag er lungebetændelse.
Dødsmåden skal korrekt anføres som  

 Ulykke, idet skaden antages at være den begivenhed, der direkte  

 førte til den  

 umiddelbare dødsårsag.
4.7  

 Hændelsessted  


  

 For ikke-naturlig død anføres et hændelsessted, der angiver hvor den  

 hændelse, der førte til døden, fandt sted.
Der er en række valgmuligheder i  

 kategorien hændelsessted.
Såfremt hændelsesstedet ikke kan fastslås, angives  

 hændelsesstedet som Andet.
4.8 Operation  


  

 Er afdøde opereret indenfor den sidste sygdomsperiode, anføres for hvilken  

 lidelse, der er opereret.
Anvendes Sundhedsstyrelsens Elektroniske  

 Indberetningssystem (SEI) til den elektroniske indberetning vælges fra den  

 indbyggede  

 ICD-10 liste.
Dato for operation anføres.
 4.9 Obduktion  


  

 Hvis der er foretaget obduktion anføres, hvilken type og  

 obduktionsresultaterne  

 skal medinddrages ved angivelse af dødsårsagerne, ligesom de væsentligste  

 obduktionsfund anføres i feltet Væsentlige obduktionsfund.  

 Embedslægen venter  

 med at udfylde dødsattestens side 2, indtil dødsårsag og dødsmåde er  

 afklaret.  

 Attesten indsendes snarest herefter.
 4.10 Andre  

 undersøgelser  


  

 Feltet Hvis yderligere undersøgelser er foretaget, specificer  

 resultaterne  

 heraf udfyldes, hvis der er foretaget analyser, som har haft  

 indflydelse på  

 fastlæggelse af dødsmåde og dødsårsag.
4.11 Supplerende  

 oplysninger  


  

 Feltet kan anvendes til supplerende oplysninger med angivelse af  

 omstændigheder ved dødsfaldet.
Dette er især relevant for ikke-naturlige  

 dødsfald.
Feltet udfyldes altid ved retslægeligt ligsyn med politimæssige og  

 lægelige oplysninger.
 5. Henvisning  


  

 Generelt henvises der til Sundhedsstyrelsens vejledning af  

 Sundhedsstyrelsens vejledning om ligsyn, indberetning af dødsfald til  

 politiet  

 og dødsattester m.v. samt til afsnit XIII om ligsyn og obduktion, m.v. i  

 sundhedsloven, jf. lov nr. 546 af 24. juni 2005.
 6. Ikrafttræden  

 m.v.  


  

 Vejledningen har virkning fra 1. november 2006. Samtidig ophæves  

 Sundhedsstyrelsens Vejledning af 30. januar 1997 om udfyldelse af  

 dødsattester.
Sundhedsstyrelsen, den 1. december  

 2006 Else Smith /Morten Andreas Hjulsager Bilag A Eksempler på  

 sygdomme og sygdomsforløb, som  

 førte til  

 døden  naturlig død I Del I: dødsårsagsoplysninger kan angives et forløb  

 v.h.a. op til fire diagnoser/koder.
Består forløbet af færre diagnoser/koder,  

 anvendes tilsvarende færre felter Eksempel 1 Del I  naturlig  

 død - Brystcancer A Den umiddelbare  

 dødsårsag .
Lungebetændelse J189 5 Dage B Den lidelse, der førte  

 til den umiddelbare dødsårsag Ascites R189 7 Uger C Den lidelse, der førte  

 til den umiddelbare dødsårsag Levermetastaser C787 3 Måneder D Den tilgrundliggende  

 dødsårsag Brystkræft C509 5 År Del II Ikke insulinkrævende  

 sukkersyge uden komplikationer E119 15 År Eksempel 2 Del I  naturlig  

 død  Gentagne AMIer ved arteriosclerotisk hjertelidelse A Den umiddelbare  

 dødsårsag .
 Hjerteinkompensation u.  

 spec.
I509 4 Dage B Den lidelse, der førte  

 til den umiddelbare dødsårsag Infarctus myocardii u.  

 spec.
I219 10 Dage C Den lidelse, der førte  

 til den umiddelbare dødsårsag Infarctus myocardii antea I252 3 År D Den tilgrundliggende  

 dødsårsag Morbus cordis art.scl.
I251 10 År Del II Reumatoid artrit uden  

 specifikation M069 15 År Eksempel 3 Del I  naturlig  

 død  komplikationer efter operation A Den umiddelbare  

 dødsårsag .
 Sepsis.
A419 2 Dage B Den lidelse, der førte  

 til den umiddelbare dødsårsag Peritonitis K650 2 Dage C Den lidelse, der førte  

 til den umiddelbare dødsårsag Sårruptur T813 5 dage D Den tilgrundliggende  

 dødsårsag Appendicitis acuta K350 10 dage Del II Eksempler på  

 sygdomme og sygdomsforløb, som  

 førte til  

 døden  ikke-naturlig død Eksempel 4 Del I   

 ikke-naturlig død  Selvmord ved skud gennem mund foretaget af  

 deprimeret A Den umiddelbare  

 dødsårsag .
B Den lidelse, der førte  

 til den umiddelbare dødsårsag C Den lidelse, der førte  

 til den umiddelbare dødsårsag Laesio traumatica cerebri  

 diffusa S062 1 Sekund D Den tilgrundliggende  

 dødsårsag Forsætlig selvtilføjet  

 skade ved skud fra håndvåben X72 1 Sekund Del II Bipolar affektiv  

 sindslidelse uden specifikation F319 15 År Eksempel 5 Del I   

 ikke-naturlig død  Vold med skud i brystet ved kokainmisbrug A Den umiddelbare  

 dødsårsag .
B Den lidelse, der førte  

 til den umiddelbare dødsårsag Blødning R589 15 Minutter C Den lidelse, der førte  

 til den umiddelbare dødsårsag Læsion af kar i thorax  

 u.spec.
S259 15 Minutter D Den tilgrundliggende  

 dødsårsag Voldshandling med skud fra  

 gevær, haglgevær og større skydevåden X94 15 Minutter Del II Afhængighedssyndrom som følge  

 af kokainmisbrug F141 15 År Eksempel 6 Del I   

 ikke-naturlig død  Vold med kvælning A Den umiddelbare  

 dødsårsag .
B Den lidelse, der førte  

 til den umiddelbare dødsårsag C Den lidelse, der førte  

 til den umiddelbare dødsårsag Kvælning T719 10 Minutter D Den tilgrundliggende  

 dødsårsag Voldshandling med  

 hængning, strangulation og kvæling X91 10 Minutter Eksempel 7 Del I   

 ikke-naturlig død  Cyklist påkørt af lastbil A Den umiddelbare  

 dødsårsag .
B Den lidelse, der førte  

 til den umiddelbare dødsårsag Blødning fra luftveje u.  

 spec.
R049 10 Minutter C Den lidelse, der førte  

 til den umiddelbare dødsårsag Conquassatio thoracis S280 5 Timer D Den tilgrundliggende  

 dødsårsag Fører på cykel skadet ved  

 kollision med lastvogn eller bus V144 5 Timer Del II Multiple traumatiske  

 læsioner T079 5 Timer Eksempel 8 Del I   

 ikke-naturlig død  Fald på trappe A Den umiddelbare  

 dødsårsag .
B Den lidelse, der førte  

 til den umiddelbare dødsårsag Bronkopneumoni u.spec.
J180 1 Uge C Den lidelse, der førte  

 til den umiddelbare dødsårsag Fractura colli femoris S720 3 Uger D Den tilgrundliggende  

 dødsårsag Fald på/fra trappe og trin W10 3 Uger Del II Morbus cordis art.scl.
I251 10 År Eksempel 9 Del I   

 ikke-naturlig død  Narkoman fundet død af overdosis  uoplyst  

 hensigt A Den umiddelbare  

 dødsårsag .
B Den lidelse, der førte  

 til den umiddelbare dødsårsag C Den lidelse, der førte  

 til den umiddelbare dødsårsag Forgiftning med heroin T401 10 Minutter D Den tilgrundliggende dødsårsag Forgiftning  

 med/eksposition for narkotika og psykodysleptika, uvist om ulykke eller  

 forsætlig handling Y12 10 Minutter Del II Skadelig brug af opioider F191 10 År Eksempler på  

 sygdomme og sygdomsforløb, som  

 førte til  

 døden p.g.a. bivirkning ved lægemiddel eller biologisk stof ved terapeutisk  

 brug Eksempel 10 Del I  naturlig  

 død  Død som følge af bivirkninger til behandling A Den umiddelbare  

 dødsårsag .
