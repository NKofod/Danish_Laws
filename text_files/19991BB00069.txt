Fremsat den 19. januar 2000 af Jes Lunde (SF),  

 Margrete Auken (SF),  

 Anne Baastrup (SF) og Aage Frandsen (SF) Forslag til folketingsbeslutning om ændring af forretningsorden for Folketinget (Frist for vedtagelse af lovforslag) § 1 I forretningsorden for Folketinget, som vedtaget den 17. december 1953 og  

 senest ændret den 25. maj 1999, foretages følgende  

 ændring:
 1. I § 13, stk. 1, 1. pkt., ændres »før 2 dage efter«  

 til: »før 30 dage efter fremsættelsen  

 og før 2 dage efter «.
§ 2 Folketingsbeslutningen træder i kraft den 1. april 2000.
Bemærkninger til forslaget Almindelige bemærkninger Lovkvalitet er et tilbagevendende tema for debat i  

 Folketinget.
Det er let forståeligt, for landets befolkning har  

 naturligvis krav på en høj kvalitet i lovgivningsarbejdet.
Det  

 kan alle partier blive enige om.
 Senest afholdt Præsidiet i oktober 1998 en  

 konference om lovkvalitet, hvor der blev drøftet en række  

 initiativer for at højne kvaliteten.
I SF´s folketingsgruppe ser vi det som et af de store  

 problemer, at alt for mange love gennemføres i løbet af meget  

 kort tid.
Det gælder lovforslag, som regeringen fremsætter kort  

 tid før samlingens afslutning i maj måned, og det gælder i  

 særklasse den stribe af lovforslag, der ofte følger i  

 kølvandet på et finanslovforlig.
 Dette års finanslovaftale var ingen undtagelse. 21  

 love blev vedtaget på meget kort tid, fordi det var et vigtigt led i  

 aftalen om finansloven, at lovene trådte i kraft pr. 1. januar  

 2000.
 Denne proces giver meget kort tid til offentlig debat om  

 lovforslagene, og oppositionen levnes ikke megen tid til at analysere  

 forslagene, specielt ikke den del af oppositionen, der ikke er med i  

 finanslovaftalerne og derfor ikke har gennemdiskuteret stoffet på  

 forhånd under de afsluttende forhandlinger i Finansministeriet.
Tilsvarende giver det høje tempo i lovbehandlingen  

 øget risiko for fejl og utilsigtede virkninger i lovgivningen med  

 efterfølgende behov for ændringer i lovene få  

 måneder senere.
Det giver dårligere vilkår for de borgere  

 og virksomheder, der både skal efterleve og følge med i den  

 konkrete lovgivning.
 SF foreslår derfor, at Folketinget  

 pålægger sig selv bedre tid til lovbehandlingen ved at  

 indføre en frist på 30 dage fra lovforslagets fremsættelse  

 til dets vedtagelse ved 3. behandling.
 Det vil i praksis indebære, at regeringen skal  

 være tidligere ude med lovforslag, der ønskes vedtaget inden en  

 samlings slutning, og at finanslovforhandlingerne må gøres  

 færdige nogle uger før den skæringsdato omkring den 1.  

 december, der har været praksis i de senere år.
 Da finanslovforslaget fremsættes i slutningen af  

 august og førstebehandles i september, er der efter SF´s opfattelse  

 intet til hinder for en fremrykning af de afsluttende forhandlinger om  

 finansloven.
 Den nye regel må naturligvis være omfattet af  

 samme dispensationsmulighed som forretningsordenens øvrige frister i  

 tilfælde af uopsættelig hastelovgivning i forbindelse med  

 kriseindgreb.
Skriftlig fremsættelse Jes Lunde (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 forretningsorden for Folketinget. (Frist for vedtagelse af lovforslag).
(Beslutningsforslag nr.
B 69).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
