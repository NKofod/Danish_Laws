 Sagen illustrerer vigtigheden af god og præcis kommunikation mellem  

 patient, pårørende og læge, idet en præcis patientinformation efter  

 patientklagenævnets opfattelse kunne have forebygget den fejlagtige  

 opfattelse, at den faglige behandling havde været forkert.
5.1.5. Forkert behandling/patientinformation En 16-årig dårligt seende med medfødt sjælden hornhindelidelse (dystrophia  

 nystagmus) hornhindetransplanteres.
I efterforløbet udvikles grå stær.  

 Operation mod dette kompliceres af grøn stær.
Efter operation for grøn stær  

 har patienten vedvarende trykproblemer og er næsten blind på det opererede  

 øje.
 Patientens advokat klager over formodet forkert behandling.
 Patient og forældre havde haft større forventninger til  

 operationsresultatet og mente at have fået lovet 90% af normalt syn efter  

 operationen.
 Til grund for Sundhedsstyrelsens udtalelse foreligger diverse erklæringer  

 fra behandlende speciallæger, hospitalsjournal og udtalelse fra  

 Retslægerådet.
 Den primært behandlende læge udtaler, at patient og forældre præoperativt  

 var oplyst om, at der var 90% chance for at hornhinden ville forblive klar.
Sundhedsstyrelsen finder, at komplikationerne, som opstod i forbindelse  

 med operationen, må anses for hændelige.
Man mener ikke, der er begået  

 lægelige fejl, udvist forsømmelighed eller manglende omhu i  

 behandlingsforløbet.
 Patientklagenævnet tilsluttede sig Sundhedsstyrelsens udtalelse, idet  

 Patientklagenævnet dog fandt at sagen illustrerer vigtigheden af, at der er  

 en god og præcis kommunikation mellem patient, pårørende og læge.
 Patientklagenævnet ser denne sag som et eksempel på, at en mere præcis  

 patientinformation kunne have forebygget den efter nævnets vurdering  

 fejlagtige opfattelse, at den faglige behandling havde været forkert.
