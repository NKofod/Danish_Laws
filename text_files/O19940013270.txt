Resumé Den srilankanske statsborger A var flygtet til Indien og opholdt  

 sig der i en flygtningelejr.
A klagede over at Indenrigsministeriet (IM)  

 havde  

 givet afslag på hans ansøgning om humanitær opholdstilladelse her i landet i  

 medfør af udlændingelovens § 9, stk. 2, nr. 2. IM havde i afslaget anført at  

 IM  

 ikke havde mulighed for at tage stilling til A's ansøgning, idet han opholdt  

 sig uden for landets grænser.
Under sagen udtalte IM at udlændingelovens § 9,  

 stk. 2, nr. 2, efter IM's opfattelse alene tager sigte på den situation, hvor  

 en udlænding, der opholder sig her i landet, har fået endeligt afslag på sin  

 asylansøgning.
Til støtte for sin fortolkning henviste IM især til  

 bestemmelsens forarbejder.
Efter en gennemgang af forarbejderne til udlændingelovens § 9,  

 stk. 2, nr. 2, udtalte ombudsmanden at efter hans opfattelse havde  

 Folketinget  

 nok drøftet hovedsigtet med bestemmelsen, men at Folketinget - hverken  

 direkte eller forudsætningsvis - havde taget stilling til den nærmere  

 afgrænsning af bestemmelsens anvendelsesområde.
Ombudsmanden fandt heller  

 ikke  

 ud fra andre friere overvejelser grundlag for at opretholde IM's fortolkning  

 af  

 bestemmelsen i udlændingelovens § 9, stk. 2, nr. 2. Det var derfor  

 ombudsmandens opfattelse at IM ikke havde haft hjemmel i udlændingelovens §  

 9,  

 stk. 2, nr. 2, til at give afslag på A's ansøgning om opholdstilladelse på  

 humanitært grundlag alene under henvisning til, at A ikke opholdt sig her i  

 landet.
 Ombudsmanden henstillede at IM - på baggrund af en konkret vurdering  

 - traf realitetsafgørelse i sagen. (J. nr. 1993-2644-642).
 Humanitær opholdstilladelse til udlændinge, der opholder sig  

 i udlandet.
 I brev af 4. november 1993  

 klagede advokat B til mig over myndighedernes afslag på A's ansøgninger om  

 opholdstilladelse efter udlændingelovens § 9, stk. 2, nr. 2.
Af sagen fremgik det bl.a. at  

 A var srilankansk statsborger (tamil). Han var flygtet til Indien og var  

 indkvarteret i en flygtningelejr.
A havde en broder der i 1986 fik meddelt  

 opholdstilladelse i Danmark.
Den 16. august 1991 ansøgte A via den danske  

 repræsentation i New Delhi om opholdstilladelse som flygtning her i landet.
Direktoratet for Udlændinge  

 afslog den 15. november  

 1991 A  

 's  

 ansøgning om asyl.
Flygtningenævnet stadfæstede den 13. maj 1993 afgørelsen.  

 Som begrundelse anførte nævnet:
 "Uanset at ansøgeren har  

 forladt Sri Lanka og fået ophold i en flygtningelejr i Indien, finder  

 Flygtningenævnet ikke at kunne lægge til grund, at dette kan anses for at  

 være  

 begrundet i, at ansøgeren har udført aktiviteter på Sri Lanka, således at han  

 på grund af disse aktiviteter har været udsat for en forfølgelse i Sri Lanka,  

 der er omfattet af udlændingelovens § 7, stk. 1, eller at der iøvrigt  

 foreligger de i § 7, stk. 2, tungtvejende grunde.
Med denne begrundelse  

 stadfæster Flygtningenævnet Direktoratet for Udlændinges afgørelse." I brev af 6. september 1993  

 søgte B på A's vegne Indenrigsministeriet om opholdstilladelse i henhold til  

 bl.a. udlændingelovens § 9, stk. 2, nr. 2. Det fremgik af B's ansøgning at  

 hans klient, der var født den 11. juli 1932, var handicappet, idet han havde  

 mistet sin højre hånd og sit venstre øje.
Hans eneste familie var reelt -  

 efter  

 B's oplysninger - den herboende broder.
Indenrigsministeriet afslog  

 ansøgningen  

 den 17. september 1993 og skrev bl.a. følgende:
 "...
Indenrigsministeriet har ved  

 sin behandling af sagen haft adgang til asylsagens akter.
Det fremgår heraf,  

 at  

 Deres klient ikke opholder sig her i landet.
 ...
I den anledning skal man  

 meddele, at Indenrigsministeriet ikke har mulighed for at meddele  

 opholdstilladelse i medfør af udlændingelovens § 9, stk. 2, nr. 2, idet Deres  

 klient opholder sig uden for landets grænser.
Deres klient er derfor ikke  

 omfattet af anvendelsesområdet for udlændingelovens § 9, stk. 2, nr. 2, idet  

 denne bestemmelse tager sigte på den situation, hvor en udlænding, der  

 opholder  

 sig her i landet, har fået endeligt afslag på sin asylansøgning.
..." Den 18. oktober 1993 skrev B  

 bl.a. følgende til Indenrigsministeriet:
 "Ved skrivelse af 17.  

 september 1993 har Indenrigsministeriet meddelt, at man ikke har mulighed for  

 at meddele min klient opholdstilladelse efter Udlændingelovens § 9, stk. 2,  

 da  

 denne opholder sig udenfor landets grænser.
Der er imidlertid intet i  

 bestemmelsen, der begrænser dennes anvendelighed til personer, der på  

 ansøgningstidspunktet opholder sig i Danmark.
Ej heller er der fastsat  

 sådanne  

 bestemmelser i Udlændingelovens bekendtgørelse.
 Hvorledes  

 Indenrigsministeriet herefter mener, at bestemmelsen kun tager sigte på en  

 person, der opholder sig her i landet, er uklart.
..." Og Indenrigsministeriet  

 svarede B den 22. oktober 1993 bl.a. således:
 "...
 I den anledning skal det  

 bemærkes, at der ifølge udlændingelovens § 9, stk. 2, nr. 2, kan meddeles  

 opholdstilladelse til en udlænding, der uden for de i § 7, stk. 1 og 2 (asyl)  

 nævnte tilfælde befinder sig i en sådan situation, at væsentlige hensyn af  

 humanitær karakter afgørende taler for at imødekomme ansøgningen.
 Det fremgår af bemærkningerne  

 til det lovforslag, som blev fremsat den 19. marts 1985, at udtrykket  

 "væsentlige hensyn af humanitær karakter" især henviser til de  

 humanitære hensyn, som er opregnet i udlændingelovens § 26, om de hensyn, som  

 navnlig skal tages i betragtning i forbindelse med afgørelser om udvisning  

 eller inddragelse af opholdstilladelse, jf. herved Folketingstidende 1984-85  

 tillæg A, sp. 4091-4092.
 Det siges videre, at de  

 hensyn, der kan begrunde, at ministeren efter en konkret vurdering giver  

 opholdstilladelse, således først og fremmest kan bestå i udlændingens alder,  

 helbredstilstand og andre personlige forhold.
 Det anføres endvidere,  

  

 at  

  

 vurderingen af, hvorvidt  

 betingelserne for at give opholdstilladelse efter den foreslåede bestemmelse  

 er  

 til stede, i sagens natur må være meget konkret,  

  

 at  

  

 reglen er tiltænkt et snævert anvendelsesområde, og  

  

 at  

  

 det derfor vil være af betydning for  

 vurderingen, med hvilken styrke de enkelte hensyn foreligger, og ikke mindst  

 om  

 de foreligger i kombination.
 I forbindelse med  

 bemærkningen om, at humanitære hensyn  

  

 afgørende  

  

 skal tale for at tilladelsen gives, anføres det i bemærkningerne, at det  

 hermed  

 er tilkendegivet, at det skal have undtagelsens karakter, at ministeren giver  

 opholdstilladelse til personer, der har fået afslag på egentlig  

 flygtningestatus.
 På grundlag af baggrunden for  

 bestemmelsens tilblivelse er det endvidere fast antaget, at bestemmelsen  

 alene  

 tager sigte på den situation, hvor en udlænding, der opholder sig her i  

 landet,  

 har fået endeligt afslag på sin asylansøgning.
..." Herefter klagede B til mig.
B  

 fremhævede at Indenrigsministeriet efter hans mening ikke havde foretaget en  

 egentlig vurdering af sagen, men blot henvist til en praksis som han i øvrigt  

 ikke mente havde hjemmel i lovgivningen.
 I en udtalelse til mig af 27.  

 december 1993 skrev Indenrigsministeriet bl.a. følgende:
 "...
 På grundlag af baggrunden for  

 bestemmelsens tilblivelse er det endvidere fast antaget, at bestemmelsen  

 alene  

 tager sigte på den situation, hvor en udlænding, der  

  

 opholder sig her i landet  

  

 , har fået endeligt afslag på sin  

 asylansøgning.
 Opmærksomheden henledes i den  

 forbindelse på Deres skrivelse af 13. april 1989 i sagen F.O. j.nr.  

 1988-1200-613.
..." Ved skrivelse af 31. januar  

 1994 bad jeg Indenrigsministeriet om en supplerende udtalelse for så vidt  

 angik  

 det af B rejste spørgsmål om ministeriets fortolkning af udlændingelovens §  

 9,  

 stk. 2, nr. 2, og den anlagte praksis.
 Jeg modtog  

 Indenrigsministeriets udtalelse den 15. juni 1994. Ministeriet skrev bl.a.:
 "...
 Ifølge udlændingelovens § 9,  

 stk. 2, nr. 2, der blev indsat i udlændingeloven på baggrund af lovforslag L  

 201, fremsat den 19. marts 1985 af medlemmer af Folketinget, kan der efter  

 ansøgning gives opholdstilladelse, "hvis udlændingen uden for de i § 7,  

 stk. 1 og 2, nævnte tilfælde befinder sig i en sådan situation, at væsentlige  

 hensyn af humanitær karakter afgørende taler for at imødekomme  

 ansøgningen".
 Af bemærkningerne til  

 bestemmelsen (Folketingstidende 1984-85, tillæg A, sp.  

 4091f  

 ) fremgår klart, at bestemmelsen  

 alene kan finde anvendelse i de tilfælde, hvor udlændingen har fået endeligt  

 afslag på asyl.
 Det er i bemærkningerne  

 fremhævet, at udlændingelovens § 9, stk. 2, nr. 2, er tiltænkt et snævert  

 anvendelsesområde, og at det vil have undtagelsens karakter, at der meddeles  

 opholdstilladelse til personer, der har fået afslag på egentlig  

 flygtningestatus.
 Det er endvidere i  

 bemærkningerne anført, at spørgsmålet om meddelelse af opholdstilladelse må  

 afgøres på baggrund af en konkret vurdering, idet det tilføjes, at  

 "vurderingen af, om betingelserne for at give opholdstilladelse efter  

 den  

 foreslåede bestemmelse er til stede, ... i sagens natur (må) være meget  

 konkret".
Afgørelsen af, om der  

 foreligger sådanne særlige humanitære grunde, som kan begrunde  

 opholdstilladelse efter udlændingelovens § 9, stk. 2, nr. 2, beror således på  

 et skøn.
Ved udøvelsen af dette skøn har Justitsministeriet og  

 Indenrigsministeriet i almindelighed navnlig lagt vægt på ansøgerens  

 personlige  

 forhold, herunder om der er tale om en familie med mindre børn, der kommer  

 fra  

 et land i krig, om der foreligger en alvorlig sygdom hos den eller de  

 pågældende, samt  

  

 varigheden af opholdet  

 her i landet.
 At det er de ovenfor nævnte  

 kriterier, der tillægges vægt ved vurderingen af en ansøgning om  

 opholdstilladelse i medfør af udlændingelovens § 9, stk. 2, nr. 2 fremgår  

 blandt andet af justitsministerens besvarelse af 9. maj 1990 af spørgsmål nr.  

 96 af 9. januar 1990 fra Folketingets Retsudvalg.
 Det forhold, at varigheden af  

 en udlændings ophold her i landet tillægges vægt i denne forbindelse  

 understøtter  

 efter Indenrigsministeriets opfattelse, at det på grundlag af baggrunden for  

 bestemmelsens tilblivelse må antages, at bestemmelsen alene tager sigte på  

 den  

 situation, hvor en udlænding, der  

  

 opholder  

 sig her i landet,  

  

 har fået endeligt afslag på sin asylansøgning.
 Denne antagelse understøttes  

 endvidere af Folketingets 1. behandling den 22. marts 1985 af lovforslag L  

 201.  

 En af forslagsstillerne sagde under forhandlingerne blandt andet:  

 (Folketingstidende 1984-85, tillæg A, sp. 7847) "... at afgørende  

 humanitære hensyn i undtagelsestilfælde kan tale for, at en asylansøger  

 alligevel  

  

 får lov at blive,  

  

 selv om  

 vedkommende ikke kan godkendes som flygtning". En anden af  

 forslagsstillerne sagde (sp. 7865): "Vi forudsætter stadigvæk en konkret  

 vurdering, men som det også fremgår af forarbejderne, vil det selvfølgelig  

 være  

  

 ganske afgørende, hvor længe folk  

 har været her.  

  

 Hvis de har været her i mange måneder, levet en usikker og  

 nervepræget tilværelse kombineret med frygt for afslag her og frygt for at  

 vende tilbage, er det klart, at der kan være stærke humanitære hensyn, der  

 taler for en tilladelse".
 Endelig er det i  

 bemærkningerne til bestemmelsen fremhævet, "at den subjektive frygt, som  

 en udlænding kan tænkes at nære over for tanken om  

  

 hjemsendelse  

  

 , kan indebære et sådant meget betydeligt nervepres for  

 den pågældende, at dette kan tale for opholdstilladelse".
Justitsministeriets og  

 Indenrigsministeriets faste praksis vedrørende anvendelsesområdet for  

 udlændingelovens § 9, stk. 2, nr. 2, kom blandt andet til udtryk i  

 Justitsministeriets afgørelse af 16. august 1988, hvorved en australsk  

 statsborger blev meddelt afslag på en ansøgning om opholdstilladelse i medfør  

 af den nævnte bestemmelse.
Justitsministeriet anførte i den forbindelse  

 blandt  

 andet, at man ikke fandt, at den pågældende var omfattet af  

 anvendelsesområdet  

 for udlændingelovens § 9, stk. 2, nr. 2, "idet denne bestemmelse tager  

 sigte på den situation, hvor en udlænding, der opholder sig her i landet, har  

 fået endeligt afslag på sin asylansøgning".
Sagen blev indbragt for Dem,  

 der i skrivelse af 13. april 1989 udtalte, at De ikke havde grundlag for at  

 kritisere Justitsministeriets afgørelse.
Der henvises herved til Deres j.nr.  

 1988-1200-613.
..." Den 17. juni 1994 sendte jeg  

 B en kopi af Indenrigsministeriets udtalelse til eventuelle bemærkninger.
 I en skrivelse til B udtalte  

 jeg herefter følgende:
 "...
 1. Problemstillingen.
 Det er - som det fremgår af  

 udtalelsen af 15. juni 1994 til mig - Indenrigsministeriets opfattelse, at  

 udlændingelovens § 9, stk. 2, nr. 2, alene tager sigte på den situation, hvor  

 en udlænding,  

  

 der opholder sig her i  

 landet, har fået endeligt afslag på sin asylansøgning.
Indenrigsministeriet finder  

 således  

  

 for det første  

  

 , at  

 ministeriet alene har hjemmel til at realitetsbehandle en ansøgning efter  

 bestemmelsen, når en udlænding har fået endeligt afslag på asyl.
Dette kan  

 ikke give mig anledning til bemærkninger.
Baggrunden herfor er, at ordlyden  

 netop henviser til § 7, stk. 1 og 2, (konventionsflygtningene og de  

 facto-flygtningene),  

 og at dette forudsættes i forarbejderne til lovforslaget.
 Indenrigsministeriet finder  

  

 for det andet  

  

 , at ministeriet - selv om  

 udlændingen har fået endeligt afslag på asyl - ikke har hjemmel til at  

 realitetsbehandle en ansøgning efter bestemmelsen, medmindre udlændingen  

 opholder sig her i landet.
Ansøgninger fra udlændinge,  

 der opholder sig uden for landets grænser, afvises efter ministeriets praksis  

 med en henvisning til, at Indenrigsministeriet "ikke har mulighed  

 for" at meddele opholdstilladelse i medfør af udlændingelovens § 9, stk.  

 2, nr. 2, idet ansøgerne "ikke er omfattet af anvendelsesområdet"  

 for bestemmelsen.
Jeg har forstået, at Indenrigsministeriets afslag i sagen  

 er  

 i overensstemmelse med denne praksis.
Ministeriet har derfor ved sit afslag  

 ikke foretaget en konkret vurdering af, om væsentlige hensyn af humanitær  

 karakter afgørende taler for at imødekomme ansøgningen, men har givet afslag  

  

 alene  

  

 under henvisning til, at  

 ministeriet i en situation som den foreliggende  

  

 ikke har hjemmel  

  

 til at meddele den ønskede opholdstilladelse.
 I det følgende vil jeg  

 vurdere det hjemmelsspørgsmål, sagen rejser, nemlig om Indenrigsministeriet  

 er  

 berettiget til at fortolke bestemmelsen i udlændingelovens § 9, stk. 2, nr.  

 2,  

 således, at ministeriet ikke har hjemmel til at realitetsbehandle en  

 ansøgning  

 efter bestemmelsen, når udlændingen opholder sig i udlandet.
 2. Bestemmelsens ordlyd.
 Indenrigsministeriets  

 afgørelser er truffet i henhold til § 9, stk. 2, nr. 2, i udlændingeloven  

 (lovbekendtgørelse  

 nr. 462 af 26. juni 1987 med senere ændringer), der er sålydende:
 "  

  

 Stk. 2.  

  

 Der kan efter ansøgning gives opholdstilladelse til andre  

 udlændinge:
 ...
2) Hvis udlændingen uden for de i § 7, stk. 1 og 2, nævnte  

 tilfælde befinder sig i en sådan situation, at væsentlige hensyn af humanitær  

 karakter afgørende taler for at imødekomme ansøgningen." Som det fremgår, er  

 bestemmelsen efter sin ordlyd  

  

 ikke  

  

 begrænset til alene at gælde udlændinge, der har fået afslag på asyl, og  

  

 som opholder sig her i landet.  

 Indenrigsministeriets fortolkning af bestemmelsen har således ikke støtte i  

 bestemmelsens ordlyd.
 Spørgsmålet er derfor, om  

 lovens forarbejder giver grundlag for Indenrigsministeriets fortolkning (pkt.  

 3  

 nedenfor), eller om Indenrigsministeriets opfattelse kan opretholdes ud fra  

 andre friere overvejelser, navnlig en formålsfortolkning af bestemmelsen  

 (pkt.  

 4 nedenfor).
 3. Lovens forarbejder.
 3.1. Gennemgang af  

 forarbejderne.
Af de almindelige  

 bemærkninger til det lovforslag, hvormed bestemmelsen i udlændingelovens § 9,  

 stk. 2, nr. 2, blev indsat i udlændingeloven (lovforslag nr.
L 201/1984-85,  

 Folketingstidende 1984-85, tillæg A, sp.  

 4091f  

 ),  

 fremgår:
"  

  

 Almindelige bemærkninger 1. Det foreslås, at der i  

 udlændingeloven indsættes en ny bestemmelse, som præciserer, at  

 justitsministeren også har mulighed for i ganske særlige tilfælde at give  

 opholdstilladelse til personer, som af flygtningenævnet har fået afslag på  

 opholdstilladelse efter reglerne om flygtninge.
 Lovforslaget skal ses i  

 sammenhæng med, at justitsministeren har indtaget det standpunkt, at han ikke  

 har hjemmel til at meddele opholdstilladelse til personer, der af  

 flygtningenævnet har fået afslag på opholdstilladelse, medmindre der  

 foreligger  

 et andet grundlag.
 Det er forslagsstillernes  

 opfattelse, at humanitære grunde med betydelig styrke kan tale for at give  

 opholdstilladelse, selv om disse grunde ikke foreligger på en sådan  

 kvalificeret måde, at der er grundlag for at give de pågældende udlændinge  

 flygtningestatus.
 2. Med udtrykket "...uden  

 for de i § 7, stk. 1, nævnte tilfælde befinder sig i en sådan  

 situation..." tilkendegives det, at flygtningenævnets afgørelse af selve  

 flygtningestatusspørgsmålet er endelig.
Den foreslåede bestemmelse i  

 udlændingelovens § 9, stk. 2, nr. 2, er i øvrigt udformet således, at  

 væsentlige hensyn af humanitær karakter skal tale afgørende for  

 opholdstilladelse.  

  

 Ved dette ordvalg har  

 man tilsigtet at give bestemmelsen et anvendelsesområde, som på samme tid  

 både  

 er bredt og snævert.  

  

 (fremhævet af mig) Der skal nemlig ikke indlægges særlige begrænsninger i bestemmelsen,  

 når det drejer sig om de ganske særlige omstændigheder, som kan begrunde  

 opholdstilladelse.  

  

 (fremhævet af mig) På den anden side skal de pågældende  

 hensyn tale  

  

 afgørende  

  

 for, at  

 tilladelsen gives, og hermed tilkendegives det, at det vil have undtagelsens  

 karakter, at justitsministeren giver opholdstilladelse til personer, som af  

 flygtningenævnet har fået afslag på egentlig flygtningestatus.
 Udtrykket "væsentlige  

 hensyn af humanitær karakter" henviser især til de hensyn, som er  

 opregnet  

 i lovens § 26 om de humanitære hensyn, som navnlig skal tages i betragtning i  

 forbindelse med afgørelser om udvisning eller inddragelse af  

 opholdstilladelse.
 De særlige hensyn, som kan  

 begrunde, at justitsministeren efter en konkret vurdering giver  

 opholdstilladelse, kan således først og fremmest bestå i udlændingens alder,  

 helbredstilstand og andre personlige forhold, smlgn. § 26, nr. 1. Det skal i  

 den forbindelse fremhæves, at den subjektive frygt, som en udlænding kan  

 tænkes  

 at nære over for tanken om hjemsendelse, kan indebære et sådant meget  

 betydeligt nervepres for den pågældende, at dette kan tale for  

 opholdstilladelse.
Vurderingen af, om  

 betingelserne for at give opholdstilladelse efter den foreslåede bestemmelse  

 er  

 til stede, må i sagens natur være meget konkret.
Som nævnt ovenfor er reglen  

 tiltænkt et snævert anvendelsesområde, og  

  

 det  

 vil derfor være af betydning for vurderingen, med hvilken styrke de enkelte  

 hensyn foreligger, og ikke mindst om de foreligger i kombination.  

  

 (fremhævet af mig) ..." I forbindelse med 1.  

 behandlingen af lovforslaget blev der bl.a. udtalt følgende  

 (Folketingstidende  

 1984-85, tillæg F, sp. 7833ff):
 "  

  

 Justitsministeren  

  

 (Ninn-Hansen) (sp. 7834, min tilføjelse):
 ...
I samrådet i retsudvalget  

 tilkendegav jeg, at der efter min mening må være store betænkeligheder ved en  

 ordning, hvor en minister skal foretage en efterfølgende vurdering på samme  

 grundlag af et spørgsmål, som allerede er afgjort ved domstolene eller ved et  

 uafhængigt domstolslignende organ, som flygtningenævnet jo er.
Disse  

 betænkeligheder  

 har jeg naturligvis fortsat, men jeg vil dog gerne sige, at jeg synes, det er  

 positivt, at nogle ret strenge betingelser - forstår jeg - skal være opfyldt,  

 før justitsministeriet kan give opholdstilladelse til udlændinge, som har  

 fået  

 afslag på status som flygtninge.
Jeg vil gerne for klarheds  

 skyld bede forslagsstillerne om en uddybning af, hvad der egentlig tilsigtes  

 med forslaget som helhed.
Med andre ord: kan der siges noget om, hvor mange  

 udlændinge man forestiller sig skal have opholdstilladelse efter denne regel?  

 Er det forslagsstillernes ønske, at der skal gives opholdstilladelse til alle  

 asylansøgere, der har haft en længere ventetid her i landet, og i bekræftende  

 fald: hvor længe skal de have ventet for at være omfattet af de nye regler? ...
 Torben Lund (S)  

  

 (sp. 7837, min tilføjelse):
... jeg håber, at alle  

 de  

 partier, der stod bag udlændingeloven i sin tid ... i fællesskab kan nå frem  

 til en løsning af de to problemer, som er opstået i forbindelse med  

 flygtningesagernes behandling.
Jeg skal opholde mig lidt ved de to problemer.
Det ene er i loven at få  

 præciseret, at justitsministeren i ganske særlige tilfælde kan give  

 opholdstilladelse til personer, flygtningenævnet har givet afslag på  

 flygtningestatus.
Som hr.
Bernhard Baunsgaard var inde på det i sin korte  

 bemærkning, var vi mange, der mente, at det er der hjemmel til i loven.  

 Justitsministeren har indtaget det standpunkt, at hjemmelen mangler, og vi  

 har  

 naturligvis ikke noget imod at formulere en klargøring af denne hjemmel ...
... Jeg vil også godt  

 påpege,  

 at der vil være et relativt snævert anvendelsesområde for bestemmelsen.
Der  

 skal være væsentlige hensyn af humanitær karakter, som afgørende taler for  

 opholdstilladelse, og det er altså en konkret vurdering, der skal foretages i  

 hvert enkelt tilfælde.
 ...
 Ebba Strange (SF)  

  

 (sp. 7844, forslagsstiller, min tilføjelse):
... Jeg har  

 udtrykkeligt  

 sagt, at det skal ske af de humanitære grunde, som er opregnet i § 26, og at  

 der derudover må eksistere en mulighed for at give opholdstilladelse til  

 mennesker, selv om de har fået nægtet politisk asyl.
Jeg er da enig med hr.  

 Bjørn Elmquist i, at det kan genindføre den politisering, der fandt sted i  

 nogle sager, før vi fik den nye udlændingelov, men det må vi så leve med,  

 hvis  

 de humanitære forhold i den grad taler for, at vi ikke sender de pågældende  

 mennesker ud af landet.
 ...
 Bernhard Baunsgaard (RV)  

  

 (sp. 7847, forslagsstiller, min tilføjelse):
... Her har vi  

 præciseret, at  

 justitsministeren har en adgang til at gribe ind, når flygtningenævnet har  

 truffet afgørelsen - der ikke kan diskuteres - om vedkommende asylansøger er  

 flygtning eller ej.
Vi har jo tidligere her i salen diskuteret, hvorvidt den  

 danske flygtningelov er så helt enestående og fremragende.
Jeg kan i  

 anledning  

 af denne præcisering gøre opmærksom på, at det er en mulighed, som har været  

 gældende i Vesttyskland siden 1966. Man kan ikke på én gang hævde, at den  

 danske flygtningelov er helt fremragende, og så mene, at det skulle være  

 nødvendigt  

 at præcisere en så rimelig adgang som, at afgørende humanitære hensyn i  

 undtagelsestilfælde  

 kan tale for, at en asylansøger alligevel får lov til at blive, selv om  

 vedkommende ikke kan godkendes som flygtning.
 ...
 Kofod-Svendsen (KrF)  

  

 (sp. 7854, min tilføjelse):
... Men det, vi har  

 brug for,  

 er at få skabt lovhjemmel for, at justitsministeren har mulighed for at give  

 midlertidig opholdstilladelse, hvor der er tvivl om flygtningestatus, men  

 usikkerhed om asylansøgernes skæbne, hvis de vender tilbage.
Vi gavner ikke  

 flygtningene generelt ved at udvande flygtningebegrebet, men i et humant  

 samfund bør der helt klart være lovhjemmel for en midlertidig  

 opholdstilladelse, så vi aldrig sender mennesker ud af landet, hvis man har  

 en  

 formodning om, at det er forbundet med menneskeligt uacceptable konsekvenser.
 ...
 Ole Espersen (S)  

  

 (sp. 7864, forslagsstiller, min tilføjelse):
 ...
 Der er én bestemmelse, som vi  

 mener skal indføjes, fordi der har været tvivl om, hvorvidt den hjemmel er  

 der  

 i øjeblikket, og det er den bestemmelse, der giver ministeren mulighed for ud  

 fra rent humanitære hensyn at give opholdstilladelse i bestemte situationer.  

 Det er ikke en bestemmelse, der er motiveret af eller begrænset til den  

 situation, vi har i dag; vi mener, at den under alle omstændigheder bør med  

 og  

 den skal forblive der.
 ...
Ministeren kom med det, som  

 man i retssproget vel vil kalde nogle provokationer.
Heri ligger ikke nogen  

 karakteristik i øvrigt; det er naturligvis kun et ønske om oplysninger.  

 Ministeren  

 spurgte bl.a., hvor mange der skal have opholdstilladelse efter dette  

 lovforslag.
Skal alle, der har ventet et bestemt stykke tid, have  

 opholdstilladelse? Hvor længe skal man vente, før man har ret til  

 opholdstilladelse? Jeg kan godt forstå, ministeren stiller disse spørgsmål,  

 men  

 ministeren forstår sikkert også, at det er spørgsmål, vi ikke ønsker at  

 besvare  

 i dag.
Vi forudsætter stadig væk en konkret vurdering, men som det også  

 fremgår  

 af forarbejderne, vil det selvfølgelig være ganske afgørende, hvor længe folk  

 har været her.
Hvis de har været her i mange måneder, levet en usikker og  

 nervepræget tilværelse kombineret med frygt for et afslag her og frygt for at  

 vende tilbage, er det klart, at der kan være stærke humanitære hensyn, der  

 taler for en tilladelse.
 Vi er også godt klar over, at  

 der i den situation, vi er i i dag med mange, der står og venter, nok vil  

 blive  

 tale om, at der må træffes ret skematiske afgørelser for nogle gruppers  

 vedkommende ...
 ...
 Hagen Hagensen (KF)  

  

 (sp. 7874, min tilføjelse):
 ...
Jeg forstår, at det skal have  

 den rene undtagelses karakter, men der kan være sager, hvor den pågældende i  

 kraft af retten til at opholde sig her i landet, mens asylsagen behandles,  

 har  

 været her så længe, at dette i sig selv betyder, at den pågældende kan have  

 vanskeligt ved at rejse til et andet land eller - om han måtte ønske det -  

 rejse tilbage til sit hjemland.
I disse særlige tilfælde kan der være grund  

 til  

 at have en sådan bestemmelse, men vi ønsker jo netop, at sådanne sager ikke  

 skal opstå, derfor ønsker vi en mulighed for en hurtigere afgørelse i  

 nævnet...
..." Retsudvalget afgav den 30.  

 april 1985 betænkning over lovforslaget.
I forbindelse med  

 udvalgsbehandlingen  

 blev der tillige foreslået en ændring i § 9, stk. 4, i udlændingeloven,  

 således  

 det blev klart, at opholdstilladelse efter § 9, stk. 2, nr. 2, ikke skal  

 opnås  

 inden indrejsen.
I bemærkningerne til ændringsforslagets § 9 fremgik  

 (Folketingstidende  

 1984-85, tillæg B, sp. 1311):
 "Som det fremgår af  

 bemærkningerne til lovforslaget, er formålet med det foreslåede § 9, stk. 2,  

 nr. 2, at præcisere, at justitsministeren også har mulighed for i ganske  

 særlige tilfælde at give opholdstilladelse til personer, som af  

 flygtningenævnet har fået afslag på opholdstilladelse efter reglerne om  

 flygtninge.
I udlændingelovens § 9, stk.  

 4, bestemmes, at opholdstilladelse efter § 9, stk. 1-2, skal være opnået  

 inden  

 indrejsen.
Justitsministeren kan dog fastsætte regler om, i hvilke tilfælde  

 ansøgning om opholdstilladelse kan indgives her i landet.
For at der ikke skal opstå  

 tvivl om, at opholdstilladelse efter det foreslåede § 9, stk. 2, nr. 2, ikke  

 skal være opnået inden indrejsen foreslås § 9, stk. 4, ændret." I forbindelse med 2.  

 behandlingen af lovforslaget blev der bl.a. udtalt følgende  

 (Folketingstidende  

 1984-85, tillæg F, sp. 9824 ff):
 "  

  

 Hagen Hagensen (KF)  

  

 (sp. 9826, min tilføjelse):
 ...
Der er én ganske bestemt  

 ting, som jo har været meget fremme i debatten, og som spiller ind her: selve  

 den tid, der er medgået, inden nævnet træffer sin afgørelse, skulle komme til  

 at virke ind på forholdet på en sådan måde, at man herefter af humanitære  

 grunde skulle kunne sige, at den pågældende havde adgang til at få  

 opholdstilladelse her i landet.
Jeg tror, det er forkert.
Jeg tror, det er  

 helt  

 forkert, og det vil efter min mening ødelægge noget af det, som vi opnåede  

 med  

 at indføre flygtningenævnet, og det synes jeg at man skal lade være med at  

 gøre.
 ...
 Ebba Strange (SF)  

  

 (sp. 9835, forslagsstiller, min tilføjelse):
 ...
Uenigheden er udsprunget af,  

 at nogle konkrete afgørelser fra flygtningenævnet fik et flertal af partier  

 her  

 i tinget til at foretage en udlægning af den gældende udlændingelov, som gik  

 på, at justitsministeren havde en hjemmel til i ganske særlige tilfælde at  

 give  

 opholdstilladelse til folk, der søgte asyl, selv om de ikke var blevet  

 godkendt  

 som flygtninge.
Det mente justitsministeren ikke at han havde, og på den  

 baggrund udarbejdede det flertal af partier så et forslag til en ny  

 bestemmelse  

 i udlændingeloven, som skulle sikre, at justitsministeren fik den  

 bemyndigelse,  

 som vi mente at han havde, men som han ikke selv mente at han havde.
 ...
 Det er ikke for at ændre ved  

 flygtningenævnets endelige afgørelse om asyl, men det er et udtryk for, at  

 der,  

 selv om man ikke bliver anerkendt som flygtning, kan være andre væsentlige  

 humane grunde, der kan tale for, at man ikke smides ud af Danmark.
 ...
 Lenger (VS)  

  

 (sp. 9842, forslagsstiller, min tilføjelse):
 ...
 Det væsentligste er  

 imidlertid, ..., at vi ... får den lovhjemmel til justitsministeren, som han  

 ikke mener han har, som kan sikre, at de mennesker, der ikke opfylder  

 betingelserne for at opnå egentlig flygtningestatus, fortsat kan få lov til  

 at  

 blive her i landet, hvis vi må bedømme det sådan, at de løber en risiko for  

 deres liv og velfærd ved at vende tilbage til deres hjemland. ...
..." Retsudvalget afgav den 23.  

 maj 1985 tillægsbetænkning over lovforslaget (Folketingstidende 1984-85,  

 tillæg B, sp. 1731).
 I forbindelse med 3.  

 behandlingen af lovforslaget blev det bl.a. udtalt (Folketingstidende  

 1984-85,  

 tillæg F, sp. 11074ff):
 "  

  

 Hagen Hagensen (KF)  

  

 (sp. 11075, min tilføjelse):
 ...
 Det skal ikke være sådan, at  

 alene det, at man har opholdt sig her i landet et stykke tid som følge af, at  

 sagen ikke er blevet afgjort, medvirker til, at man kan opnå en eller anden  

 form for status, således at man kan forblive her i landet. ... Men der kan  

 altså forekomme en absolut undtagelse, og det tages der højde for ved den  

 tilføjelse til § 9, som jeg nævnte før at vi ikke er særlig glade for.
 ...
 Bjørn Elmkvist (V)  

  

 (sp. 11076, min tilføjelse):
 ...
 For så vidt angår den §  

 9-hjemmel, ministeren nu får, til af humanitære årsager at tilstå midlertidig  

 opholdstilladelse til folk, der ikke opfylder de egentlige krav til at være  

 flygtninge, hæfter vi os i mit parti ved, at der er tale om  

 undtagelsestilfælde.
 ...
 Ebba Strange (SF)  

  

 (sp. 11217, forslagsstiller, min tilføjelse):
 ...
Med vedtagelsen af dette  

 lovforslag får justitsministeren en bemyndigelse, som han egentlig ikke har  

 bedt om, og jeg skal medgive, at administrationen af udlændingeloven ikke  

 bliver lettere for ministeren efter vedtagelsen af denne bestemmelse.
Men jeg  

 mener på den anden side, det er nødvendigt, at vi vedtager denne bestemmelse,  

 fordi vi lever i en verden, hvor folk flygter fra lande, de ikke kan holde ud  

 at være i, fordi de føler sig forfulgt af religiøse, politiske og andre  

 årsager.
Selv om folk i nogle tilfælde ikke måtte opfylde de kriterier, der  

 er  

 stillet op fra FNs side for, hvad det vil sige at være flygtning, får  

 justitsministeren nu mulighed for af humanitære grunde at sige: o.k., du  

 opfylder ikke flygtningebestemmelserne, men vi ved, at det vil være  

 risikabelt  

 for dig at blive udvist af landet.
Det kan være svært at vide, hvor  

 vedkommende  

 skal tage hen, når vi ved, at han ikke kan modtages i sit hjemland under  

 trygge  

 forhold.
Jeg vil bede om, at  

 justitsministeren vil administrere den lovbestemmelse, vi nu vedtager, i den  

 ånd, hvori den er tænkt.
Jeg håber, det bliver til gavn for de meget angste,  

 meget utrygge mennesker, som går rundt i Danmark i øjeblikket og venter på,  

 at  

 vi skal vedtage dette lovforslag.
 ...
 Ole Espersen (S)  

  

 (sp. 11225, forslagsstiller, min bemærkning):
... Det blev sagt fra  

 et af  

 partiernes side, at man var utilfreds med en enkelt bestemmelse, nemlig den  

 om,  

 at man af særlige humanitære grunde kan tillade en udlænding at tage ophold,  

 selv om vedkommende ikke er egentlig flygtning.
Det er klart, at det er den  

 bestemmelse, der var anledningen til, at vi overhovedet har denne diskussion.  

 Jeg synes, det skal gøres klart, at når vi har et forlig, så har vi et fælles  

 ansvar for alle de bestemmelser, der er med i forliget.
Det er ikke sådan, at  

 man bagefter kan sige: nå ja, det var nu de andre, der pressede på dér.
Vi  

 har  

 et fælles ansvar.
 Jeg kan heller ikke tænke mig  

 andet, end at også regeringspartierne må være interesseret i netop  

 bestemmelsen  

 om, at man af særlige humanitære grunde kan tillade ophold ...
..." Lovforslaget blev vedtaget  

 med 142 stemmer (S, KF, V, SF, RV, CD, VS, KrF) mod 3 (FP og FD).
 3.2. Vurdering.
Om bestemmelsens forarbejder  

 giver grundlag for Indenrigsministeriets fortolkning, afhænger efter min  

 opfattelse først og fremmest af to forhold.
For det første om der i  

 forarbejderne er taget  

  

 udtrykkelig  

  

 stilling til spørgsmålet.
For det andet om Indenrigsministeriets fortolkning  

 følger  

  

 forudsætningsvis  

  

 af  

 forarbejderne til bestemmelsen.
Som gennemgangen af  

 forarbejderne viser, har Folketinget ikke udtrykkeligt beskæftiget sig med  

 den  

 foreliggende problemstilling.
Spørgsmålet er hverken direkte berørt i  

 bemærkningerne  

 til bestemmelsen eller i Retsudvalgets betænkninger.
Spørgsmålet er heller  

 ikke særskilt drøftet under Folketingets behandling af lovforslaget.
 Problemet er herefter, om  

 Indenrigsministeriets fortolkning forudsætningsvis følger af forarbejderne  

 til  

 bestemmelsen.
Baggrunden for bestemmelsen  

 var, at Folketinget ønskede, at justitsministeren skulle have mulighed for i  

 ganske særlige tilfælde at give opholdstilladelse til personer, som havde  

 fået  

 endeligt afslag på asyl.
Af Folketingets behandling af lovforslaget fremgår  

 det, at den situation som politikerne interesserede sig for - og diskuterede  

 - var, i hvilke særlige tilfælde det ikke var rimeligt, at en person blev  

 udsendt af landet, selv når vedkommende havde fået afslag på asyl, jf.  

 citaterne ovenfor.
I forarbejderne til  

 lovforslaget fremgår udtrykkeligt, at man ved ordvalget i § 9, stk. 2, nr. 2,  

 har tilsigtet at give bestemmelsen et anvendelsesområde, som på samme tid  

 både  

 er bredt og snævert.
På den ene side ønskede man ikke at indlægge særlige  

 begrænsninger i bestemmelsen, når det drejede sig om de ganske særlige  

 omstændigheder, som kunne begrunde opholdstilladelse.
På den anden side blev  

 det fremhævet, at opholdstilladelse efter bestemmelsen skulle have  

 undtagelsens karakter.
 Det fremgår videre af  

 forarbejderne, at man med udtrykket "væsentlige hensyn af humanitær  

 karakter" især henviser til de hensyn, som er opregnet i  

 udlændingelovens  

 § 26.
 Efter udlændingelovens § 26  

 skal man ved afgørelsen om bl.a. udvisning foretage en konkret vurdering af,  

 om udvisning må antages at virke særligt belastende for udlændingen.
 Myndighederne skal bl.a. tage  

 hensyn til udlændingens alder, helbredstilstand, personlige forhold,  

 tilknytning til herboende danske eller udenlandske statsborgere, tilknytning  

 til landet i øvrigt, udlændingens manglende eller ringe tilknytning til  

 hjemlandet og risikoen for, at udlændingen vil lide overlast i hjemlandet  

 eller andre lande, hvor udlændingen kan ventes at tage ophold, jf. nærmere  

 ordlyden  

 i § 26.
 Henvisningen til  

 udlændingelovens § 26 må naturligt forstås således, at myndighederne skal  

 foretage  

 en - lignende - konkret vurdering af samtlige forhold, når myndighederne  

 skal tage stilling til, om der undtagelsesvis kan gives humanitær  

 opholdstilladelse.  

 Den subjektive frygt for  

  

 hjemsendelse  

  

 ,  

 som bemærkningerne omtaler i denne forbindelse, fremstår ikke som begrænsning  

 af anvendelsesområdet, men som et af de mange momenter, som myndighederne kan  

 tage med i sine overvejelser.
 Efter min opfattelse taler  

 henvisningen i bemærkningerne til § 26 imod, at Indenrigsministeriets  

 fortolkning forudsætningsvis skulle følge af forarbejderne til bestemmelsen.
Indenrigsministeriet har i  

 udtalelsen af 15. juni 1994 særligt hæftet sig ved 2 af forslagsstillernes  

 indlæg under 1. behandlingen.
Efter Indenrigsministeriets opfattelse  

 understøtter disse indlæg ministeriets praksis.
En af forslagsstillerne  

 udtalte under 1. behandlingen, som anført af Indenrigsministeriet, at  

 "...  

 afgørende humanitære hensyn i undtagelsestilfælde kan tale for, at en  

 asylansøger alligevel får lov at blive, selv om vedkommende ikke kan  

 godkendes  

 som flygtning". Udtalelsen kan efter min opfattelse imidlertid ikke ses  

 som en forudsætningsvis stillingtagen til afgrænsningen af anvendelsesområdet  

 for bestemmelsen.
Forslagsstillerens indlæg synes derimod at henvise til den  

 diskussion, der var forud for lovforslaget, om hvorvidt der allerede efter  

 den  

 dagældende udlændingelov var hjemmel for justitsministeren til at give  

 sådanne opholdstilladelser, jf. de anførte citater fra Folketingets  

 forhandlinger.
En anden af forslagsstillerne  

 udtalte under 1. behandlingen, ligeledes som anført af Indenrigsministeriet,  

 at "... Vi forudsætter stadigvæk en konkret vurdering, men som det også  

 fremgår af forarbejderne, vil det selvfølgelig være ganske afgørende, hvor  

 længe folk har været her.
Hvis de har været her i mange måneder, levet en  

 usikker og nervepræget tilværelse kombineret med frygt for afslag her og  

 frygt  

 for at vende tilbage, er det klart, at der kan være stærke humanitære hensyn,  

 der taler for en tilladelse".
Udtalelsen kan efter min  

 opfattelse imidlertid heller ikke ses som en forudsætningsvis stillingtagen  

 til  

 afgrænsningen af anvendelsesområdet for bestemmelsen.
Forslagsstillerens  

 indlæg  

 synes derimod at være en direkte besvarelse af et af de spørgsmål  

 justitsministeren stillede tidligere under debatten.
Justitsministeren - der  

 på  

 dette tidspunkt var skeptisk til forslaget - spurgte forslagsstillerne, hvor  

 lang tid en asylansøger skulle vente for at være omfattet af bestemmelsen,  

 jf.  

 de anførte citater fra Folketingets forhandlinger.
Efter min opfattelse kan  

 disse indlæg således ikke tages til indtægt for Indenrigsministeriets  

 fortolkning.
Jeg skal i den forbindelse særligt henvise til s. 59 i Juridisk  

 Grundbog, Retskilderne af W.E. von Eyben (1991), hvor det fremhæves, at en  

 angivelse  

 af hvilke tilfælde en foreslået regel lader sig anvende på, ikke nødvendigt  

 betyder, at der er taget stilling til reglens afgrænsning.
Det må kræves, at  

 der virkelig foreligger en stillingtagen til afgrænsningsproblemet som  

 sådant.
 Ved Retsudvalgets betænkning  

 af 30. april 1985 blev der, som det fremgår af citaterne ovenfor, tillige  

 foreslået en ændring i § 9, stk. 4, i udlændingeloven.
Såfremt denne ændring ikke  

 var blevet vedtaget, ville det som udgangspunkt være en forudsætning for at  

 få  

 opholdstilladelse efter § 9, stk. 2, nr. 2, at tilladelsen skulle være opnået  

 inden indrejsen.
For at der ikke skulle være tvivl om, at opholdstilladelsen  

 ikke skulle være opnået inden indrejsen, ændrede Folketinget tillige § 9,  

 stk. 4.
Efter min opfattelse må denne  

 ændring i lovforslaget naturligst forstås således, at det må have været  

 Folketingets forudsætning, at det - på den anden side - ikke skulle være  

 udelukket at opnå en sådan opholdstilladelse inden indrejsen i Danmark.
Der  

 er  

 i hvert tilfælde ikke grundlag for en modsætningsslutning til støtte for  

 Indenrigsministeriets retsopfattelse.
 På grundlag af lovens  

 forarbejder er det sammenfattende min opfattelse, at Folketinget nok har  

 drøftet hovedsigtet med bestemmelsen, men at Folketinget - hverken direkte  

 eller forudsætningsvis - har taget stilling til den nærmere afgrænsning af  

 bestemmelsens anvendelsesområde.
 4. Andre overvejelser.
 Spørgsmålet er herefter, om  

 Indenrigsministeriets opfattelse kan opretholdes ud fra andre friere  

 overvejelser, herunder navnlig en formålsfortolkning af bestemmelsen.
 At opretholde  

 Indenrigsministeriets fortolkning ud fra andre friere overvejelser er efter  

 min  

 opfattelse betænkeligt.
 Ved min vurdering heraf har  

 jeg bl.a. lagt vægt på, at baggrunden for bestemmelsen var, at Folketinget  

 ønskede, at ministeren skulle have mulighed for i ganske særlige tilfælde at  

 give opholdstilladelse til personer, som havde fået endeligt afslag på asyl.  

 Forud for lovforslagets vedtagelse havde justitsministeren indtaget det  

 standpunkt, at han ikke havde hjemmel til at meddele opholdstilladelse til  

 disse personer (jf. de almindelige bemærkninger til lovforslaget, sp. 4091,  

 citeret ovenfor).
Det er efter min opfattelse  

 ikke muligt at fastslå et sådant formål med lovforslaget, der skulle støtte  

 Indenrigsministeriets indskrænkende fortolkning.
Tværtimod synes en friere  

 formålsfortolkning at støtte det modsatte synspunkt.
 Fortolkningen synes endelig  

 ikke at stemme helt overens med det, som Indenrigsministeriet har  

 tilkendegivet  

 over for Folketinget i forbindelse med vedtagelsen af lov nr. 421 af 1. juni  

 1994, hvor der blev vedtaget en ændring i bl.a. § 33 i udlændingeloven.
 Det fremgår bl.a. af denne  

 ændring, at en ansøgning om opholdstilladelse efter udlændingelovens § 9,  

 stk.  

 2, nr. 2 - der ikke er indgivet til Indenrigsministeriet inden 10 dage efter  

 at Flygtningenævnet har meddelt afslag på asyl - ikke giver den pågældende  

 ret  

 til at blive her i landet, indtil afgørelsen er truffet.
 Det fremgår dog udtrykkeligt  

 i forarbejderne (L 214, Folketinget 1993-94, s. 18), at dette ikke betyder,  

 at  

 ansøgningen ikke realitetsbehandles, men at ansøgningen ikke tillægges  

 opsættende virkning i forhold til ansøgerens udrejsefrist.
Jeg kan ikke forstå dette på  

 anden måde, end at Indenrigsministeriet over for Folketinget har givet  

 tilsagn  

 om, at disse ansøgninger realitetsbehandles på sædvanlig måde.
Jeg går ud  

 fra,  

 at Indenrigsministeriet ikke afviser de ansøgninger, hvor personerne er  

 udrejst eller udsendt, blot med henvisning til, at de pågældende udlændinge -  

 på grund af opholdet i udlandet - nu falder uden for anvendelsesområdet.
 5. Betydning af min skrivelse fra 13. april 1989.
 Indenrigsministeriet har  

 endelig anført, at ministeriets praksis vedrørende anvendelsesområdet for  

 udlændingelovens § 9, stk. 2, nr. 2, bl.a. kom til udtryk i en afgørelse  

 truffet af Justitsministeriet den 16. august 1988. Sagen vedrørte en  

 australsk  

 statsborger, som blev meddelt afslag i medfør af den nævnte bestemmelse.  

 Afgørelsen blev indbragt for mig, hvor jeg i min skrivelse af 13. april 1989  

 udtalte, at jeg ikke havde grundlag for at kritisere Justitsministeriets  

 afgørelse.
 I Justitsministeriets  

 afgørelse af 16. august 1988 til den australske statsborger anførte  

 ministeriet som begrundelse:
"For så vidt angår Deres  

 ansøgning om, at der meddeles ... opholdstilladelse i medfør af  

 udlændingelovens § 9, stk. 2, nr. 2, skal man meddele, at Justitsministeriet  

 ikke  

 finder at kunne imødekomme det ansøgte.
Justitsministeriet lægger herved vægt  

 på, at man den 9. maj 1980 afslog at meddele Deres klient politisk asyl, og  

 at  

 Deres klient - med undtagelse af 3 måneders visum i 1983 - har opholdt sig  

 uden  

 for Danmark i 8 år.
Justitsministeriet finder herefter ikke, at Deres klient  

 er  

 omfattet af anvendelsesområdet for udlændingelovens § 9, stk. 2, nr. 2, idet  

 denne bestemmelse tager sigte på den situation, hvor en udlænding, der  

 opholder  

 sig her i landet, har fået endeligt afslag på sin asylansøgning.
..." I min skrivelse af 13. april  

 1989 udtalte jeg, at jeg efter min gennemgang af sagen ikke havde fundet, at  

 der forelå sådanne omstændigheder, at jeg havde grundlag for at kritisere  

 Justitsministeriets afgørelse om ikke at meddele ansøgeren opholdstilladelse  

 i  

 henhold til udlændingelovens § 9, stk. 2, nr. 2.
Jeg har i lyset af, at  

 Indenrigsministeriet i denne sag har henvist til nævnte udtalelse, overvejet,  

 om der - implicit - i min udtalelse fra 1989 ligger en udtrykkelig  

 godkendelse  

 af Indenrigsministeriets praksis.
Jeg har imidlertid ikke fundet, at dette er  

 tilfældet.
Baggrunden herfor er, at  

 Justitsministeriet dengang - inden ministeriet fandt, at ansøgeren faldt uden  

 for anvendelsesområdet - bl.a. foretog en konkret vurdering af ansøgerens  

 tilknytning til Danmark.
Spørgsmålet om bestemmelsens anvendelsesområde blev  

 i  

 øvrigt ikke berørt, hverken i klageskrivelsen til mig eller i  

 Justitsministeriets  

 udtalelse til brug for sagen.
 6. Konklusion.
 Samlet er det min opfattelse,  

 at Indenrigsministeriet ikke har haft hjemmel i udlændingelovens § 9, stk. 2,  

 nr. 2, til at give afslag på Deres klients ansøgning om opholdstilladelse på  

 humanitært grundlag alene under henvisning til, at Deres klient ikke opholder  

 sig her i landet.
 Jeg har gjort  

 Indenrigsministeriet bekendt med min opfattelse og henstillet, at ministeriet  

 nu - på baggrund af en konkret vurdering - træffer realitetsafgørelse i  

 sagen.
..." I skrivelse af 25. november  

 1994 meddelte Indenrigsministeriet mig at ministeriet havde taget min  

 opfattelse, som anført ovenfor, til efterretning, og at ministeriet havde  

 genoptaget behandlingen af A's ansøgning om humanitær opholdstilladelse.
 I en skrivelse til  

 Indenrigsministeriet meddelte jeg herefter at jeg havde taget det oplyste til  

 efterretning.
