 I henhold til § 4, stk. 1, jf. § 3, i lov om uddannelse af  

 husholdningslærere, jf. lovbekendtgørelse nr. 706 af 13. oktober 1986,  

 fastsættes:
 § 1.  Optagelse på et husholdningsseminarium er  

 betinget af, at ansøgeren har bestået en af følgende eksaminer:
 1. Studentereksamen, herunder færøsk studentereksamen.
 2. Højere forberedelseseksamen, herunder færøsk og  

 grønlandsk højere forberedelseseksamen.
 3. Højere handelseksamen.
 Stk. 2.  Ansøgere, der ikke har forkundskaber i kemi  

 svarende til kemi på tilvalgsfagsniveau ved højere forberedelseseksamen, skal  

 inden optagelsen gennemføre et særligt kursus i kemi.
 § 2.  Undervisningsministeriet, Direktoratet for  

 Folkeskolen og Seminarier m.v. kan ved særlig tilladelse give adgang til  

 uddannelsen for ansøgere, der ikke opfylder betingelserne efter § 1, men som  

 har andre tilsvarende kvalifikationer.
 § 3.  Undervisningsministeriet fastsætter hvert år  

 inden den 15. april antallet af optagelsespladser ved hvert  

 husholdningsseminarium.
 § 4.  Der optages studerende ved  

 husholdningsseminarierne to gange om året, pr. 1. august og pr. 1. februar.
 Stk. 2.  Ansøgning om optagelse på et  

 husholdningsseminarium sendes til rektor for det husholdningsseminarium, hvor  

 ansøgeren ønsker at blive optaget.
§ 5.  Klager over en seminarierektors afgørelser efter  

 denne bekendtgørelse indgives til rektor senest 4 uger, efter at afgørelsen  

 er meddelt den pågældende.
Hvis klagen ikke tages til følge, og klageren  

 fastholder klagen, videresender rektor straks klagen - bilagt en udtalelse -  

 til Direktoratet for Folkeskolen og Seminarier m.v.
 Stk. 2.  Direktoratets afgørelser vedrørende denne  

 bekendtgørelse kan ikke indbringes for højere administrativ myndighed.
 § 6.  Bekendtgørelsen træder i kraft den 1. september  

 1987.
 Stk. 2.  Bekendtgørelse nr. 329 af 12. juni 1973 om  

 optagelse på husholdningsseminarierne ophæves.
Undervisningsministeriet, den 24. juni  

 1987 P.
M.
V.
E.
B.
