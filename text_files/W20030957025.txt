Den 13.  

 september 1997 modtog a-kassen meddelelse  

  

 om, at han var flyttet til en adresse med nummeret 159/9, hvilket var en  

 forkert oplysning fra folkeregistret.
A-kassen kunne imidlertid ikke vide, at  

 medlemmet reelt boede på en adresse med nummeret 159/6.
Der er  

 uklarhed om, hvorvidt medlemmets medlemsopkrævninger i juli og august 1997  

 foregik på PBS eller ikke.
Medlemmet mener selv, at de foregik via PBS, men  

 har  

 ikke kunnet dokumentere dette, da banken ikke gemmer så gamle oplysninger.  

 A-kassen mener, at han fik tilsendt girokort på den oprindelige adresse i  

 Danmark i disse to måneder.
A-kassen  

 sendte herefter et girokort til betaling den 1. oktober 1997 til den adresse  

 i  

 Bangkok, som folkeregistret havde opgivet.
Girokortet kom ikke retur og blev  

 ikke betalt, hvorefter a-kassen sendte rykker- og slettebrev henholdsvis den  

 5.  

 november og den 9. december 1997. Heller ikke disse breve kom retur, og  

 medlemmet blev herefter slettet som medlem af a-kassen.
 I april  

 1998 ændrede folkeregisteret uden særlig begrundelse adressen til den rigtige  

 adresse (nr. 159/6), hvilket først er en oplysning, der er kommet frem  

 efterfølgende.
 Den 3.  

 juni 2002 vendte det tidligere medlem tilbage til Danmark uden arbejde og  

 henvendte sig i a-kassen, hvor han fandt ud af, at han var blevet slettet som  

 medlem.
 Han  

 oplyste, at han aldrig havde modtaget nogen breve fra a-kassen, og at han  

 havde  

 troet, at indbetalingerne via PBS fra den konto, han betalte til, blot gik,  

 som  

 de skulle.
 Han  

 oplyste endvidere, at det thailandske postvæsen ikke ville tilbagesende  

 udenlandsk fejladresseret post, og at de personer, der boede på adressen med  

 nr. 159/9, ikke havde nogen anelse om, at han boede på adressen med nr.  

 159/6.
Han  

 oplyste yderligere, at post adresseret til hans tidligere adresse i Danmark  

 ville være blevet omadresseret til hans forældre/ægtefælle, og at fejlen,  

 hvis  

 a-kassen havde sendt girokortet til denne adresse, derfor ville være blevet  

 opdaget.
A-kassen har hertil oplyst, at de sendte et girokort til hans  

 tidligere adresse den 6. september 1997, men de kunne ikke sige, om dette  

 girokort blev returneret.
 Da det  

 tidligere medlem er 58 år gammel, er sletningen af væsentlig betydning for  

 hans  

 muligheder for at opnå efterløn.
A-kassen  

  

 traf den 19. juni 2002  

 afgørelse om, at sletningen af medlemskabet stod ved magt på trods af de nye  

 oplysninger i sagen.
A-kassen lagde særlig vægt på, at det tidligere medlem  

 ikke havde meddelt adresseforandring til selve a-kassen.
 Arbejdsdirektoratet  

  

 tiltrådte  

 afgørelsen den 12. november 2002, idet direktoratet lagde vægt på den  

 manglende  

 adresseforandring til a-kassen og på, at a-kassen ud fra de oplysninger, som  

 a-kassen havde, havde fulgt den korrekte procedure for sletning af  

 medlemskab.
 Ankenævnet  

  

 var enig i, at medlemskabet  

 ikke kunne genoprettes pr. 1. oktober 1997.
Genoprettelse af medlemskab Ankenævnet har behandlet  

 Deres klage på møde den 10. juli 2003.
Nævnet traf følgende A F G Ø R E L S E De kan ikke få genoprettet  

 medlemskabet af a-kassen per 1. oktober 1997.
BEGRUNDELSE Ankenævnet har ved  

 afgørelsen lagt til grund, at i  

  

 	  

    

 De i juni 1997 blev overflyttet fra xxx  

 til xxx Arbejdsløshedskasse (a-kassen), i  

  

 	  

    

 De den 1. september 1997 flyttede til  

 Thailand på en adresse, hvor husnummeret var 159/6, i  

  

 	  

    

 De meldte adresseflytning til  

 folkeregisteret, fagforbundet m.v., men ikke til a-kassen, i  

  

 	  

    

 a-kassen den 13. september 1997 modtog  

 meddelelse fra folkeregisteret om, at De var flyttet til Thailand på en  

 adresse, hvor husnummeret var 159/9, i  

  

 	  

    

 a-kassen kort efter denne meddelelse  

 sendte et girokort til opkrævning af medlemsbidrag for oktober 1997 til den  

 adresse, folkeregisteret havde opgivet, i  

  

 	  

    

 a-kassen, da girokortet ikke kom retur, den  

 5. november 1997 sendte en rykkerskrivelse til adressen med husnummeret  

 159/9,  

 og i  

  

 	  

    

 at a-kassen, da rykkerskrivelsen heller  

 ikke kom retur, den 9. december 1997 sendte et slettebrev til adressen med  

 husnummeret 159/9.
 Ankenævnet har endvidere  

 noteret sig, at De og a-kassen ikke er enige om, hvordan medlemsbidraget blev  

 betalt inden den 1. oktober 1997. De har oplyst, at kontingentet blev betalt  

 via PBS, og at De havde set medlemsbidraget til a-kassen på PBS-oversigterne  

 for juli og august 1997. A-kassen har oplyst, at De fik fremsendt girokort  

 til  

 betaling.
 Ankenævnet har ved  

 afgørelsen lagt vægt på, at en person kan blive slettet som medlem af  

 a-kassen  

 efter en nærmere bestemt procedure, hvis personen ikke betaler medlemsbidrag,  

 jf. § 78 i lov om arbejdsløshedsforsikring m.v. (Arbejdsministeriets  

 lovbekendtgørelse  

 nr. 27 af 13. januar 1997). De betalte ikke medlemskontingent til a-kassen i  

 hele den periode, hvor De boede i Thailand, hvilket var i perioden fra den 1.  

 oktober 1997 til den 2. juni 2002.
Ankenævnet har endvidere ved  

 afgørelsen lagt vægt på, at et medlem af xxx Arbejdsløshedskasse efter § 16 i  

 vedtægterne for a-kassen er forpligtet til at melde flytning af adresse til  

 a-kassen.
De meldte ikke flytning af adresse til a-kassen, men kun til  

 forbundet,  

 idet De gik ud fra, at forbundet og a-kassen udvekslede oplysninger.
 Ankenævnet kan godt forstå,  

 at De finder det uheldigt, at folkeregisteret opgav Deres adresse forkert til  

 a-kassen.  

 Ankenævnet finder imidlertid, at a-kassen set ud fra de oplysninger, som  

 a-kassen havde i sagen, umiddelbart behandlede sagen efter en korrekt  

 procedure, da a-kassen ikke havde mulighed for at vide, at girokortet,  

 rykkerbrevet og slettebrevet ikke kom frem til Dem, fordi ingen af disse  

 breve  

 blev sendt retur til a-kassen.
 Ankenævnet finder således,  

 at De må bære risikoen for, at De ikke meldte adresseflytning til a-kassen,  

 og  

 for, at uheldige omstændigheder som følge af den manglende adresseoplysning  

 førte til, at De blev slettet som medlem af a-kassen.
Ankenævnet har herved i  

 øvrigt lagt vægt på, at De har oplyst, at De havde tilmeldt betalingen af  

 Deres  

 medlemsbidrag til PBS.
De burde efter ankenævnets opfattelse ved kontrol af  

 PBS-oversigterne være blevet klar over, at De ikke betalte medlemsbidrag til  

 a-kassen, og herefter have rettet henvendelse til a-kassen relativt hurtigt  

 efter den 1. oktober 1997.
 Ankenævnet henviser til § 78  

 i lov om arbejdsløshedsforsikring m.v. (Arbejdsministeriets lovbekendtgørelse  

 nr. 27 af 13. januar 1997) og til § 16 i Vedtægterne for Ingeniørernes  

 Arbejdsløshedskasse.
 Ankenævnet tiltræder således  

 Arbejdsdirektoratets afgørelse af 12. november 2002.
På ankenævnets vegne xxx De kan læse om afgørelsens  

 faktiske og retlige grundlag på de følgende sider.
 Kopi til:
xxx Arbejdsløshedskasse  

  

 Arbejdsdirektoratet + akter 1. Sagsforløb Arbejdsdirektoratet  

 fremstillede sagen på følgende måde:
 "Det fremgår af sagen,  

 at a-kassen den 13. september 1997 modtog meddelelse fra CPR-registret om, at  

 De var flyttet fra xxx til 159/9 xxx, Thailand.
 A-kassen sendte i midten af  

 september 1997 en opkrævning af medlemsbidrag til Dem for perioden 1. oktober  

 1997 - 31. december 1997. Den 17. september 1997 sendte a-kassen et  

 udlandsinfo  

 brev til Deres adresse i Thailand, og brevet kom ikke retur.
 Da De ikke betalte  

 medlemsbidraget for oktober kvartal 1997, sendte a-kassen Dem et rykkerbrev  

 den  

 5. november 1997 med betalingsfrist til den 27. november 1997.
Den 9. december 1997 sendte  

 a-kassen Dem et slettebrev, hvoraf fremgik, at De var slettet som medlem af  

 a-kassen.
Det fremgik endvidere, at Deres medlemskab kunne genoprettes, hvis  

 De  

 betalte det skyldige beløb senest den 7. januar 1998.
 Da De ikke betalte det  

 skyldige beløb til tiden, blev De herefter slettet af a-kassen med virkning  

 pr.  

 1. oktober 1997.
De oplyste i Deres klage af  

 7. juni 2002, at De henvendte Dem i a-kassen den 3. juni 2002 for at anmode  

 om  

 arbejdsløshedsunderstøttelse.
De fik den chokerende meddelelse om, at De var  

 blevet slettet som medlem.
Ved en personlig henvendelse i  

    

  

 december måned 2001 havde a-kassen bekræftet,  

 at De var berettiget til dagpenge straks efter Deres hjemkomst og havde i den  

 forbindelse udleveret de nødvendige blanketter.
De konstaterede, at a-kassen  

 havde sendt slettebrevet til den forkerte adresse i Thailand.
De oplyste videre, at De  

 umiddelbart efter Deres ansættelse den 1. maj 1997 blev overflyttet fra xxx  

 til  

 a-kassen.
Opkrævningen foregik via PBS og De husker, at De havde set  

 a-kassens  

 opkrævninger på betalingsoversigten fra månederne juli og august 1997 inden  

 Deres udrejse omkring den 1. september 1997.
A-kassen traf den 19. juni  

 2002 afgørelse om, at a-kassen fastholdt slettelsen, og at Deres medlemskab  

 ikke kunne genoprettes.
A-kassen havde ikke registreret Deres fremmøde i  

 december måned 2001, men betvivlede det ikke, hvilket dog ikke ændrede  

 afgørelsen,  

 idet De ikke havde betalt restancen inden fristens udløb den 7. januar 1998.  

 Det fremgår af afgørelsen, at a-kassen ved søgning hos CPR-registret den 4.  

 juni 2002 fik den oplysning, at De den 6. april 1998 flyttede til adressen  

  

 159/6  

  

 xxx Thailand.
I brev af 28. juni 2002 har  

 De klaget over a-kassens afgørelse.
De anførte, at brevet blev sendt til den  

 forkerte adresse i Thailand, og normalt returneres breve fra udlandet ikke.  

 De  

 anførte, at De havde boet uafbrudt på den samme adresse i Thailand i perioden  

 1. juli 1997 - 31. maj 2002, og at det havde været muligt for skattevæsenet,  

 banker, forsikringsselskaber mv. at kommunikere med Dem på den korrekte  

 adresse.
De anmodede om, at Deres  

 medlemskab blev genoprettet.
De gjorde opmærksom på, at a-kassen i afgørelsen  

 havde udtalt, at a-kassen kan se bort fra overskridelse af klagefristen af  

 særlige grunde, hvilket kan være, at medlemmet kan dokumentere, at  

 slettebrevet  

 først er modtaget efter fristens udløb.
De mente derfor, at det forhold, at  

 De  

 aldrig modtog brevene, måtte sidestilles med, at de er modtaget efter  

 fristens  

 udløb.
De har i brev af 10.  

 september 2002 uddybet Deres klage.
De fraflyttede permanent den 1. september  

 1997, og De vedkendte, at De ikke underrettede a-kassen om Deres nye adresse,  

 men De vidste ikke, at der var pligt hertil, og desuden var De under  

 tidspres.  

 De var sikker på, at betaling skete via PBS.
De gav udtryk for, selvom  

 det kunne hævdes, at det var Deres ansvar at kontrollere, om der sker  

 indbetaling til a-kassen, så fratog det ikke den fra at foretage de  

 transaktioner på den rigtige måde, som var aftalt.
De undrede Dem bl.a. over,  

 at a-kassen den 1. september 1997 sendte giroindbetalingskort til Deres  

 adresse  

 i Thailand i stedet for via PBS i banken, at brevene fra a-kassen er sendt  

 til  

 den forkerte adresse, når andre myndigheder kunne finde adressen, at  

 CPR-registret pludselig ændrede adressen i april måned 1998, efter at De  

  

 (AMA: de)  

  

    

  

 har opgivet forkert adresse, og at  

  

 (AMA: om)  

  

 banken har afvist en  

 opkrævning fra a-kassen, og hvorfor de ikke kan se så langt tilbage i tiden.
 De anførte, at postvæsenet i  

 Thailand ikke spekulerer på, om de rigtige mennesker bor på den angivne  

 adresse  

 og bestemt aldrig ville bruge penge på at returnere et brev, hvis modtageren  

 skulle vise sig at være en anden end angivet på brevet.
 Direktoratet sendte Deres  

 brev til a-kassen med anmodning om deres bemærkninger.
A-kassen har fremført, at  

 man har fulgt rykker- og sletteproceduren, at De ikke meddelte adresseændring  

 til a-kassen, og at a-kassen forsøgte at finde Deres nye adresse via  

 CPR-registret.
A-kassen har videre fremført, at registret meddelte en forkert  

 adresse, men det er stadig Deres ansvar, idet De ikke havde meddelt  

 adresseændring.
A-kassen vil ikke modsætte sig, hvis direktoratet finder  

 hjemmel til at ændre afgørelsen til Deres fordel, og i den forbindelse tage i  

 betragtning, at CPR-registret oplyste en forkert adresse.
 Direktoratet sendte  

 a-kassens brev til Dem og bad om eventuelle bemærkninger hertil.
 De har bl.a. fremført, at  

 det åbenbart er CPR-registrets fejl, at brevene er sendt til den forkerte  

 adresse, men det er glædeligt, at a-kassen finder det uheldigt, at det undrer  

 Dem, hvorfra a-kassen viste, at De var flyttet, at a-kassen ikke burde  

 mundtligt have accepteret at tilmelde til PBS, men derimod have afvist det.
De har gjort opmærksom på,  

 at det ikke er manglende vilje fra Deres side, at medlemsbidraget ikke er  

 blevet betalt, men fordi problemet ikke var kommet til Deres kendskab." Sekretariatet er enig i  

 fremstillingen med de ovenfor anførte rettelser, (der følger af  

 Arbejdsdirektoratets udtalelse af 20. december 2002 med hensyn til  

 sagsfremstillingens side 5, afsnit 4).
2. Arbejdsdirektoratets afgørelse Direktoratet traf den 12.  

 november 2002 følgende afgørelse:
 "Deres medlemskab af  

 a-kassen kan ikke blive genoprettet pr. 1. oktober 1997.
Begrundelse Direktoratet har lagt til  

 grund, at De i brev af 9. december 1997 blev slettet som medlem af a-kassen,  

 fordi De ikke betalte medlemsbidraget.
Slettelsen havde virkning pr. 1.  

 oktober  

 1997.
Hvis medlemskabet ønskes  

 genoprettet i denne situation, skal det skyldige beløb betales inden 4 uger  

 efter, at slettebrevet er sendt.
Det fremgår af § 78, stk. 5, i lov om  

 arbejdsløshedsforsikring m.v., jf. lovbekendtgørelse nr. 27 af 13. januar  

 1997.
 I Deres tilfælde var  

 genoprettelsen af medlemskabet således betinget af, at De betalte alt  

 skyldigt  

 og forfaldent medlemsbidrag inden fristens udløb.
 Direktoratet har lagt vægt  

 på, at De ikke betalte det skyldige beløb inden fristens udløb den 7. januar  

 1998.
De har i klagen gjort  

 opmærksom på, at a-kassen i sin afgørelse har udtalt, at man kan se bort fra  

 overskridelse af klagefristen, når der er særlig grund til det, hvilket kan  

 være, at medlemmet kan dokumentere, at slettebrevet først er modtaget efter  

 fristens udløb.
De mener, at det forhold, at brevene aldrig er modtaget må  

 kunne sidestilles med, at de er modtaget efter fristens udløb.
Vi har lagt til grund, at  

 a-kassen har fulgt den fremgangsmåde, der er foreskrevet i § 78 i lov om  

 arbejdsløshedsforsikring m.v.
De særlige grunde, der kan være tale om, er  

 ekstraordinære og force majeure-lignende omstændigheder.
Da der ikke  

 foreligger  

 sådanne omstændigheder i Deres sag, kan der ikke ses bort fra overskridelse  

 af  

 fristen for betaling.
Vi har lagt vægt på, at  

 a-kassen har forsøgt at finde Deres adresse via CPR-registret.
Selvom  

 registret  

 oplyste en forkert adresse til a-kassen, kan det ikke føre til et andet  

 resultat.
Vi har lagt vægt på, at De ikke meddelte adresseændring til  

 a-kassen,  

 hvilket De har pligt til ifølge a-kassens vedtægter § 16.
Vi har videre lagt vægt på,  

 at a-kassen ikke har fået brevene, som er sendt til Dem, retur fra Thailand.  

 A-kassen har derfor ikke haft anledning til at tro, at De ikke skulle have  

 modtaget brevene, og derfor har man ikke haft grund til at foretage sig  

 yderligere for at sikre, at De modtog brevene.
Det forhold, at postvæsenet i  

 Thailand ikke returnerer breve, hvis modtageren er en anden end anført på  

 brevet, kan ikke forudsættes bekendt.
 Det er derfor direktoratets  

 opfattelse, at De selv må bære risikoen for, at brevene ikke er kommet frem  

 til  

 Dem.
Vi mener heller ikke, at det  

 forhold, at a-kassen telefonisk har sagt, at betaling fortsat skal ske via  

 PBS,  

 kan føre til et andet resultat.
Vi har lagt til grund, at a-kassen har  

 oplyst,  

 at PBS alene er en aftale mellem Dem og banken, som a-kassen ikke kan indgå  

 på  

 Deres vegne." 3. Klagen til ankenævnet De skrev  

 følgende i Deres klage til ankenævnet af 23. november 2002:
"Angående sag xxx: Klage vedrørende medlemskab  

 af xxx Det er med stor beklagelse,  

 at jeg d. 21. november har modtaget Arbejdsdirektoratets afslag på ovennævnte  

 klagesag.
 Idet jeg finder afgørelsen  

 urimelig, skal jeg derfor hermed anke afslaget til Arbejdsmarkedets Ankenævn.
 I afslaget lægger  

 Arbejdsdirektoratet bl.a. til grund, at der skal foreligge "force  

 majeure-lignende omstændigheder", for at man kan anvende den eneste  

 undtagelsesregel i loven, nemlig hvis man ikke har modtaget slettebrevet  

 inden  

 betalingsfristens udløb, som jeg hævder, bør kunne sidestilles med, at jeg  

 aldrig har modtaget brevet, bl. a. pga. "ekstraordinære"  

 omstændigheder fordi CPR ved en fejl opgiver en forkert adresse.
 I de til mig fremsendte  

 kopier af loven og vejledninger til loven fremgår det ingen steder, at der  

 skal  

 foreligge "force majeure-lignende omstændigheder".
 Når der i loven kun  

 forekommer denne undtagelse, så er det netop, fordi man anser det for yderst  

 vigtigt, at medlemmet i det mindste går en mulighed for at  

  

 reagere  

  

 , før en så vigtig handling som en sletning finder sted,  

 uanset at arbejdsløshedskassen angiver at have fulgt almindelige procedurer  

 og  

 rutiner.
 Jeg fik netop  

  

 aldrig  

  

 den mulighed for at reagere og  

 bringe sagen i orden, hvilket jeg anser for at være et nøglepunkt i sagen.
 Da jeg i morgen p.g.a. et  

 midlertidigt job skal på en to ugers forretningsrejse til asien, skal jeg  

 snarest efter min hjemkomst fremsende yderligere uddybende klagepunkter til  

 afslaget."  


  

 De skrev endvidere følgende i Deres supplerende klage til ankenævnet af 17.  

 december 2002:
 "I fortsættelsen af mit  

 brev af 23. november skal jeg hermed uddybe begrundelsen for min anke af  

 ovennævnte klagesag.
Først skal jeg dog henlede  

 opmærksomheden på nogle fejl i Deres resumé midt på side 5/6, hvor det  

 anføres,  

 at "CPR-registret pludselig ændrede adresse i 1998, efter at jeg har  

 opgivet forkert adresse, og at banken har afvist en opkrævning fra  

 a-kassen." Begge konklusioner er ikke rigtige.
Jeg har ikke opgivet  

 forkert adresse til Folkeregistret/CPR og har derfor heller ikke senere  

 ændret  

 den igen.
Fejlen er opstået i CPR, og CPR har derfor senere i 98 rettet  

 fejlen  

 af en for mig ukendt årsag.
Desuden har jeg netop  

  

 ikke  

  

 kunnet få oplyst fra banken, om  

 den skulle have afvist en opkrævning fra a-kassen, da banken ikke kan se så  

 langt tilbage.
Men hvorfor skulle den have gjort det, da den altid før har  

 betalt? Sagen er nok snarere, at a-kassen ikke har sendt den opkrævning til  

 banken som normalt, men har søgt efter en anden adresse af en uklar årsag,  

 som  

 a-kassen endnu ikke har besvaret.
Havde man sendt opkrævningen til banken  

 eller  

 min gamle adresse, havde der slet ingen problemer været.
Det er korrekt, at jeg ikke  

 vidste, at man havde pligt til at informere adresseændring til xxx, og jeg  

 har  

 derfor aldrig gjort det i de 30 år, siden jeg blev indmeldt.
Det er nok de  

 færreste medlemmer, som kender og har læst § 16, som der henvises til.  

 Paragraffen er formodentlig indført, da xxx er blevet adskilt fra xxx,  

 hvortil  

 jeg altid har meddelt adresseændringer.
Den mest urimelige  

 begrundelse for afslag findes dog på side 2/6, hvor man anfører, at § 78 kun  

 kan finde anvendelse i tilfælde af force-majeure.
Som allerede nævnt i mit  

 brev  

 af 23. november mener jeg ikke, at det kan dokumenteres.
Den mest groteske  

 begrundelse for afslaget er dog den antagelse i xxx, at postvæseneti et  

 u-land  

 som Thailand må kunne formodes at fungere lige så godt som i Danmark, hvor et  

 brev kun bliver afleveret, hvis modtagerens navn står nævnt på postkassen, og  

 ellers  

 bliver returneret til afsenderlandet.
Hvis det virkelig er  

 forståelsesniveauet  

 i xxx i forhold til andre lande, må man med rette kunne drage tvivl om  

 kravene  

 til administrationens evne til at kunne tænke rationelt og til, hvor naiv man  

 må have lov til at være i sit arbejde.
 Sluttelig, men ikke mindst  

 forekommer direktoratets opfattelse om, at medlemmer, der arbejder i  

 udlandet/u-lande, selv må bære risikoen for, at brevene kommer frem til dem,  

 som både urimelig og arrogant.
Skal det virkelig forstås  

 således at "a-normale" medlemmer, som tillader sig at tage arbejde  

 i  

 udlandet, ikke har krav på samme service eller rimelig behandling som  

 hjemmeboende medlemmer? Kan det være rigtigt, at  

 medlemmer, der "tjener" deres land ved at fremme den eksport, som  

 hele Danmark lever af, ved at tage arbejde i u-lande, ofte under ugunstige og  

 pressede forhold, at disse medlemmer ydermere skal være parate til at løbe  

 den  

 yderligere risiko også at miste deres rettigheder, fordi "posten"  

 ikke når frem til dem i tide eller overhovedet? I så fald må man på det  

 kraftigste fraråde andre medlemmer at tage arbejde i udlandet, så det ikke  

 får  

 uventede konsekvenser for deres senere tilværelse.
Begrundelserne for  

 direktoratets afslag forekommer yderst urimelige og uforståelige, hvorfor jeg  

 klart må anke afgørelsen til Arbejdsmarkedets Ankenævn, også af principielle  

 årsager, idet jeg håber og forventer en bredere vurdering af selve  

 sagsforløbet, i stedet for urimeligt paragrafrytteri." 4. Arbejdsdirektoratets bemærkninger til klagen Arbejdsdirektoratet skrev  

 følgende den 20. december 2002:
 "Direktoratet sender  

 klager af 23. november 2002 og 17. december 2002 over afgørelse af 12.  

 november  

 2002.
 Der er ikke kommet nye  

 oplysninger, der giver direktoratet anledning til at ændre afgørelsen.
Vi beklager fejlen i vores  

 afgørelse på side 5, afsnit 4, i sagsfremstillingen, hvor "De"  

 skulle  

 have været skrevet med lille begyndelsesbogstav, idet det refererer til  

 CPR-registret.
Næstfølgende sætning skulle have været "om banken  

 eventuelt  

 har afvist en opkrævning fra a-kassen".
 xxx har i sin klage af 23.  

 november 2002 bl. a. gjort gældende, at det forhold, at et medlem ikke har  

 modtaget slettebrevet inden betalingsfristens udløb, bør kunne sidestilles  

 med,  

 at han aldrig har modtaget brevet bl.a. på grund af  

 "ekstraordinære"  

 omstændigheder, fordi CPR-registret ved en fejl opgiver en forkert adresse.
 xxx har vedkendt, at han  

 ikke underrettede a-kassen om den nye adresse.
Direktoratet mener, at xxx  

 selv har ansvaret for, at betaling sker til tiden, og selv må bære risikoen  

 for, at brevene ikke er kommet frem.
Direktoratet har videre lagt vægt på, at  

 xxx ikke har betalt medlemsbidrag i ca. 5 år og først ved sin hjemkomst i  

 juni  

 2002 erfarede, at han var blevet slettet." 5. Nyt efter klagen Intet.
6. Regler Lov om arbejdsløshedsforsikring m.v.  

 (Arbejdsministeriets lovbekendtgørelse nr. 27 af 13. januar 1997) § 78.  

  

 Et medlem skal betale medlemsbidrag efter § 76 til de af  

 kassen fastsatte tidspunkter.
Medlemsbidraget skal vedrøre en nærmere angiven  

 periode.
 Stk. 2. Et medlem, der  

 undlader at betale medlemsbidrag rettidigt, slettes som medlem af kassen med  

 virkning fra det tidspunkt, indtil hvilket medlemmet har betalt bidrag.  

 Slettelse kan dog kun finde sted, hvis medlemmet ikke har betalt det skyldige  

 medlemsbidrag senest 3 uger efter, at medlemmet skriftligt er blevet  

 underrettet om kontingentrestancen.
Stk. 3. Skrivelsen efter  

 stk. 2, 2. pkt., skal afsendes til de medlemmer, der ved den forudgående  

 måneds  

 slutning ikke har betalt det fulde medlemsbidrag, der forfalder til betaling  

 i  

 denne måned.
Skrivelsen skal udtrykkelig angive, at medlemmet vil blive  

 slettet, hvis det skyldige medlemsbidrag ikke bliver betalt.
 Stk. 4. Hvis der af kassen i  

 forbindelse med udsendelse af skrivelsen efter stk. 2, 2. pkt., opkræves et  

 restancegebyr, betragtes dette som en del af det skyldige medlemsbidrag.
 Stk. 5. Hvis det skyldige  

 medlemsbidrag samt senere forfaldent medlemsbidrag og eventuelt  

 restancegebyr,  

 jf. stk. 2-4, betales senest 4 uger efter, at medlemmet skriftligt er blevet  

 orienteret om slettelsen, ophæves slettelsen.
Vedtægter for xxx Medlemmernes pligter § 16.  

  

 Et medlem har pligt til at meddele bopælsændring til  

 a-kassen.
