Nævnet har truffet afgørelse om, at den i forbindelse med  

 kursusarrangementer, danseskoler o lign omhandlede udlejning af lokaler anses  

 som udlejning af fast ejendom, der ikke er omfattet af afgiftspligten.
Det er  

 dog en forudsætning, at der ikke er servering i lokalerne.
 Nævnet har endvidere godkendt, at hoteller og restaurationer, når de råder  

 over egentlige kursusfaciliteter (undervisningsrum, grupperum mv.), uden  

 konsekvenser for den fulde fradragsret kan holde 5 pct af prisen for det  

 samlede kursusarrangement (kursuslokaler, servering og eventuel overnatning)  

 uden for den afgiftspligtige værdi/omsætning som vederlag for benyttelsen af  

 undervisnings- og mødelokaler, dog højst 2 pct af den totale omsætning om  

 året.
 Udlejning af lokaler (sale mv.) i forbindelse med møder, danseskoler,  

 gymnastik, teatersal o lign kan tillige holdes uden for den afgiftspligtige  

 værdi/omsætning uden konsekvenser for den fulde fradragsret, når den  

 afgiftsfri lokaleleje ikke overstiger 2 pct af virksomhedens totale  

 årsomsætning.
 Ministeriet for skatter og afgifter har bestemt, at der skal ske særskilt  

 fakturering af den afgiftspligtige, henholdsvis afgiftsfri omsætning, jf.  

 lovens § 17, stk. 6.
 Se også Mn.929.
