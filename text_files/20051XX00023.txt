Skriftlig fremsættelse (5. oktober 2005) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov  

 om ændring af  

 ophavsretsloven (Følgeretsvederlag) (Lovforslag nr.
L 27).
Lovforslaget har til formål at gennemføre direktiv  

 2001/84/EF af 27. september 2001 om følgeret for ophavsmanden til et  

 originalkunstværk.
Direktivet skal være gennemført inden den 1. januar 2006.
 Følgeretten indebærer, at kunstneren skal have en procentdel  

 af salgsprisen, når hans eller hendes kunstværk videresælges ved fx auktions-  

 eller gallerisalg.
 Følgeretsdirektivet harmoniserer de eksisterende  

 følgeretsordninger inden for EU og indfører følgeretten i de lande, som ikke  

 hidtil har haft en sådan ordning.
I ophavsretsloven har der siden 1990 været en  

 følgeretsordning, hvorefter der ved erhvervsmæssigt videresalg af kunstværker  

 skal betales 5 % af salgsprisen til kunstneren.
Der skal ikke betales  

 vederlag  

 i de situationer, hvor salgsprisen ikke overstiger 2.000 kr.
Opkrævning og  

 den  

 praktiske administration varetages af Copy-Dan Billedkunst, som  

 videreformidler  

 vederlaget til de berørte kunstnere.
Med lovforslaget søges den nuværende ordning, som må anses  

 for at være velfungerende, så vidt muligt videreført uændret.
Som følge af  

 direktivet er det nødvendigt at indføre en degressiv skala for vederlagets  

 beregning i stedet for den gældende enhedssats på 5 %. Direktivet giver  

 mulighed for at bevare en procentsats på 5 % for salg op til 50.000 euro, og  

 denne mulighed foreslås udnyttet.
 Endvidere foreslås den gældende mindstegrænse på 2.000 kr.  

 principielt opretholdt, dog omregnet til euro, således at den kommer til at  

 udgøre 300 euro.
 Følgeretsvederlaget skal som udgangspunkt betales af sælger,  

 men det foreslås, at også køberen kan pålægges pligt til at betale vederlag i  

 de tilfælde, hvor det alene er køberen, der optræder som professionel på  

 kunstmarkedet.
Endelig foreslås det, at der indføres en ret til indhentning  

 af information.
Retten indebærer, at forvaltningsselskabet, Copy-Dan  

 Billedkunst,  

 kan stille krav om, at de professionelle aktører, fx auktionshuse, indsender  

 de  

 oplysninger, der er nødvendige for at sikre vederlagets betaling.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Folketingets velvillige behandling.
