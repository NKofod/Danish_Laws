1. INDLEDNING Lænderyglidelser er ikke optaget på fortegnelsen over erhvervssygdomme.
 Arbejdsskadestyrelsen kan derfor kun anerkende lidelserne som  

 erhvervssygdomme efter forelæggelse for Erhvervssygdomsudvalget.
Erhvervssygdomsudvalget består af repræsentanter for LO, DA, FTF, de  

 offentlige arbejdsgivere, Sundhedsstyrelsen og Arbejdstilsynet.
Direktøren  

 for Arbejdsskadestyrelsen er formand.
 Ved vurderingen i den enkelte sag skal udvalget tage stilling til, om  

 lidelsen udelukkende eller i overvejende grad må antages at være forårsaget  

 af arbejdsforholdene.
 Arbejdsskadestyrelsen følger normalt indstillingerne fra udvalget.
Erhvervssygdomsudvalget og Arbejdsskadestyrelsen har i de senere år fulgt  

 en praksis, som er beskrevet i rapporten, »Lænderyglidelse.
En  

 erhvervssygdom ?», som er udgivet af Arbejdsskadestyrelsen i marts 1993.
En dom afsagt af Højesteret i januar 1993 (refereret i Ugeskrift for  

 Retsvæsen 1993, side 226) har siden fået betydning for vurderingen af sager  

 om ekstremt tunge enkeltløft i akavede stillinger.
Der henvises til pkt. 2.2.
 Erhvervssygdomsudvalget lægger til grund, at tungt løftearbejde gennem  

 lang tid øger risikoen for at udvikle kroniske lænderyglidelser.
Udvalget lægger desuden til grund, at denne risiko øges i takt med - stigende hyppighed af løft - stor vægt af de enkelte byrder og - jo mere akavede omstændigheder løftearbejdet er udført under.
Lænderyglidelser kan også opstå af andre årsager end dem, der kan henføres  

 til arbejdsmiljøet, eller de kan opstå uden kendt årsag.
Derfor er der i  

 udvalgets praksis en række betingelser, der skal være opfyldt, for at  

 lænderyglidelser kan anerkendes som arbejdsskader.
Arbejdstilsynet varetager forebyggelse af lænderyglidelser ved  

 iværksættelse af ændring af arbejdspladsens indretning og arbejdets  

 udførelse.
I denne publikation beskrives alene Erhvervssygdomsudvalgets  

 anbefaling til Arbejdsskadestyrelsens anerkendelsespraksis.
Udvalgets praksis belyses i det følgende ved hjælp af talangivelser, og  

 det er vigtigt at understrege, at de angivelser, der fremgår af denne  

 information, ikke kan eller skal opfattes som absolutte krav til eller  

 betingelser for, at en sag kan anerkendes eller afvises som en arbejdsskade.  

 Ved afgørelsen skal der tages hensyn til alle sagens omstændigheder, og  

 tallene - antal år og vægtangivelser - har ikke altid den værdi, der normalt  

 tillægges talangivelser.
Det skal også ses på baggrund af, at oplysningerne  

 ofte er forbundet med usikkerhed, allerede fordi der er tale om forhold, som  

 ligger tilbage i tiden.
 Ved anerkendelse af ryglidelser stiller Erhvervssygdomsudvalget krav til  

 belastningen, lidelsen og dokumentationen.
2. BELASTNINGEN Udgangspunktet er, at lænderyglidelser kan anerkendes som arbejdsskader,  

 når - der har været tale om løftearbejde i 8-10 år, og - det samlede daglige løftearbejde har været på ca. 10 tons eller mere og - de enkelte byrder har været tunge, dvs. ca. 50 kg for mænd og ca. 35 kg  

 for kvinder.
Det er alene egentlige løft, der indgår i vurderingen af det udførte  

 arbejde.
Skub og træk af genstande falder således udenfor.
2.1. REDUKTIONSFAKTORER Der kan være særlige omstændigheder ved løftearbejdet, som medfører, at  

 udvalget finder behov for at slække på kravene til det samlede løftearbejde  

 over tid, det samlede daglige løftearbejde og vægten af den enkelte byrde.
 De særlige omstændigheder kaldes i det følgende reduktionsfaktorer.
 Udvalget er efter omstændighederne gået med til, at kravene til vægten af  

 den enkelte byrde reduceres i tilfælde, hvor der er tale om særlig akavede  

 løftestillinger, og der er eksempler på, at vægten har været nede på ca. 8 kg  

 for mænd og ca. 5 kg for kvinder.
 Hvor der har været tale om ekstreme belastninger og et meget stort dagligt  

 samlet løftearbejde, har udvalget accepteret en belastningsperiode på under  

 8-10 år, og udvalget har i et enkelt tilfælde vurderet, at 3-4 års arbejde  

 har været tilstrækkeligt.
Reduktionsfaktorerne er - løft over skulderhøjde - mere end 1 løft pr. minut - løft, der indebærer vrid i lænden, - løft i foroverbøjet stilling eller - løft i mere end ½ arms afstand fra kroppen.
2.1.1. SPECIELT OM DET SAMLEDE DAGLIGE LØFTEARBEJDE Kravet om ca. 10 tons nedsættes i visse tilfælde til fx 8 tons, - hvis belastningen har varet væsentligt længere end 8-10 år - hvis der er tale om en kvinde eller en særlig spinkel mand eller en  

 meget ung person - hvis tunge byrder både løftes og bæres over lang afstand eller - hvis der har været tale om mindst 3-4 reduktionsfaktorer, og de enkelte  

 byrder har været 15-18 kg eller derover.
 Hvis flere af disse forhold gør sig gældende, kan vægtkravet reduceres,  

 især når andre belastningsforhold også peger i den retning, jf. nedenfor, men  

 der vil normalt ikke blive tale om anerkendelse, hvis det samlede daglige  

 løft er mindre end ca. 6 tons.
2.1.2. SPECIELT OM TIDSKRAVET Kravet om 8-10 år kan nedsættes, hvis der har været tale om meget store  

 løftemængder, dvs. over 15 tons dagligt.
 Spændvidden i udvalgets praksis kan illustreres ved, at udvalget i enkelte  

 tilfælde har vurderet, at en samlet belastningsperiode på 3-4 år i nogenlunde  

 sammenhæng efter omstændighederne kunne være tilstrækkeligt til anerkendelse,  

 når den daglige løftemængde har været ca. 25 tons.
2.2. EKSTREMT TUNGE ENKELTLØFT Ved vurderingen af anerkendelsesspørgsmålet i sager om ekstremt tunge  

 enkeltløft er det afgørende, at der er tale om uhåndterlige genstande, der  

 løftes i akavede stillinger.
Et ekstremt tungt enkeltløft er et løft af ca. 100 kg's vægt.
Det er  

 yderligere en betingelse, at den samlede daglige løftemængde, herunder de  

 tunge enkeltløft og eventuelt andet løftearbejde, har været på mindst 3,5  

 tons.
 Kravene til vægten af byrden kan nedsættes, når der er en eller flere  

 reduktionsfaktorer, som nævnt under 2.1. Der er dog ikke eksempler på, at  

 udvalget ved ekstremt tunge enkeltløft har indstillet anerkendelse, når  

 vægten har været under 25 kg for kvinder og 35 kg for mænd.
 Efter praksis stilles der krav om regelmæssigt løftearbejde gennem mindst  

 8 år, hvor der dagligt har været tale om ekstremt tunge enkeltløft udført  

 under særdeles akavede omstændigheder.
2.3. SPECIELT OM PLEJE- OG BEHANDLINGSARBEJDE Det er i flere undersøgelser påvist, at plejepersonale i vidt omfang  

 udvikler lidelser i lænderyggen.
 Der er på nuværende tidspunkt delte meninger om, hvorvidt der foreligger  

 tilstrækkelig lægevidenskabelig dokumentation til at kunne tage stilling til,  

 hvilke belastninger der netop for denne gruppe fører til, at lidelserne  

 opstår.
Ved vurderingen af sagerne har Erhvervssygdomsudvalget taget udgangspunkt  

 i, at arbejdet ikke uden videre kan sammenlignes med andet løftearbejde.
Der  

 er ofte tale om kombinerede løft og træk og støtte i arbejdsstillinger, der  

 kan være uheldige.
 Erhvervssygdomsudvalget har på denne baggrund og med udgangspunkt i  

 kriterierne for andet løftearbejde lagt til grund, at det er det tungeste  

 arbejde i fagene, der må antages at føre til skaderne.
Udvalget lægger vægt på, at der enten har været tale om usædvanligt tungt  

 arbejde i mindst 15 år, eller om ekstremt tungt arbejde i mindst 10 år.
Om  

 bedømmelsen af belastningen i tilfælde, hvor der har været en kombination af  

 forskellige løftesituationer, henvises til pkt. 2.6.
 Ved usædvanlig tungt plejearbejde forstås plejearbejde med tungt pleje- og  

 mobiliseringskrævende klientel, der nødvendiggør løft størstedelen af  

 arbejdstiden under snævre eller på anden måde akavede pladsforhold, hvor der  

 ikke eller kun lejlighedsvis har været anvendt hjælpemidler til løftene, og  

 hvor der ved en stor del af arbejdet ikke har været to om patientløft.
 Ekstremt tungt plejearbejde defineres som en belastning med løft ud over  

 det ovenfor beskrevne, fx at den pågældende i en periode har haft ansvaret  

 for patienter, der har et usædvanligt stort behov for mobilisering og  

 flytning eller for ekstremt hyppige toiletbesøg.
I langt de fleste af de anerkendte sager har der været tale om usædvanligt  

 tungt plejearbejde.
I meget få af de anerkendte sager har skadelidte udført  

 ekstremt tungt plejearbejde.
Denne afgrænsning indebærer, at portørarbejde, arbejde som redder,  

 almindeligt blandet sygeplejerskearbejde, almindeligt varieret  

 sygehjælperarbejde og hjemmehjælperarbejde og almindeligt pædagogarbejde i  

 daginstitutioner ikke tillægges betydning for en eventuel skade.
Det gælder  

 ved anerkendelse i Arbejdsskadestyrelsen.
Det skal bemærkes, at  

 Arbejdstilsynet generelt og konkret vejleder og afgiver påbud ved skadelige  

 indretninger og arbejdsprocedurer i de nævnte typer arbejde.
Det skal konkret dokumenteres, at der har været tale om omstændigheder som  

 beskrevet ovenfor.
Hvis det dokumenteres, er det til gengæld ikke afgørende,  

 om formålet med arbejdet er pleje, behandling eller pædagogisk aktivitet.
 De vigtigste faktorer for tyngden af plejearbejde er sammensætningen af  

 patienter og klienter i forhold til pleje- og løftebehov og de forhold,  

 hvorunder arbejdet udføres.
 Det forudsættes, at der ikke er tale om helt eller delvist selvhjulpne  

 patienter mv.
De pågældende skal have behov for bistand, navnlig til flytning fra et  

 sted til et andet mange gange dagligt, fx fra seng til kørestol, fra kørestol  

 til toilet osv.
Fx hemiparetiske og spastiske patienter må i almindelighed  

 betragtes som tungt klientel.
 Et sådant behov ses i almindelighed kun på plejehjem og ved visse former  

 for hjemmepleje, men kan også forekomme på fx langtidsmedicinske  

 hospitalsafdelinger og på visse af de tidligere særforsorgsinstitutioner.
Mental retardering og svær demens kombineret med fysiske handicap kan også  

 føre til, at klientellet må betragtes som tungt.
Det kræves, at kombinationen  

 af fysisk og mentalt handicap giver et behov for betydelig fysisk bistand.
En  

 mental retarderet, der selv kan klæde sig på, kan ikke i denne sammenhæng  

 betragtes som en del af et tungt klientel, selv om nøje opsyn og instruktion  

 er nødvendig.
 På de fleste hospitalsafdelinger, hvor patienterne bortset fra den akutte  

 sygdom er raske og selv kan medvirke ved flytninger, er der normalt ikke tale  

 om så tungt arbejde, at det kan føre til anerkendelse.
Tilsvarende gælder for intensivafdelinger, hvor der normalt er tale om  

 patienter, der ikke har et stort mobiliseringsbehov.
Arbejde med  

 terminalpleje med hyppige vendinger vil normalt heller ikke i sig selv kunne  

 føre til anerkendelse.
 Arbejdet kan være karakteriseret ved, at det foregår under snævre  

 pladsforhold.
Snævre pladsforhold betyder, - at der ikke kan være de nødvendige hjælpemidler til stede - at der ikke kan være to om løftet, eller - at hjælperen ikke kan komme helt tæt på klienten.
Sådanne forhold kan erfaringsmæssigt forekomme især på ældre institutioner  

 og i private hjem.
Det er ofte toilet-, senge- og badeforholdene, der gør  

 arbejdet vanskeligt.
 Hvis der anvendes hjælpemidler i arbejdet, eller hvis der normalt er flere  

 om at løfte, vil skaden ikke kunne anerkendes som en arbejdsskade.
 Det er af afgørende betydning for en anerkendelse, at de tunge opgaver har  

 domineret hovedparten af arbejdstiden.
2.4. ANDRE FORHOLD, DER KAN VÆRE AF BETYDNING VED VURDERINGEN AF  

 BELASTNINGEN Løft på ujævnt eller glat underlag gør arbejdet ekstra vanskeligt og  

 indgår i vurderingen af det samlede løftearbejde i den enkelte sag, men har  

 ikke nogen selvstændig betydning.
 Det betyder, at disse forhold normalt vil tale for anerkendelse, hvis der  

 er tale om et grænsetilfælde.
2.5. DOKUMENTATION FOR LØFTEARBEJDET Der skal i det enkelte tilfælde være dokumentation for, at arbejdet har  

 indebåret løftearbejde.
Det er således på den ene side ikke tilstrækkeligt, at der har været tale  

 om arbejde i en branche, hvor branchebeskrivelser viser, at der i  

 almindelighed er tale om hårdt fysisk arbejde, der belaster ryggen.
Sådanne  

 mere generelle beskrivelser støtter imidlertid de oplysninger, der i øvrigt  

 fremskaffes som led i den enkelte sags behandling.
På den anden side kan ansatte inden for brancher, hvor der i almindelighed  

 ikke er tale om hårdt rygbelastende arbejde, få ryglidelser anerkendt som en  

 arbejdsskade, hvis det dokumenteres, at netop denne person har haft  

 løftearbejde som beskrevet ovenfor.
Det stiller imidlertid særlige krav til  

 dokumentationen, når der er tale om belastninger, der afviger fra normen i  

 branchen.
 Dokumentationen i den enkelte sag vil typisk kunne bestå af:
- forklaring fra skadelidte selv, evt. støttet af en udredning fra en  

 fagforening, - forklaring fra arbejdsgiver, - rapporter fra Arbejdstilsynet og fra Bedriftssundhedstjenesten, - speciallægeerklæringer og erklæringer fra arbejdsmedicinske klinikker,  

 støttet af spørgeskemaer, der sikrer, at skadelidte får lejlighed til at  

 besvare alle relevante spørgsmål, - ATP-oplysninger, der belyser arbejdets varighed, - udskrivningskort og journaludskrifter fra hospitaler og praktiserende  

 læger, evt. arbejdsmedicinske vandrejournaler, - skatte- og lønoplysninger, der belyser arbejdets varighed, - oplysninger fra kontanthjælps-, pensions- og revalideringssager, - oplysninger om overførselsindkomster i øvrigt.
2.6. BEDØMMELSEN AF BELASTNINGEN Om lidelsen anerkendes eller afvises som arbejdsskade beror på en samlet  

 vurdering af det arbejde, som den pågældende har udført.
 Den samme person har ofte haft flere arbejdsforhold, og belastningerne har  

 ofte været forskellige.
 Hvis belastningerne hver for sig opfylder kravene, men den tidsmæssige  

 udstrækning af arbejdet i det enkelte arbejdsforhold ikke er tilstrækkelig,  

 indgår alle arbejdsforhold i den samlede bedømmelse.
Det gælder også, hvis belastningerne i de enkelte arbejdsforhold har været  

 af forskellig karakter.
I så fald er det en forudsætning, at belastningerne  

 hører ind under en eller flere af de 3 grupperinger af løftesituationer, der  

 nævnes i det følgende, dvs.
- stort samlet dagligt løft - ekstremt tunge enkeltløft og - usædvanligt tungt pleje- og behandlingsarbejde.
 Som eksempel på kombination af forskellige løftesituationer, hvor  

 belastningsperioder samlet indgår i vurderingen, kan nævnes arbejde, hvor der  

 2/3 af tiden har været stort samlet dagligt løftearbejde og 1/3 af tiden  

 ekstremt tunge enkeltløft.
Afgørelsen vil imidlertid også i sådanne tilfælde bero på en samlet  

 vurdering af alle de faktorer, der udtrykker belastningen, således som disse  

 faktorer beskrives tilbage i tiden.
I vurderingen indgår naturligvis, at det  

 kan være vanskeligt at beskrive forholdene langt tilbage i tiden.
 De beskrevne arbejds- og dermed belastningsfaktorer, som indgår i  

 vurderingen, skal have været den pågældendes hovedfunktion.
På den ene side betyder det, at begrebet »dagligt« giver plads  

 til, at der kan ses bort fra afbrydelser af kortere varighed.
Det gælder,  

 hvadenten afbrydelsen skyldes, at den pågældende i de korte perioder udfører  

 andet arbejde på arbejdspladsen, eller der er tale om kortere  

 arbejdsløshedsperioder.
 På den anden side betyder det, at belastninger af lænderyggen, som i en  

 lang periode kun er forekommet i enkelte korte og spredte ansættelsesforhold  

 eller ved udførelse af kortvarigt sæsonarbejde, normalt ikke tælles med, når  

 perioderne lægges sammen.
3. LÆNDERYGLIDELSE Der skal være tale om en varig lidelse i lænderyggen.
Forbigående gener,  

 fx i form af akut lændehold, anerkendes derfor normalt ikke.
 Lidelsen skal altså være kronisk, dvs. at det efter almindelig lægelig  

 erfaring ikke kan forventes, at den pågældende bliver helbredt.
Det betyder, at - lumbago/ischias (hekseskud, gigt i lænden, smerter i lænden, smerter i  

 ballerne og på bagsiden af benene) med daglige gener, - degenerative lidelser (forandringer som følge af slid) med daglige gener  

 og - discusprolaps ofte anerkendes.
Nogle lidelser kan i sig selv føre til betydelige kroniske smerter i  

 lænderyggen.
Det gælder følgende lidelser:
- lavtsiddende morbus Scheuermann (medfødt rygsygdom), som giver symptomer  

 forud for belastningen - morbus Bechterew (medfødt arvelig sygdom) - arcolyse med spodylolistese (skred eller brud af hvirvelbue med  

 hvirvelforskydning) - svær idiopatisk scoliose (rygskævhed, der optræder selvstændigt uden  

 påviselig årsag) - asymmetrisk lumbal overgangshvirvel (ikke lige udviklede  

 overgangshvirvler i lænden).
 Disse lidelser vil blive afvist af Arbejdsskadestyrelsen som  

 arbejdsskader.
Hvis de er til stede ved siden af andre lidelser, som skyldes arbejdet,  

 vil der ved en anerkendelse blive taget forbehold for den forudbestående  

 lidelse eller den fremtidige forværring.
Resultatet vil afhænge af forholdene  

 i den enkelte sag, og der vil også i vurderingen blive taget hensyn til,  

 hvornår symptomerne på sygdommene viste sig, og hvordan sygehistorien har  

 udviklet sig.
Der findes også lidelser i lænderyggen, som normalt ikke tillægges nogen  

 betydning, hvis de er til stede samtidig med andre lidelser, som skyldes  

 arbejdet.
Det gælder fx:
- lettere grader af scoliose (rygskævhed) - højtsiddende morbus Scheuermann (medfødt rygsygdom) - symmetrisk overgangshvirvel - morbus Baastrup (kissing spine) - uens benlængde i mindre grad, dvs. som udgangspunkt højst 3 cm hos en  

 person af normal højde.
3.1. HVORDAN DOKUMENTERES LIDELSEN Det skal ved undersøgelse hos en speciallæge konstateres, at der er tale  

 om en varig lidelse i lænderyggen, og lidelsens art skal - så vidt det er  

 muligt - understøttes af andre oplysninger om sygdommen.
I beskrivelsen af sygehistorien lægges der især vægt på - om der er smerter - smerternes karakter - symptomernes opståen og - hvordan smerterne påvirker den syges funktion.
Hvad diagnosen angår, lægges der vægt på, om der efter speciallægens  

 opfattelse er tale om - enten lumbago/ischias med daglige symptomer eller - en degenerativ lidelse med daglige symptomer eller - en lumbal discusprolaps.
3.1.1. LUMBAGO/ISCHIAS Ved lumbago skal der beskrives daglige smerter over lænden og ved ischias  

 udstråling til et eller begge ben.
Der lægges vægt på, om smerterne forværres  

 ved længerevarende sidden, ved stående stilling og ved belastning og/eller  

 foroverbøjning af ryggen.
 Der bliver lagt stor vægt på, at følgerne af lidelsen kan dokumenteres  

 tilbage i tiden.
Det kan fx ske ved oplysninger om indlæggelser på hospital, om  

 undersøgelse hos egen læge eller om behandling hos fysioterapeut eller  

 kiropraktor.
Der kan også være oplysninger om, at den pågældende har deltaget  

 i et rygtræningsprogram, eller at han bruger en nærmere beskrevet medicin,  

 ligesom oplysninger om sygefravær, om eventuel omplacering eller arbejdsophør  

 er af betydning.
Lumbago/ischias uden ledsagende forandringer i lænderygsøjlen, der skyldes  

 slid eller nerverodsirritation, er ofte karakteriseret ved, at lægerne  

 objektivt har vanskeligt ved at konstatere, om lidelsen er til stede.
I  

 lægeerklæringen siges det på den måde, at de objektive fund er beskedne.
I disse tilfælde lægges der vægt på, at speciallægen registrerer tegn på  

 kronisk lænderygbesvær.
Det kan ske ved oplysninger om, at patienten sidder  

 uroligt på stolen, halter, har besvær med af- og påklædning eller besvær med  

 at komme op fra eller bevæge sig på undersøgelseslejet.
Oplysninger om, at der ikke er kyfosering i lænden (dvs. at der ikke er  

 krumning af rygsøjlen bagud, når patienten bøjer sig frem), taler for, at der  

 er tale om en lidelse i lænderyggen.
Det samme gør oplysninger om, at der er  

 bevægeindskrænkning i lænden, eller at der er smertebetinget stramning ved  

 benløft eller klare myogene konsistensforandringer (dvs. forandringer i  

 muskelmassen som følge af muskelinfiltrationer) i rygstrækkerne, i lænden  

 eller i ballerne).
3.1.2. DEGENERATIVE FORANDRINGER (DVS.
FORANDRINGER SOM FØLGE AF SLID) Disse forandringer i lænderygsøjlen forekommer med øget hyppighed med  

 alderen.
De medfører ikke nødvendigvis smerter i ryggen, men forandringerne  

 findes hyppigere hos mennesker med rygbelastende arbejde.
 Der stilles de samme krav om smerteforekomst og funktionspåvirkning som  

 ved lumbago/ischias, men hvis der ved røntgenundersøgelse er påvist sikre  

 degenerative forandringer, vil forandringerne sammen med tilstedeværelsen af  

 daglige rygsmerter blive taget som udtryk for, at der er tale om en kronisk  

 lidelse i ryggen.
3.1.3. DISCUSPROLAPS Discusprolaps i lænden forekommer hyppigere hos mennesker med hårdt  

 rygbelastende arbejde.
Discusprolaps kan normalt påvises ved lægeundersøgelse i modsætning til de  

 lidelser, der er beskrevet foran.
Sådanne oplysninger tillægges derfor stor  

 vægt ved vurderingen af sagerne.
 Smertebilledet, der beskrives, vil i disse tilfælde normalt indeholde  

 oplysninger om, at der er smerter, som stråler ud til andre dele af kroppen,  

 og at der er rodpåvirkning i rygsøjlen, der klarlægges ved den neurologiske  

 undersøgelse hos speciallæge.
Påvisning af discusprolapsen kan også ske på anden vis, fx ved operation,  

 ved myelografi (dvs. en speciel form for røntgenundersøgelse), ved  

 CT-scanning (dvs.
ComputerTomografi) eller ved MC-scanning (dvs.
Magnetisk  

 Computer scanning).
3.2. ANDRE FORHOLD, DER KAN VÆRE AF BETYDNING VED VURDERINGEN AF LIDELSEN Det vil være af afgørende betydning, at der også er en detaljeret  

 beskrivelse dels af smerter og tilstand, som patienten selv oplever det, dels  

 af lidelsens udvikling i tiden op til anmeldelsen af skaden.
Arbejdsskadestyrelsen benytter ved behandlingen af sager om lidelser i  

 lænderyggen et specielt rygskema.
Speciallægen skal udfylde dette skema som  

 led i undersøgelsen af patienten.
Skemaet er optrykt som bilag til denne  

 information.
Generelt kan det siges, at speciallægens udtalelse indgår i det samlede  

 vurderingsgrundlag i en arbejdsskadesag.
Der stilles samme krav til disse  

 oplysninger, som der stilles til andre oplysninger i sagen.
Der henvises til  

 pkt. 5.
Det betyder, at der bliver lagt vægt på de beskrivelser, som findes i  

 erklæringen, men at erklæringens konklusion aldrig kan stå alene.
Vurderingen  

 ses derfor altid i lyset af den praksis, der redegøres for i denne  

 information.
4. DEN TIDSMÆSSIGE SAMMENHÆNG Det er en forudsætning for anerkendelse, at der er en relevant tidsmæssig  

 sammenhæng mellem lidelsen og løftearbejdet.
 For ryglidelser er den relevante tidsmæssige sammenhæng, at de første  

 symptomer på sygdommen - eller i visse tilfælde forværringen af den  

 forudbestående lidelse - viser sig nogen tid efter, at det rygbelastende  

 arbejde er begyndt.
 Ved nogen tid forstås - afhængig af belastningens omfang - sædvanligvis  

 flere år.
Det betyder også, at lidelsen ikke må have manifesteret sig som varig  

 lidelse, før det belastende arbejde blev påbegyndt.
Omvendt fører et  

 enkeltstående tidligere tilfælde af akut lumbago med fuldstændig bedring ikke  

 i sig selv til, at sagen uden videre afvises.
Det vil være et karakteristisk forløb, at lænderygsmerter udvikles  

 gradvist i løbet af nogle år efter, at det rygbelastende løftearbejde er  

 påbegyndt, og at lidelsen gradvist forværres med tiltagende smerter mv. i  

 forbindelse med den fortsatte belastning.
Det hører ofte med til  

 sygdomsbilledet, at lidelsen på et tidspunkt akut forværres.
Det har i disse  

 tilfælde ikke nogen særlig betydning, om en sådan akut forværring indtræder i  

 forbindelse med arbejdet eller i en anden situation, så længe forværringen  

 faktisk sker i en periode, hvor der er tale om rygbelastende arbejde.
Hvis  

 den akutte forværring fx sker uden for arbejdstiden, uden at der er tale om  

 et ulykkestilfælde, vil ryglidelsen alligevel kunne henføres til det  

 rygbelastende arbejde.
 Tilsvarende gælder tilfælde, hvor der er en forudbestående  

 lænderyglidelse, og hvor der sker en klar forværring med samme forløb som  

 lige nævnt.
Det vil tale afgørende mod anerkendelse, hvis der er en periode uden  

 symptomer mellem ophør af det rygbelastende arbejde og lidelsens udbrud.  

 Erhvervssygdomsudvalget går som hovedregel ikke ind for anerkendelse, hvis en  

 lænderyglidelse opstår efter fx 5 år uden erhverv eller efter 5 års  

 beskæftigelse i erhverv, der ikke belaster ryggen.
Det gælder uanset om der  

 tidligere har været tale om et arbejde, der opfyldte  

 belastningsbetingelserne.
 Hvis der i en periode har været tale om tungt rygbelastende arbejde, og  

 hvis der har været symptomer i denne periode, går udvalget i visse tilfælde  

 ind for at anerkende lidelsen, hvis den forværres i en senere periode med  

 mere moderat, men dog forholdsvist tungt rygbelastende løftearbejde.
5. ARBEJDSSKADESTYRELSEN INDHENTER DE NØDVENDIGE  

 OPLYSNINGER Arbejdsskadestyrelsen indhenter oplysninger i det omfang, som på en gang  

 er både nødvendigt og tilstrækkeligt til, at der på forsvarligt grundlag kan  

 træffes en afgørelse.
 Alle oplysninger indgår i vurderingen, og forholdene i den enkelte sag er  

 afgørende for, hvilken vægt der tillægges de forskellige oplysninger.
Hvis oplysningerne er modstridende i en sådan grad, at et valg imellem dem  

 kan føre til forskellige resultater, vil styrelsen i første omgang  

 konfrontere dem, der har afgivet forklaringer, med de »modsatte«  

 oplysninger.
På den måde opklares det ofte, at uoverensstemmelsen er  

 forklarlig, fx fordi den samme byrde, der i virkeligheden løftes to gange,  

 kun har været talt med en gang i den ene forklaring.
I andre tilfælde er det vanskeligt eller umuligt af få kontrolleret en  

 oplysning, fx hvis den erstatningssøgende har haft mange arbejdsforhold over  

 en lang årrække, eller tidligere arbejdsgivere er ophørt.
Usikkerheden vil  

 ofte føre til, at arbejdsforholdene ikke kan anses for at være dokumenterede.
De oplysninger, som Arbejdsskadestyrelsen modtager, er værnet af  

 straffereglerne om afgivelse af urigtige oplysninger til offentlige  

 myndigheder.
Dette gælder uanset, hvem der afgiver forklaringerne.
 Udgangspunktet er derfor, at de foreliggende oplysninger må antages at  

 være korrekte, medmindre de er i modstrid med andre forklaringer, almindelig  

 sandsynlighed og sund fornuft eller styrelsens erfaringer i øvrigt.
Hvis der er tale om nyligt afgivne forklaringer om forhold, der ligger  

 langt tilbage i tiden, må de tages med et vist forbehold.
Det er indlysende,  

 at jo tættere en forklaring ligger på de begivenheder, der beskrives, jo  

 større er sandsynligheden for, at beskrivelsen er dækkende.
Meget upræcise forklaringer om forhold langt tilbage i tiden, som ikke  

 eller kun meget vanskeligt kan kontrolleres, vil ofte medføre, at forholdet  

 ikke kan betragtes som dokumenteret.
Det gælder navnlig, hvis der ikke er god  

 støtte af andre oplysninger, fx oplysninger fra egen læge om tidspunktet for  

 lidelsens udbrud og belastninger tilbage i tiden.
Sagens bedømmelsesgrundlag består således ofte af oplysninger om forhold  

 langt tilbage i tiden, og beskrivelsen af lidelsen viser ikke så sjældent, at  

 det i objektiv henseende er vanskeligt nøjagtigt at sige, hvad den pågældende  

 fejler.
Disse samlede oplysninger skal vurderes med baggrund i de forskellige  

 tidsmæssige og vægtmæssige kriterier, som er nævnt i denne information.
 Kriterierne er beskrevet med tal, men kan på den beskrevne baggrund ikke  

 opfattes og bruges med den nøjagtighed, som tal normalt er udtryk for.  

 Talangivelserne skal ses som udtryk for, at der sker en gruppering af  

 belastningerne og deres udstrækning, og at denne gruppering har betydning for  

 den samlede vurdering, som udvalget anlægger.
 Der sker med andre ord en afvejning af alle oplysninger - en  

 bevisvurdering, hvor forklaringens sandsynlighed, præcision, sammenhæng med  

 eller støtte fra andre oplysninger og styrelsens erfaringer indgår.
 Hvis denne afvejning fører til det resultat, at der ikke er dokumentation  

 for et løftearbejde som beskrevet i denne information, vil sagen blive  

 afvist.
 I enkelte tilfælde kan det komme på tale at udsende den medarbejder i  

 styrelsen, der fungerer som rejseinspektør, for at få forholdene belyst.
 Eventuelt kan Arbejdsskadestyrelsen anmode Arbejdstilsynet om at foretage  

 en særlig undersøgelse af den konkrete sag med henblik på afklaring af  

 arbejdsforholdene.
 Der kan også blive tale om retligt forhør i overensstemmelse med  

 retsplejelovens § 1018, jf. lov om forsikring mod følger af arbejdsskade §  

 21, stk. 2, for at få så gode forklaringer som muligt.
