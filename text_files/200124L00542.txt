Betænkning afgivet af Socialudvalget den  

 2. maj 2002 Betænkning over Forslag til lov om ændring af lov om  

 social pension og lov om aktiv socialpolitik (Genindførelse af efterlevelsespension m.v.) [af socialministeren (Henriette Kjær)] Ændringsforslag Der er af socialministeren stillet 5 ændringsforslag  

 til lovforslaget.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 10. april 2002. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Lovforslaget blev sendt i høring samtidig med  

 fremsættelsen.
Den 5. april 2002 sendte socialministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Ældre Sagen.
Socialministeren har kommenteret  

 henvendelsen over for udvalget.
Spørgsmål Udvalget har stillet 6 spørgsmål til  

 socialministeren til skriftlig besvarelse, som denne har besvaret.
3. Tilkendegivelse fra socialministeren Som en tilføjelse til de økonomiske  

 bemærkninger, som er knyttet til lovforslaget, skal det bemærkes,  

 at der som følge af indførelsen af efterlevelsespension  

 opstår en mindreudgift til boligydelse.
 Mindreudgiften til boligydelse som følge af det  

 oprindelige lovforslag udgør 2,4 mio. kr. i 2002, fordelt med 1,8 mio.  

 kr. til staten og 0,6 mio. kr. til kommunerne.
I de næste 3 finansår (BO-årene) er  

 mindreudgiften 4 mio. kr.
Mindreudgiften fordeler sig med 3 mio. kr. til  

 staten og 1 mio. kr. til kommunerne.
 Indregningen af besparelsen på boligydelsen  

 bevirker, at de samlede merudgifter som følge af det oprindeligt  

 fremsatte lovforslag bliver 63,1 mio. kr. i 2002. I BO-årene er de  

 samlede merudgifter henholdsvis 107,7 mio. kr., 107,2 mio. kr. og 106,6 mio.  

 kr.
4. Indstillinger og politiske bemærkninger Et flertal i udvalget (udvalget med undtagelse af  

 RV) indstiller lovforslaget til vedtagelse med de stillede  

 ændringsforslag.
 Dansk Folkeparti er meget tilfreds med, at  

 efterlevelsespensionen genindføres.
 Det har hele tiden været Dansk Folkepartis  

 opfattelse, at de ændringer, der blev indført i forbindelse med  

 Finansloven for 2000 på socialområdet vedrørende reglerne  

 omkring dødsfald, skulle ophæves.
Med dette lovforslag genindføres  

 efterlevelsespensionen, således den længstlevende  

 ægtefælle eller samlever automatisk modtager begge pensioner i 3  

 måneder efter dødsfaldet, og der vil ikke være  

 tilbagebetalingskrav.
Det betyder for den efterladte, at der skabes ro om en  

 i øvrigt vanskelig situation, og det betyder garanteret  

 økonomisk tryghed de første 3 måneder efter  

 dødsfaldet.
 Dansk Folkeparti er meget glad for at kunne indfri et  

 yderst relevant ønske for landets mange pensionister.
 Et mindretal i udvalget (RV) indstiller  

 lovforslaget til forkastelse ved 3. behandling, men vil stemme for de  

 stillede ændringsforslag.
 Det Radikale Venstre ser lovforslaget som bestående  

 af to dele.
 Det Radikale Venstre støtter som de øvrige  

 partier den del af lovforslaget, som indebærer, at kravet om  

 tilbagebetaling af pension ophæves.
Det Radikale Venstre medgiver gerne, at det er en  

 bureaukratisk ordning, der er lavet i forhold til efterlevelseshjælpen,  

 og deltager gerne i drøftelser af, hvordan ordningen kan gøres  

 mindre bureaukratisk.
Men Det Radikale Venstre kan ikke støtte  

 regeringens forslag om en genindførelse af efterlevelsespensionen,  

 således at den længstlevende af to samboende  

 ægtefæller, der begge modtager social pension, berettiges til at  

 modtage ægtefællens sammenlagte pensioner i 3 måneder efter  

 dødsfaldet.
Det Radikale Venstre finder det afgørende, at man i  

 disse år træffer beslutninger, som sikrer mulighed for at  

 prioritere de grupper, som stadigvæk kun vil have deres folkepension og  

 måske en særdeles begrænset ATP ved siden af.
For den  

 gruppe vil stadig være der en årrække fremover, og denne  

 gruppe ældre vil være i kontrast til en gruppe ældre, der  

 faktisk har ganske udmærkede og anstændige levevilkår.  

 Derfor bør tildeling af efterlevelsespension gøres  

 indkomstafhængig.
Det at bruge alderskriterier, det at bruge faste  

 kategorier, bliver mere og mere overflødigt, fordi stadig  

 større grupper har private pensioner, som gør, at de er  

 særdeles velstillede økonomisk set.
Det Radikale Venstre mener  

 ikke, at det er ansvarlig økonomisk politik at give mennesker, som har  

 en ganske udmærket levefod, krav på offentlig  

 overførselsindkomst.
 Derfor kan Det Radikale Venstre ikke stemme for det  

 samlede lovforslag, selvom Det Radikale Venstre støtter den del af  

 lovforslaget, der ophæver kravet om tilbagebetaling.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
5. Ændringsforslag med bemærkninger Ændringsforslag Af	socialministeren, tiltrådt af udvalget:
Til § 1 1) Nr. 2 affattes således:
» » 1)	en ægtefælle, 2)	en samlever, der modtager social pension, eller 3)	en samlever, der ikke modtager social pension, men er indsat som  

 arving efter afdøde.
Tilsvarende gælder, selv om samlivet med en  

 ægtefælle eller samlever, der er indsat som arving efter  

 afdøde, er ophævet på tidspunktet for dødsfaldet,  

 hvis ophævelsen skyldes, at den ene part har fået ophold i  

 boformer m.v. efter §§ 92-94 eller § 140 i lov om social service eller § 5 i  

 lov om almene boliger samt støttede private andelsboliger m.v.«« [Konsekvensændring som følge af udvidelsen af  

 efterlevelsespension til at omfatte samlevende pensionister] 2) I det under nr. 3 foreslåede § 33, stk.  

 8, ændres »var  

 samlevende med en ægtefælle« til: »var  

 samlevende med en ægtefælle eller samlever«.
[Konsekvensændring som følge af udvidelsen af  

 efterlevelsespension til at omfatte samlevende pensionister] 3) I den under nr. 4 foreslåede affattelse af §  

 39, stk. 3, udgår 3. pkt., og i 4.  

 pkt., der bliver 3. pkt., ændres »en efterlevende ægtefælle« til: »en efterlevende ægtefælle eller samlever«.
[Konsekvensændring som følge af udvidelsen af  

 efterlevelsespension til at omfatte samlevende pensionister] 4) Nr. 5 affattes således:
» » [Efterlevelsespension udvides til at omfatte samlevende  

 pensionister] Til § 2 5) I det under nr. 1 foreslåede § 85 a, stk. 2,  

 2. pkt., indsættes efter »ægtefæller«:  

 »eller samlevere«.
[Konsekvensændring som følge af udvidelsen af  

 efterlevelsespension til at omfatte samlevende pensionister] Bemærkninger Til nr. 1-5 Almindelige bemærkninger Med ændringsforslagene foreslås det, at  

 efterlevelsespension også skal ydes til en efterlevende samlever, der  

 modtager social pension.
Af det fremsatte lovforslag fremgår det, at  

 efterlevelsespension kan ydes til den længstlevende af to samlevende  

 ægtefæller, der begge modtager social pension.
Det er  

 således et krav, at der er tale om to pensionister, som er gift med  

 hinanden og samlevende på tidspunktet for dødsfaldet.
Efter ændringsforslagene fjernes kravet om, at der  

 skal være tale om ægtefæller.
Det er således  

 tilstrækkeligt, at pensionisterne forud for dødsfaldet var  

 samlevende.
 Ved samlevende forstås personer, der lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse.  

 Det er endvidere en betingelse, at samlivet kan sidestilles med  

 ægteskab eller registreret partnerskab.
En pensionist, der er gift eller partnerskabsregistreret  

 men ikke samlevende med sin ægtefælle eller registrerede partner  

   betragtes som samlevende, hvis pågældende lever i et  

 ægteskabslignende forhold med en anden person.
Det afgørende er  

 således ikke, om de to samlevende parter formelt ville kunne  

 indgå nyt ægteskab, men om der er tale om et samlivsforhold, der  

 kan sidestilles med ægteskab eller registreret partnerskab.
 Hvis de pågældende personer (af andre  

 årsager   f.eks. at de er søskende) efter dansk ret generelt er  

 udelukket fra at kunne indgå ægteskab efter lov om  

 ægteskabs indgåelse og opløsning eller generelt er  

 udelukket fra at lade partnerskabet registrere efter lov om registreret  

 partnerskab, er der ikke tale om et forhold, der kan sidestilles med  

 ægteskab eller registreret partnerskab.
Pensionistens status som enlig, gift eller samlevende har  

 efter pensionsloven betydning for pensionens størrelse og  

 indtægtsregulering.
Der er sket flere ændringer på dette  

 område med henblik på at ligestille samlevende pensionister med  

 gifte pensionister.
Ved at indføre efterlevelsespension for  

 såvel samlevende som gifte pensionister sker der således en  

 forøget ligestilling set i relation til de tidligere gældende  

 regler om efterlevelsespension.
Det har ikke betydning for retten til efterlevelsespension  

 til den længstlevende pensionist, om pensionen har været udbetalt  

 og indtægtsreguleret efter de gældende regler for samlevende.  

 Personer, der før den 26. april 1990 var ugifte eller separerede og  

 som havde ret til pension eller var fyldt 67 år, betragtes ved  

 udbetaling af pension som enlige, selvom de lever i et samlivsforhold,  

 medmindre et nyt samlivsforhold er indledt på det nævnte  

 tidspunkt (dvs. den 26. april 1990) eller senere.
Tilsvarende har det ikke  

 betydning, om pensionisterne er omfattet af den ligestilling  

 vedrørende indtægtsregulering, der trådte i kraft den 1.  

 marts 1999. Denne ændring havde ikke virkning for personer, der lever i  

 et samlivsforhold, hvor den ene eller begge modtager social pension  

 før den 1. marts 1999, medmindre der indledes et nyt samlivsforhold  

 den 1. marts 1999 eller senere.
Ændringsforslagene indfører således en  

 generel ret til efterlevelsespension for samlevende og  

 ægtefæller.
De nævnte overgangsbestemmelser vil dog have  

 betydning for størrelsen af efterlevelsespensionen, idet det er  

 pensionisternes sammenlagte pensioner, der udbetales i en periode svarende  

 til 3 måneder fra dagen efter dødsfaldet.
Administrative og økonomiske konsekvenser for det offentlige Som følge af udvidelsen af efterlevelsespension til  

 også at omfatte samlevende pensionister skal der ikke kræves  

 tilbagebetaling af for meget udbetalt pension, såfremt afdøde  

 modtog forudbetalt pension, i alle de tilfælde, hvor den efterlevende  

 samlever også modtager social pension.
Dette gælder, uanset om  

 vedkommende er arveberettiget efter afdøde eller ej.
Det er alene i de  

 tilfælde, hvor den efterlevende samlever ikke er pensionist, at  

 spørgsmålet om arveret har betydning.
Således  

 medfører ændringsforslagene en reduktion af de administrative  

 problemstillinger, der blev nævnt i høringssvarene fra  

 Kommunernes Landsforening og Københavns Kommune.
Ændringsforslagene skønnes at medføre  

 en samlet merudgift på 2,5 mio. kr. i 2002. I BO-årene vil  

 merudgiften være på 4,4 mio. kr.
Udgiften fordeler sig med en  

 merudgift på 3 mio. kr. til staten og en mindreudgift til kommunerne  

 på 0,4 mio. kr. i 2002. I BO-årene fordeler udgifterne sig med en  

 merudgift på 5,1 mio. kr. til staten og en mindreudgift til kommunerne  

 på 0,7 mio. kr.
 I nedenstående tabel er de økonomiske  

 konsekvenser af ændringsforslagene specificeret for  

 efterlevelsespension, efterlevelseshjælp, pensionsudbetaling ved  

 død og boligstøtte, fordelt på stat og kommune.
 Mio. kr.
2002 2003 2004 2005 Efterlevelsespension 4 6,8 6,8 6,8 Stat 3,9 6,6 6,6 6,6 Kommune 0,1 0,2 0,2 0,2 Efterlevelseshjælp -1,1 -1,8 -1,8 -1,8 Stat -0,5 -0,9 -0,9 -0,9 Kommune -0,5 -0,9 -0,9 -0,9 Pensionsudbetaling v/død -0,3 -0,4 -0,4 -0,4 Stat -0,3 -0,4 -0,4 -0,4 Kommune <0,1 <0,1 <0,1 <0,1 Boligstøtte -0,1 -0,2 -0,2 -0,2 Stat -0,1 -0,2 -0,2 -0,2 Kommune <0,1 <0,1 <0,1 <0,1 I alt 2,5 4,4 4,4 4,4 Stat 3 5,1 5,1 5,1 Kommune -0,4 -0,7 -0,7 -0,7 De samlede merudgifter til genindførelse af  

 efterlevelsespensionen inklusive ændringsforslagene bliver i 2002 65,6  

 mio. kr.
I 2003 vil merudgifterne være 112,1 mio. kr., i 2004 111,6  

 mio. kr. og i 2005 111 mio. kr.
 Forslagene skal forhandles med de kommunale parter.
Ad nr. 1 Der er tale om en konsekvensændring som følge  

 af udvidelsen af efterlevelsespension til at omfatte samlevende  

 pensionister.
Ændringsforslaget betyder, at der generelt ikke skal  

 kræves tilbagebetaling af for meget udbetalt pension (i de  

 tilfælde, hvor afdøde modtog forudbetalt pension), hvis der skal  

 udbetales efterlevelsespension.
For meget udbetalt pension indgår i  

 stedet ved opgørelsen af de tre måneders efterlevelsespension,  

 jf. bemærkningerne til ændringsforslag nr. 2. Reglerne om  

 tilbagebetaling af for meget udbetalt pension for samlevende svarer  

 således til de regler, der er foreslået for  

 ægtefæller (jf. det fremsatte lovforslag).
Hvis den efterlevende samlever ikke modtager social  

 pension, skal der efter ændringsforslaget ikke fremsættes krav om  

 tilbagebetaling af for meget udbetalt pension, hvis samleveren er indsat som  

 arving efter afdøde.
Dermed opretholdes den undtagelse fra kravet om  

 tilbagebetaling, der er foreslået i det fremsatte lovforslag, for  

 personer, som ikke kan modtage efterlevelsespension.
Ad nr. 2 Der er tale om en konsekvensændring som følge  

 af udvidelsen af efterlevelsespension til at omfatte samlevende  

 pensionister.
Ændringsforslaget betyder, at for meget udbetalt  

 pension generelt skal indgå ved opgørelsen af  

 efterlevelsespension, som ydes for en periode svarende til 3 måneder  

 fra dagen efter dødsfaldet.
Dette gælder, uanset om der er tale  

 om en efterlevende samlever eller ægtefælle.
Da pensionen på tidspunktet for dødsfaldet  

 vil være blevet udbetalt til den afdøde pensionist, indgår  

 den for meget udbetalte pension i den efterfølgende behandling af  

 dødsboet, og der fremsættes ikke krav om tilbagebetaling.
Efter  

 måneden med dødsfaldet udbetales pensionisternes sammenlagte  

 pensioner til den længstlevende i indtil 3 måneder fra dagen for  

 dødsfaldet.
Ad nr. 3 Der er tale om en konsekvensændring som følge  

 af udvidelsen af efterlevelsespension til at omfatte samlevende  

 pensionister.
Efter ændringsforslaget sker der omregning af  

 pensionen efter reglerne for enlige med virkning fra dagen efter  

 pensionistens ægtefælles eller samlevers dødsfald.
Dette  

 gælder dog ikke, hvis afdøde også var pensionist, idet der  

 i disse tilfælde udbetales efterlevelsespension.
Omregning for  

 modtagere af efterlevelsespension sker derfor først med virkning fra  

 dagen efter ophør af udbetaling af efterlevelsespension.
Ad nr. 4 Med dette ændringsforslag udvides  

 efterlevelsespensionen til også at omfatte samlevende pensionister.
Som  

 nævnt under bemærkningerne til ændringsforslag nr. 2  

 indgår for meget udbetalt pension (i de tilfælde, hvor den  

 pensionist, der dør, modtager forudbetalt pension) i opgørelsen  

 af efterlevelsespension, der udbetales for en periode på 3  

 måneder fra dagen efter dødsfaldet.
I den del af perioden med  

 efterlevelsespension, der ligger efter måneden med dødsfaldet,  

 udbetales pensionisternes sammenlagte pensioner direkte til den efterlevende  

 pensionist.
 Hvis afdøde modtog bagudbetalt pension, vil  

 efterlevelsespensionen i 3 måneder fra dagen efter dødsfaldet  

 blive udbetalt direkte til den efterlevende pensionist.
Ad nr. 5 Der er alene tale om en konsekvensændring som  

 følge af udvidelsen af efterlevelsespensionen til at omfatte  

 samlevere, der modtager social pension.
Såfremt en efterlevende  

 ægtefælle eller samlever modtager efterlevelsespension, vil der  

 ikke kunne udbetales efterlevelseshjælp efter aktivloven.
 En oversigt over Folketingets sammensætning er  

 optrykt i betænkningen.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Aase D.
Madsen (DF)  

  Pia Kristensen (DF) Charlotte Dyremose (KF) nfmd.  

  Helge Adam Møller (KF)  

  Tove Videbæk (KRF) fmd.  

  Anne-Marie Meldgaard (S)  Grete Schødts (S)  

  Jørn Pedersen (S) Karen Jespersen (S)  

  Jette Bergenholz Bautrup (S)  

  Villy Søvndal (SF)  Margrethe Vestager (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 168 Bilagsnr.
