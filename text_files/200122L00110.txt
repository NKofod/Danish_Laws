Fremsat den 20. februar 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om  

 fremgangsmåden ved ændring af  

 landets inddeling i kommuner og amtskommuner, lov om  

 økonomisk støtte til politiske partier m.v., beredskabsloven  

 og  

 værnepligtsloven (nedlæggelse og ændring af visse råd og  

 nævn på det kommunale område) § 1 I lov nr. 194 af 24. maj 1972 om fremgangsmåden ved ændring af  

 landets inddeling i kommuner og amtskommuner, som ændret ved § 7 i  

 lov nr. 311 af 19. juni 1974 og § 2 i lov nr. 329 af 26. juni 1975,  

 foretages følgende ændringer:
 1. I § 1, stk. 1, nr. 2, ændres »eller« til:  

 »,«, og i nr. 3 indsættes efter »amtskommunale opgaver«:  

 »eller«.
 2. I § 1, stk. 1, indsættes som nr. 4:
 »4)	administrative hensyn, såfremt ændringen regulerer  

 grænsen mellem to kommuner, og reguleringen vedrører arealer  

 på tilsammen højst 100 ha, der ikke er beboet af flere end 50  

 personer«.
 3. § 1, stk. 2, ophæves.
 4. § 2, stk. 1, 2. pkt., ophæves.
 5. I § 2, stk. 2, udgår: »sådanne af  

 inddelingsnævnet anbefalede«.
 6. § 2, stk. 3, ophæves.
 Stk. 4 bliver herefter stk. 3.
 7. I § 2, stk. 4, der bliver stk. 3,  

 udgår i 2. pkt.: »efter anbefaling fra inddelingsnævnet  

 og« og: »1 og«.
 8. § 3 ophæves.
 9. § 5, stk. 2, ophæves.
 Stk. 3 og 4 bliver herefter stk. 2 og 3.
 10. I § 5, stk. 3, der bliver stk. 2,  

 udgår: », ligesom inddelingsnævnet under behandlingen af en  

 inddelingssag kan inddrage større områder eller flere kommuner i  

 sine forslag«.
 11. § 6 ophæves.
 12. § 7, stk. 1, affattes således:
 »Såfremt indenrigs- og sundhedsministeren finder grundlag for en  

 ændring af den kommunale eller amtskommunale inddeling, udarbejdes et  

 forslag herom.«.
 13. I § 7, stk. 2, 1. pkt., ændres »Det  

 foreløbige forslag« til: »Forslaget«.
 14. I § 7, stk. 3, 1. pkt., ændres  

 »inddelingsnævnet« til: »indenrigs- og sundhedsministeren«.
 15. I § 7, stk. 4, ændres »det  

 foreløbige forslag« til: »forslaget«.
 16. I § 7 indsættes som stk. 5:
 »Stk. 5. Bestemmelsen finder ikke anvendelse for de mindre  

 reguleringer, der er nævnt i § 1, nr. 4.«.
 17. § 8 affattes således:
»Indenrigs- og sundhedsministeren træffer beslutning om  

 ændring af den kommunale eller amtskommunale inddeling på  

 baggrund af kommunalbestyrelsernes og amtsrådenes udtalelser om  

 forslaget og efter eventuelle forhandlinger med de enkelte  

 kommunalbestyrelser og amtsråd.« 18. § 9, stk. 2 og 3, ophæves.
 19. I § 15 udgår: »efter indstilling fra  

 inddelingsnævnet«.
 20. I § 20, stk. 1, ændres  

 »Inddelingsnævnet« til: »Indenrigs- og sundhedsministeren«.
§ 2 I lov om økonomisk støtte til politiske partier m.v., jf.  

 lovbekendtgørelse nr. 831 af 20. september 2001, foretages  

 følgende ændringer:
 1. Overskriften før § 12 affattes  

 således:
»Klagebestemmelse« 2. § 12 affattes således:
»§ 12. Afgørelser efter §§ 8-11 d kan indbringes  

 for indenrigs- og sundhedsministeren.« 3. I § 14, 1. pkt., udgår: »samt udgifterne ved  

 partistøttenævnets virksomhed«.
§ 3 I lov om beredskab, jf. lovbekendtgørelse nr. 912 af 2. oktober  

 2000, ophæves § 4, stk. 3-5.
§ 4 I lov om værnepligt, jf. lovbekendtgørelse nr. 1088 af 23.  

 december 1998, foretages følgende ændringer:
 1. § 10, stk. 2, affattes således:
 »Stk. 2. Nævnet består af en formand, der skal  

 være en statsamtmand, der ikke er bemyndiget til at forestå  

 afholdelsen af sessioner, jf. § 6, og 4 andre medlemmer, der udpeges af  

 indenrigs- og sundhedsministeren, hvoraf 1 medlem udpeges efter indstilling  

 fra forsvarsministeren og 2 medlemmer efter indstilling fra de  

 værnepligtiges talsmandsorganer.
 2. § 10, stk. 5, affattes således:
»Stk. 5. De af talsmandsorganerne indstillede medlemmer og  

 stedfortrædere udpeges dog for 1 år uden mulighed for  

 genudpegning. « § 5 Loven træder i kraft den 1. juli 2002.
 Stk. 2. Værnepligtnævnets hidtidige medlemmer  

 fortsætter som medlemmer af Værnepligtsnævnet, indtil  

 indenrigs- og sundhedsministeren har udnævnt  

 Værnepligtsnævnets medlemmer i overensstemmelse med reglerne i  

 § 4, nr. 1.
Bemærkninger til lovforslaget Almindelige bemærkninger 1. Forslagets baggrund og formål Med dette lovforslag foreslås  

 Inddelingsnævnet, Partistøttenævnet og Redningsrådet  

 nedlagt.
Endvidere foreslås Værnepligtsnævnets  

 sammensætning ændret.
Baggrunden for forslaget er regeringens  

 beslutning om at gennemføre en gennemgribende sanering af offentlige  

 råd, nævn, udvalg og centre.
Formålet med saneringen er  

 bl.a. at opnå en bedre prioritering af de offentlige midler og at skabe  

 en mere gennemsigtig statslig administration.
2. Forslagets indhold a) Inddelingsnævnet Med lovforslagets § 1 udgår  

 Inddelingsnævnet af proceduren for ændringer i den kommunale  

 eller amtskommunale inddeling, dvs. kommunale og amtskommunale  

 grænseændringer, herunder kommunesammenlægninger.
 Inddelingsnævnet er oprettet ved lov nr. 194 af 24.  

 maj 1972 om fremgangsmåden ved ændring af landets inddeling i  

 kommuner og amtskommuner (inddelingsloven).
Inddelingsloven indeholder hjemmel til, at der uden  

 særskilt lovhjemmel kan gennemføres ændringer i den  

 kommunale og amtskommunale inddeling, som udviklingen  

 nødvendiggør.
Der vil således kunne gennemføres  

 ændringer af kommunegrænser, såfremt ændringerne er  

 begrundet i en række nærmere bestemte forhold, jf.  

 inddelingslovens § 1. Loven indeholder samtidig procedureforskrifter for  

 sådanne ændringer.
Beslutning om ændring af landets inddeling i  

 kommuner og amtskommuner træffes efter inddelingsloven af  

 indenrigsministeren, nu indenrigs- og sundhedsministeren, jf. lovens  

 § 2, stk. 1, 1. pkt.
Ministeren kan som udgangspunkt alene  

 gennemføre de ændringer, der er anbefalet af  

 Inddelingsnævnet, jf. lovens § 2, stk. 1, 2. pkt.
 Ministeren kan dog efter de gældende regler foretage  

 mindre reguleringer af grænsen mellem to kommuner uden  

 forelæggelse for Inddelingsnævnet, jf. inddelingslovens § 2,  

 stk. 3.
 Mere indgribende ændringer i den kommunale eller  

 amtskommunale inddeling, herunder kommunesammenlægninger, kræver  

 efter de gældende regler   ud over Inddelingsnævnets anbefaling  

 tilslutning fra Folketingets Kommunaludvalg, jf. inddelingslovens § 2,  

 stk. 2.
Inddelingsnævnet består af en formand og seks  

 medlemmer, der for fire år ad gangen beskikkes af indenrigs- og  

 sundhedsministeren.
Tre medlemmer beskikkes efter indstilling fra Kommunernes  

 Landsforening og to medlemmer efter indstilling af  

 Amtsrådsforeningen.
Siden inddelingslovens vedtagelse i 1972 har  

 Inddelingsnævnet alene behandlet otte sager   senest i 1992 og 2000. I  

 de to seneste sager anbefalede Inddelingsnævnet  

 grænseændringer, som de involverede kommunalbestyrelser var enige  

 i.
I de øvrige seks sager   hvor mindst én af de involverede  

 kommunalbestyrelser har været imod de foreslåede  

 grænseændringer   har nævnet ikke kunnet anbefale  

 ændringerne.
På denne baggrund er der efter regeringens  

 opfattelse ikke behov for et særligt sagkyndigt inddelingsnævn,  

 der kan vurdere ansøgninger om større  

 grænseændringer.
Det foreslås derfor, at  

 Inddelingsnævnet udgår af proceduren for ændringer i den  

 kommunale og amtskommunale inddeling, og at afgørelserne i  

 sådanne sager i stedet træffes af indenrigs- og  

 sundhedsministeren.
Herved opnås også en forenkling af proceduren  

 for ændringer i den kommunale og amtskommunale inddeling.
 Den særlige kommunale og amtskommunale sagkundskab,  

 der har været repræsenteret i Inddelingsnævnet, vil fortsat  

 blive inddraget derved, at et forslag om ændring af den kommunale og  

 amtskommunale inddeling som hidtil skal forelægges for de  

 pågældende kommunalbestyrelser og amtsråd til udtalelse,  

 jf. lovforslagets § 1, nr. 12 og 13.
Der ændres endvidere ikke med lovforslaget ved, at  

 mere indgribende ændringer i den kommunale og amtskommunale inddeling,  

 herunder kommunesammenlægninger, skal ske med tilslutning fra  

 Folketingets Kommunaludvalg.
Folketingets Kommunaludvalg er således  

 fortsat sikret kontrol med indgribende ændringer i den kommunale og  

 amtskommunale inddeling, der blev fastlagt med kommunalreformen i 1970, og  

 som danner grundlag for opgavefordelingen mellem stat, amtskommuner og  

 kommuner.
b) Partistøttenævnet Med lovforslagets § 2 nedlægges  

 Partistøttenævnet som klageinstans for afgørelser, som  

 amtsråd og kommunalbestyrelser træffer i henhold til lov om  

 økonomisk støtte til politiske partier m.v.  

 (partistøtteloven) om tilskud til kandidatlister på grundlag af  

 deltagelse i det senest afholdte amtsrådsvalg henholdsvis  

 kommunalbestyrelsesvalg.
Partistøttenævnet er oprettet i henhold til  

 § 12 i lov nr. 940 af 23. december 1986 om økonomisk  

 støtte til politiske partier m.v.
Denne lov trådte i kraft den  

 1. januar 1987.
Partistøttenævnet nedsættes af  

 indenrigs- og sundhedsministeren og består af en formand og en  

 næstformand og 4 andre medlemmer.
Formanden og næstformanden og  

 stedfortrædere for disse beskikkes af indenrigs- og sundhedsministeren.  

 Af nævnets 4 andre medlemmer udpeges 1 af Amtsrådsforeningen i  

 Danmark, 2 af Kommunernes Landsforening og 1 af Københavns og  

 Frederiksberg Kommuner i Forening.
Beskikkelserne og udpegningerne  

 gælder for 4 år.
 Partistøttenævnet er klageinstans for  

 afgørelser, som amtsråd og kommunalbestyrelser træffer i  

 henhold til partistøttelovens §§ 8-10 b henholdsvis §§ 11-11  

 d om partistøtte til kandidatlister på grundlag af deltagelse i  

 det senest afholdte amtsrådsvalg henholdsvis kommunalbestyrelsesvalg.  

 Partistøttenævnets afgørelser kan ikke indbringes for  

 anden administrativ myndighed.
 Ved indførelse af partistøtteordningen med  

 virkning fra og med 1987 blev det anset for hensigtsmæssigt, at  

 regionale og lokale afgørelser om partistøtte til  

 kandidatlister kunne indbringes for et centralt organ, hvori amtskommuner og  

 kommuner er repræsenteret og dermed personer med praktisk erfaring med  

 det regionale og lokale politiske arbejde.
Erfaringerne har vist, at amtsrådenes og  

 kommunalbestyrelsernes afgørelser om partistøtte kun i  

 sjældne tilfælde påklages til  

 Partistøttenævnet.
Siden nedsættelsen i 1987 har  

 nævnet således alene truffet afgørelse i 9 sager, heraf 2  

 i 2000.
Hertil kommer, at reglerne om udbetaling og anvendelse af  

 partistøtte er blevet udbygget ved en lovændring i 2001 bl.a.  

 med henblik på at skabe så sikre rammer for tilskudsmodtagere som  

 muligt.
Dette indebærer, at særligt kendskab til det regionale og  

 lokale politiske arbejde ikke i samme omfang som hidtil vil være af  

 betydning ved stillingtagen til eventuelle klagesager på  

 området.
 På denne baggrund er der efter regeringens  

 opfattelse ikke behov for at opretholde et særligt nævn med  

 kommunal repræsentation til at træffe afgørelse i sager om  

 klager over afgørelser om partistøtte på grundlag af  

 deltagelse i amtsrådsvalg og kommunalbestyrelsesvalg.
For at sikre en ensartet administration af reglerne i  

 partistøtteloven må det dog anses for hensigtsmæssigt, at  

 der fortsat er adgang til at påklage de nævnte afgørelser.  

 Da indenrigs- og sundhedsministeren administrerer reglerne om tilskud efter  

 partistøtteloven på grundlag af deltagelse i folketingsvalg,  

 hvilke regler i vidt omfang svarer til de regler, der gælder for  

 tilskud på grundlag af deltagelse i amtsrådsvalg og  

 kommunalbestyrelsesvalg, vil det efter regeringens opfattelse være  

 hensigtsmæssigt, at indenrigs- og sundhedsministeren indsættes  

 som klageinstans i stedet for Partistøttenævnet.
Selv om  

 klageadgangen opretholdes, opnås herved en forenkling af proceduren ved  

 behandlingen af klagesagerne.
c) Redningsrådet Med lovforslagets § 3 nedlægges  

 Redningsrådet.
 Redningsrådet blev oprettet ved beredskabslovens  

 ikrafttræden den 1. januar 1993, jf. lov nr. 1054 af 23. december 1992.  

 Redningsrådet erstattede Brandrådet, der var oprettet i  

 medfør af brandloven.
Redningsrådet består af otte medlemmer, hvoraf  

 tre medlemmer udpeges af Kommunernes Landsforening, et medlem udpeges af  

 Københavns og Frederiksberg Kommuner i fællesskab, et medlem  

 udpeges af justitsministeren, mens indenrigsministeren (nu indenrigs- og  

 sundhedsministeren) udpeger tre medlemmer.
Herudover består  

 Redningsrådet af tre tilforordnede repræsentanter fra henholdsvis  

 Foreningen af Kommunale Beredskabschefer, Landsklubben for Deltidsansatte  

 Brandfolk og Falck A/S.
Redningsrådet rådgiver i dag indenrigs- og  

 sundhedsministeren i spørgsmål om det kommunale  

 redningsberedskab samt foretager prøvealarmering af det statslige  

 regionale og det kommunale redningsberedskab.
Redningsrådet  

 fører således i form af regelmæssige  

 prøvealarmeringer tilsyn med, at det kommunale redningsberedskab  

 overholder dimensioneringsreglerne, herunder de fastsatte afgangs- og  

 udrykningstider, som er fastsat i Indenrigsministeriets bekendtgørelse  

 nr. 730 af 10. august 1994 om det kommunale redningsberedskabs organisation,  

 virksomhed, materiel og dimensionering  

 (dimensioneringsbekendtgørelsen).
 Det er regeringens vurdering, at opgavevaretagelsen  

 på dette område, herunder overholdelse af  

 dimensioneringsreglerne, kan fungere tilfredsstillende uden  

 gennemførelse af Redningsrådets prøvealarmeringer.
 I den igangværende analyse af redningsberedskabet  

 vil der være en vurdering af, om der er behov for ændringer i  

 dimensionering af det kommunale redningsberedskab og tilsynet med det  

 kommunale redningsberedskab fremover.
 På denne baggrund findes det hensigtsmæssigt  

 at nedlægge Redningsrådet med den virkning, at rådets  

 opgaver bortfalder.
d) Værnepligtsnævnet Med lovforslagets § 4 ændres  

 sammensætningen af Værnepligtsnævnet.
Værnepligtsnævnet blev oprettet ved lov nr.  

 210 af 11. juni 1954 om værnepligt.
Af loven fremgik bl.a., at  

 Værnepligtsnævnet skulle bestå af en af kongen  

 udnævnt formand, der ved udnævnelsen skulle være  

 landsdommer eller højesteretsdommer (nu landsdommer), og af otte andre  

 medlemmer, hvoraf fire blev udpeget af Folketinget, to af forsvarsministeren,  

 en af indenrigs- og boligministeren (nu indenrigs- og sundhedsministeren) og  

 en af justitsministeren, idet der samtidig blev udpeget det fornødne  

 antal suppleanter.
 Ved en ændring af værnepligtsloven, jf. lov  

 nr. 1013 af 23. december 1998, blev antallet af medlemmer indstillet af  

 Folketinget forhøjet fra fire til fem, ligesom de værnepligtiges  

 talsmandsorganer fik sæde i nævnet med et medlem.  

 Lovændringen medførte desuden, at de  

 værnepligtsadministrerende myndigheder fik tillagt kompetence til at  

 afgøre sager om udsættelse med værnepligtstjeneste, som  

 indtil lovændringen var tillagt Værnepligtsnævnet.  

 Ændringen medførte således, at  

 Værnepligtsnævnets funktion fjernede sig fra at behandle  

 rutinesager til i højere grad at behandle egentlige klagesager og  

 derved i det væsentligste at fungere som klagenævn.
I året før lovændringens  

 ikrafttrædelse (1998) behandlede Værnepligtsnævnet 294  

 sager.
I de tre følgende år behandlede  

 Værnepligtsnævnet henholdsvis 24, 45 og 39 sager.
Med lovforslaget tilsigtes en modernisering og forenkling  

 af Værnepligtsnævnets sammensætning, hvorved antallet af  

 medlemmer reduceres fra 11 til fem.
Der lægges herved også  

 vægt på, at de værnepligtiges talsmandsorganer  

 repræsenteres med to medlemmer   i stedet for et medlem i den  

 nuværende sammensætning af nævnet   som  

 repræsentanter for den gruppe af borgere, hvis forhold nævnet  

 behandler i værnepligtsmæssig sammenhæng.
3. Lovforslagets økonomiske og administrative konsekvenser 3.1. Økonomiske og administrative konsekvenser for det  

 offentlige a) Inddelingsnævnet Forslaget om at nedlægge Inddelingsnævnet har  

 ikke økonomiske konsekvenser for staten.
Forslaget indebærer til  

 gengæld i de i praksis ganske få tilfælde, hvor  

 inddelingssager efter de gældende regler skal forelægges for  

 Inddelingsnævnet, en meget begrænset administrativ lettelse for  

 staten, idet indenrigs- og sundhedsministeren efter forslaget kan  

 træffe beslutning om de pågældende ændringer i den  

 kommunale og amtskommunale inddeling uden forelæggelse for  

 Inddelingsnævnet.
 Forslaget har ikke økonomiske eller administrative  

 konsekvenser for amtskommunerne eller kommunerne.
b) Partistøttenævnet Forslaget om at nedlægge  

 Partistøttenævnet har ikke økonomiske konsekvenser for  

 staten.
Forslaget indebærer i de i praksis få tilfælde,  

 hvor afgørelser om tilskud på grundlag af deltagelse i  

 amtsrådsvalg og kommunalbestyrelsesvalg påklages, en  

 administrativ lettelse for staten, idet sagerne kan behandles og  

 afgøres uden forelæggelse for et særligt nævn.
 Forslaget har ikke økonomiske eller administrative  

 konsekvenser for amtskommunerne eller kommunerne.
c) Redningsrådet Redningsrådets nedlæggelse vil medføre  

 en årlig besparelse på ca. 125.000 kr. for staten, der  

 vedrører udgifter til overnatning, forplejning og  

 kørselsgodtgørelse forbundet med udførelsen af  

 Redningsrådets prøvealarmeringer.
Der udbetales ikke honorarer  

 til Redningsrådets medlemmer og tilforordnede.
 Forslaget har ikke økonomiske eller administrative  

 konsekvenser for amtskommunerne eller kommunerne.
d) Værnepligtsnævnet Den ændrede sammensætning af  

 Værnepligtsnævnet vil medføre en vis økonomisk  

 besparelse for staten.
Hvis antallet af behandlede sager i  

 Værnepligtsnævnet i 2001 lægges til grund, vil der  

 være tale om et årligt mindreforbrug på ca. 125.000 kr.  

 Dette beløb svarer til det samlede vederlag, der for tiden udbetales  

 til formanden for Værnepligtsnævnet og de af Folketinget  

 indstillede medlemmer af nævnet.
Ved den med lovforslaget  

 foreslåede sammensætning forudsættes medlemmerne at  

 varetage hvervet som et led i deres ansættelsesforhold.
 Forslaget har ikke økonomiske eller administrative  

 konsekvenser for amtskommunerne eller kommunerne.
 3.2. Økonomiske og administrative konsekvenser for erhvervslivet  

 og borgerne.
 Lovforslaget har ikke økonomiske eller  

 administrative konsekvenser for erhvervslivet og borgerne.
 4. Miljømæssige konsekvenser og forholdet til  

 EU-retten.
 Lovforslaget har ingen miljømæssige  

 konsekvenser, ligesom det ikke indeholder EU-retlige aspekter.
 5. Hørte myndigheder og organisationer.
 Forslaget har ikke været sendt i høring.
Sammenfattende skema Vurdering af konsekvenser af  

 lovforslaget Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, amtskommuner og  

 kommuner Lovforslaget indebærer en årlig besparelse for  

 staten på ca. 250.000 kr.
Ingen Administrative konsekvenser for stat, amtskommuner og  

 kommuner Lovforslaget indeholder begrænsede administrative  

 lettelser for staten.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 og 2 Den gældende bestemmelse i inddelingslovens  

 § 1, stk. 1, angiver de kriterier, der skal være opfyldt for,  

 at en sag om en ændring af den kommunale eller amtskommunale inddeling  

 kan gennemføres.
Bestemmelsen foreslås ændret som konsekvens af  

 nedlæggelsen af Inddelingsnævnet.
Kriterierne for, hvornår  

 ændringer i den kommunale eller amtskommunale inddeling kan  

 gennemføres uden særskilt lovhjemmel, ændres ikke.
Til nr. 3 Bestemmelsen foreslås ophævet som konsekvens  

 af ændringen af inddelingslovens § 1, stk. 1, jf.  

 lovforslagets § 1, nr. 1, og ophævelsen af inddelingslovens  

 § 2, stk. 3, jf. lovforslagets § 1, nr. 6.
Til nr. 4 Bestemmelsen i inddelingslovens § 2, stk. 1, 2.  

 pkt., foreslås ophævet, således at Inddelingsnævnet  

 udgår af proceduren for behandlingen af sager om ændring af den  

 kommunale og amtskommunale inddeling.
Indenrigs- og sundhedsministeren vil  

 herefter administrativt kunne træffe beslutning om ændringer i  

 den kommunale eller amtskommunale inddeling.
Til nr. 5 Ifølge den gældende bestemmelse i  

 inddelingslovens § 2, stk. 2, kræver visse mere indgribende  

 ændringer i den kommunale eller amtskommunale inddeling   udover  

 Inddelingsnævnets anbefaling tillige tilslutning fra Folketingets  

 Kommunaludvalg.
Det gælder ændringer, hvorved flere end 500  

 beboere overføres fra en kommune til en anden, en kommune opdeles i  

 eller mellem flere kommuner, to eller flere kommuner eller dele heraf  

 sammenlægges til en ny kommune eller sager, hvor den amtskommunale  

 inddeling ændres uden en samtidig ændring af den kommunale  

 inddeling.
 Bestemmelsen i inddelingslovens § 2, stk. 2,  

 foreslås som konsekvens af nedlæggelsen af Inddelingsnævnet  

 ændret, således at nævnets anbefaling ikke længere er  

 en betingelse for ændringer i den kommunale eller amtskommunale  

 inddeling med tilslutning fra Folketingets Kommunaludvalg.
 Beslutninger om mere indgribende ændringer i den  

 kommunale eller amtskommunale inddeling vil således fortsat   og i  

 samme omfang som hidtil   kræve tilslutning fra Folketingets  

 Kommunaludvalg.
Til nr. 6 Ifølge den gældende bestemmelse i  

 inddelingslovens § 2, stk. 3, kan indenrigsministeren træffe  

 beslutning om visse mindre grænseændringer uden  

 forelæggelse for Inddelingsnævnet.
 Bestemmelsen overflødiggøres som  

 følge af nedlæggelsen af Inddelingsnævnet og  

 foreslås derfor ophævet.
Til nr. 7 Efter bestemmelsen i inddelingslovens § 2,  

 stk. 4, skal indenrigsministeren, såfremt en ændring af den  

 kommunale inddeling vedrører kommuner i flere amtsrådskredse,  

 samtidig foretage den fornødne regulering af den amtskommunale  

 inddeling, således at ingen kommune omfatter områder i flere  

 amtsrådskredse.
En sådan regulering kræver  

 Inddelingsnævnets anbefaling og tilslutning fra Folketingets  

 Kommunaludvalg, hvis der er tale om ændringer af den kommunale  

 inddeling, der er omfattet af inddelingslovens § 2, stk. 1 og  

 2.
 Bestemmelsens 2. punktum foreslås som konsekvens af  

 nedlæggelsen af Inddelingsnævnet ændret, således at  

 Inddelingsnævnets anbefaling ikke længere er  

 nødvendig.
 Beslutning om reguleringer i den amtskommunale inddeling,  

 der sker som følge af ændringer i den kommunale inddeling, der  

 vedrører kommuner i flere amtsrådskredse, vil fortsat  

 kræve tilslutning fra Folketingets Kommunaludvalg, såfremt  

 ændringen af den kommunale inddeling er omfattet af bestemmelsen i  

 inddelingslovens § 2, stk. 2.
Til nr. 8 Bestemmelsen i inddelingslovens § 3, der indeholder  

 regler om Inddelingsnævnets sammensætning, beskikkelse m.v.,  

 foreslås ophævet som konsekvens af nedlæggelsen af  

 nævnet.
Til nr. 9 Bestemmelsen i inddelingslovens § 5, stk. 2, der  

 fastsætter, i hvilke tilfælde indenrigsministeren har pligt til  

 at forelægge ansøgninger om ændringer i den kommunale  

 eller amtskommunale inddeling for Inddelingsnævnet, foreslås  

 ophævet som konsekvens af nedlæggelsen af nævnet.
Til nr. 10 Det følger af bestemmelsen i inddelingslovens  

 § 5, stk. 3, bl.a., at Inddelingsnævnet under nævnets  

 behandling af en inddelingssag kan inddrage større områder eller  

 flere kommuner i sine forslag.
 Det foreslås, at bestemmelsens sidste led  

 udgår som konsekvens af nedlæggelsen af nævnet.
Til nr. 11 Bestemmelsen i inddelingslovens § 6 fastsætter  

 regler for Inddelingsnævnets sagsbehandling m.v., herunder regler om,  

 at offentlige myndigheder efter anmodning skal bistå nævnet med  

 at tilvejebringe de oplysninger, som nævnet ønsker, og om, at  

 Inddelingsnævnet i forbindelse med belysningen af en inddelingssag kan  

 bestemme, at der skal foretages afstemning i en kommune eller en del af en  

 kommune.
 Det foreslås, at bestemmelsen ophæves, idet  

 bestemmelsen i sin helhed er knyttet til Inddelingsnævnets virksomhed.  

 Det forudsættes, at offentlige myndigheder på samme måde  

 som hidtil tilvejebringer de oplysninger, der er nødvendige til brug  

 for Indenrigs- og Sundhedsministeriets behandling af en inddelingssag.
 Ophævelsen medfører ikke ændringer i  

 kommunernes mulighed for at afholde vejledende folkeafstemninger om  

 grænseændringer, herunder kommunesammenlægninger, i  

 forbindelse med indsendelse af en ansøgning om  

 grænseændring til indenrigs- og sundhedsministeren.
Til nr. 12 Det følger af inddelingslovens § 7,  

 stk. 1, at Inddelingsnævnet   hvis nævnet finder grundlag  

 for en ændring af den kommunale eller amtskommunale inddeling   skal  

 udarbejde et foreløbigt forslag til en sådan ændring.  

 Forslaget skal forelægges kommunalbestyrelserne og amtsrådene i  

 de berørte kommuner og amtskommuner til udtalelse, jf.  

 inddelingslovens § 7, stk. 2.
 Denne særlige høringsprocedure sikrer, at der  

 tilvejebringes et alsidigt grundlag for den endelige beslutning i de  

 pågældende inddelingssager.
 Med henblik på at bevare denne særlige  

 høringsprocedure foreslås bestemmelsen ændret,  

 således at indenrigs- og sundhedsministeren forud for en beslutning om  

 ændring i den kommunale eller amtskommunale inddeling på  

 tilsvarende måde skal sørge for, at der udarbejdes et forslag,  

 som sendes til de pågældende kommuner og amtskommuner til  

 udtalelse.
Til nr. 13 Bestemmelsen foreslås ændret som konsekvens af  

 ændringen af inddelingslovens § 7, stk. 1, jf. lovforslagets  

 § 1, nr. 12.
Til nr. 14 Efter bestemmelsen i inddelingslovens § 7,  

 stk. 3, fastsætter Inddelingsnævnet en frist for  

 kommunalbestyrelsens adgang til at afgive udtalelse om det foreløbige  

 forslag til ændring af den kommunale inddeling.
 Bestemmelsen foreslås ændret, så  

 høringsfristen i stedet fastsættes af indenrigs- og  

 sundhedsministeren.
Til nr. 15 Bestemmelsen foreslås ændret som konsekvens af  

 ændringen af inddelingslovens § 7, stk. 1, jf. lovforslagets  

 § 1, nr. 12.
Til nr. 16 Det foreslås, at der som stk. 5 i  

 inddelingslovens § 7 indsættes en bestemmelse, der undtager sager  

 vedrørende mindre grænseændringer, jf. lovforslagets  

 § 1, nr. 2, fra den særlige høringsprocedure i  

 inddelingslovens § 7.
 I sådanne sager kan indenrigsministeren efter de  

 gældende regler træffe beslutning uden forelæggelse for  

 Inddelingsnævnet, og høringsproceduren efter inddelingslovens  

 § 7 gælder således heller ikke efter de gældende  

 regler i de pågældende sager.
Til nr. 17 Den gældende bestemmelse i inddelingslovens § 8  

 indeholder regler om Inddelingsnævnets indstillinger til  

 indenrigsministeren.
 Ifølge den gældende bestemmelse i  

 inddelingslovens § 8 udarbejder Inddelingsnævnet en endelig  

 begrundet indstilling til indenrigsministeren, såfremt nævnet  

 efter modtagelsen af kommunalbestyrelsernes og amtsrådenes udtalelser  

 om det foreløbige forslag og efter eventuelle forhandlinger med  

 kommunalbestyrelser og amtsråd fortsat finder grundlag for  

 ændringen.
 Bestemmelsen foreslås ændret således, at  

 det af bestemmelsen fremgår, at indenrigs- og sundhedsministerens  

 beslutning om ændring af den kommunale eller amtskommunale inddeling  

 træffes på baggrund af kommunalbestyrelsernes og  

 amtsrådenes udtalelser og efter eventuelle forhandlinger med de  

 pågældende kommunalbestyrelser og amtsråd.
Til nr. 18 Det følger af inddelingslovens § 9,  

 stk. 2, at Inddelingsnævnet skal fremsætte forslag til  

 vilkår for de af nævnet indstillede ændringer i den  

 kommunale og amtskommunale inddeling.
 Efter inddelingslovens § 9, stk. 3, skal  

 ministeren i de sager, der efter inddelingslovens § 2, stk. 2,  

 kræver tilslutning fra Folketingets Kommunaludvalg, indhente en  

 udtalelse om vilkårsproblemet fra kommunaludvalget, før der  

 træffes beslutning i sagen, såfremt ministeren ikke kan  

 tiltræde inddelingsnævnets forslag til vilkår for  

 ændringerne.
 Bestemmelserne foreslås ophævet som  

 følge af, at Inddelingsnævnet nedlægges.
Til nr. 19 Indenrigsministeren kan efter inddelingslovens § 15 i  

 forbindelse med en ændring af den kommunale eller amtskommunale  

 inddeling ophæve et bestående fællesskab mellem to eller  

 flere kommuner eller amtskommuner og fastsætte vilkårene  

 herfor.
Det er efter de gældende regler et krav, at en  

 sådan ophævelse sker efter indstilling fra  

 Inddelingsnævnet.
Dette krav forslås ophævet som konsekvens  

 af nedlæggelsen af Inddelingsnævnet.
Til nr. 20 Inddelingslovens § 20, stk. 1, indeholder en  

 overgangsbestemmelse, hvorefter inddelingsnævnet overtager de  

 beføjelser, som ved eksisterende vilkår for etablering og  

 afgrænsning af kommuner og amtskommuner er tillagt det  

 indlemmelsesnævn, der var nedsat i henhold til den tidligere  

 gældende lov om landkommunernes styrelse.
 Bestemmelsen foreslås ændret, således at  

 indenrigs- og sundhedsministeren overtager de eventuelle beføjelser,  

 som er tillagt indlemmelsesnævnet ved eksisterende  

 grænseændringsvilkår.
Til § 2 Til nr. 1 Forslaget er en konsekvens af, at  

 Partistøttenævnet nedlægges samtidig med, at der fortsat  

 skal være adgang til at påklage de pågældende  

 afgørelser.
Til nr. 2 Forslaget indebærer, at  

 Partistøttenævnet nedlægges samtidig med, at nævnets  

 opgaver henlægges til indenrigs- og sundhedsministeren.
Til nr. 3 Forslaget er en konsekvens af, at  

 Partistøttenævnet nedlægges, hvorved udgifterne ved  

 nævnets virksomhed bortfalder.
Til § 3 Bestemmelsen indebærer, at Redningsrådet  

 nedlægges.
Det tilføjes, at det i forbindelse med overvejelser  

 om ændringer i de nuværende dimensioneringsregler for det  

 kommunale redningsberedskab vil blive vurderet, hvorledes tilsynet med det  

 kommunale redningsberedskab fremover skal tilrettelægges.
Indenrigs- og  

 sundhedsministeren vil fortsat have mulighed for at gennemføre  

 prøvealarmering af det kommunale redningsberedskab som led i det  

 almindelige tilsyn, jf. beredskabslovens § 4, stk. 2.
Til § 4 Til nr. 1.
 Med den forslåede ændring af  

 værnepligtslovens § 10 reduceres antallet af medlemmer i  

 Værnepligtsnævnet fra 11 til fem. Ændringen  

 indebærer, at de af Folketinget udpegede fem medlemmer og det af  

 justitsministeren indstillede medlem udgår af nævnet, og at  

 formanden, som i nævnets nuværende sammensætning er  

 landsdommer, erstattes af en statsamtmand, der ikke er bemyndiget til at  

 forestå afholdelsen af sessioner, jf. § 6 i  

 værnepligtsloven. Ændringen indebærer desuden, at de to af  

 forsvarsministeren indstillede medlemmer reduceres til et medlem, og at de  

 værnepligtiges talsmandsorganer udpeger to medlemmer mod det  

 nuværende ene medlem.
Der lægges vægt på ved den  

 foreslåede sammensætning af Værnepligtsnævnet, at  

 Forsvarsministeriet og Indenrigs- og Sundhedsministeriet, der som myndigheder  

 varetager værnepligtsopgaver, er repræsenteret i  

 Værnepligtsnævnet.
Desuden lægges vægt på, at  

 talsmandsorganerne er repræsenteret i nævnet som  

 repræsentanter for de værnepligtige, hvis forhold skal behandles  

 af nævnet.
Af habilitetsgrunde skal formanden for  

 Værnepligtsnævnet være en statsamtmand, der ikke er  

 bemyndiget til at forestå afholdelse af sessioner.
 Til nr. 2.
Med den forslåede bestemmelse i  

 værnepligtslovens § 10, stk. 5 fastsættes, at de af  

 talsmandsorganerne indstillede medlemmer og stedfortrædere udpeges for  

 1 år uden mulighed for genudpegning.
Begrænsningen til kun et  

 års medlemskab af Værnepligtsnævnet for talsmandsorganernes  

 medlemmer er en videreførsel af den gældende bestemmelse i  

 værnepligtspligtslovens §10, stk. 5, og er begrundet i, at de  

 værnepligtige kun er tjenstgørende i en begrænset  

 tidsmæssig periode.
Indenrigs- og Sundhedsministeriet vil som hidtil  

 indgå en aftale med talsmandsorganerne om en rotationsplan.
Til § 5 Det foreslås, at loven træder i kraft den 1.  

 juli 2002.
 Nedlæggelsen af Inddelingsnævnet og  

 Partistøttenævnet indebærer, at de sager, der ikke er  

 færdigbehandlet af de to nævn ved lovens ikrafttræden, skal  

 afgøres af indenrigs- og sundhedsministeren.
Sager hos Redningsrådet, der ved lovens  

 ikrafttræden ikke er oversendt til Indenrigs- og Sundhedsministeriet,  

 bortfalder, da ministeriet ikke overtager de opgaver, som Redningsrådet  

 hidtil har udført.
Eventuelle uafsluttede sager ved  

 ændringslovens ikrafttræden, der vedrører Indenrigs- og  

 Sundhedsministeriets opfølgning på Redningsrådets  

 prøvealarmeringer, færdigbehandles af ministeriet.
 I bestemmelsens stk. 2 fastsættes, at  

 Værnepligtnævnets hidtidige medlemmer fortsætter som  

 medlemmer af nævnet, indtil indenrigs- og sundhedsministeren har  

 udnævnt Værnepligtsnævnets medlemmer i overensstemmelse med  

 reglerne i § 4, nr. 1 (forslaget til en ny § 10 i  

 værnepligtsloven). Tilsvarende gælder stedfortrædere.  

 Beskikkelsesperioden for de nuværende medlemmer bliver dermed mindre  

 end de fire år, der følger af værnepligtslovens § 10,  

 stk. 4.
Bilag 1 I dette bilag citeres i venstre spalte indholdet af de  

 bestemmelser, der foreslås ændret ved lovforslaget om  

 ændring af forskellige love som følge af nedlæggelse eller  

 ændring af visse råd og nævn.
I højre spalte  

 anføres de foreslåede ændringer Gældende formulering Lovforslaget § 1 I lov nr. 194 af 24. maj 1972 om fremgangsmåden ved ændring af  

 landets inddeling i kommuner og amtskommuner, som ændret ved § 7 i  

 lov nr. 311 af 19. juni 1974 og § 2 i lov nr. 329 af 26. juni 1975,  

 foretages følgende ændringer:
 § 1. Ændring af landets inddeling i kommuner og  

 amtskommuner kan uden særskilt lovhjemmel gennemføres, når  

 ændringen tilsiges af:
1)	befolkningsmæssige, erhvervsmæssige eller  

 økonomiske forhold, 2)	hensynet til et områdes forventede udvikling og  

 planlægningen af denne eller 3)	hensynet til varetagelsen af andre væsentlige kommunale eller  

 amtskommunale opgaver.
 1. I § 1, stk. 1, nr. 2, ændres »eller« til:  

 »,«, og i nr. 3 indsættes efter »amtskommunale opgaver«:  

 »eller«.
 2. I § 1, stk. 1, indsættes som nr. 4:
 »4)	administrative hensyn, såfremt ændringen regulerer  

 grænsen mellem to kommuner, og reguleringen vedrører arealer  

 på tilsammen højst 100 ha, der ikke er beboet af flere end 50  

 personer«.
 Stk. 2. De mindre reguleringer, der er nævnt i § 2,  

 stk. 3, kan endvidere gennemføres, hvor administrative hensyn  

 begrunder det.
 3. § 1, stk. 2, ophæves.
§ 2. Beslutning om ændring af landets inddeling i  

 kommuner og amtskommuner træffes af indenrigsministeren.
Ministeren kan  

 kun gennemføre de ændringer, der er anbefalet af det i § 3  

 nævnte inddelingsnævn, jfr. dog stk. 2 og 3.
 4. § 2, stk. 1, 2. pkt., ophæves.
 Stk. 2. Indenrigsministeren kan kun med tilslutning fra det  

 folketingsudvalg, der er nævnt i § 4, træffe beslutning om  

 sådanne af inddelingsnævnet anbefalede ændringer af den  

 kommunale eller amtskommunale inddeling, hvorved:
 5. I § 2, stk. 2, udgår: »sådanne af  

 inddelingsnævnet anbefalede«.
1)	flere end 500 beboere overføres fra en kommune til en  

 anden, 2)	en kommune opdeles i eller mellem flere kommuner, 3)	to eller flere kommuner eller dele heraf sammenlægges til en  

 ny kommune, eller 4)	den amtskommunale inddeling ændres uden en samtidig  

 ændring af den kommunale inddeling.
 Stk. 3. Indenrigsministeren kan uden forelæggelse for  

 inddelingsnævnet træffe beslutning om en regulering af  

 grænsen mellem to kommuner, når reguleringen vedrører  

 arealer på tilsammen højst 100 ha, der ikke er beboet af flere  

 end 50 personer.
 6. § 2, stk. 3, ophæves.
 Stk. 4 bliver herefter stk. 3.
Stk. 4. Vedrører en ændring af den kommunale  

 inddeling kommuner i flere amtsrådskredse, skal indenrigsministeren  

 samtidig træffe beslutning om den fornødne regulering af den  

 amtskommunale inddeling, således at ingen kommune omfatter  

 områder i flere amtsrådskredse.
Beslutningen træffes efter  

 anbefaling fra inddelingsnævnet og med tilslutning fra det  

 folketingsudvalg , der er nævnt i § 4, hvis dette er foreskrevet i  

 stk. 1 og 2 ved ændringer af den kommunale inddeling.
 7. I § 2, stk. 4, der bliver stk. 3,  

 udgår i 2. pkt.: »efter anbefaling fra inddelingsnævnet  

 og« og: »1 og«.
 § 3. Inddelingsnævnet består af en formand og 6  

 medlemmer, der for 4 år ad gangen beskikkes af indenrigsministeren. 3  

 medlemmer beskikkes efter indstilling fra Kommunernes Landsforening og 2  

 medlemmer efter indstilling fra Amtsrådsforeningen i Danmark.
 8. § 3 ophæves.
 Stk. 2. For formanden og medlemmerne beskikkes  

 stedfortrædere efter reglerne i stk. 1.
 Stk. 3. Indenrigsministeren kan efter indstilling fra de i  

 stk. 1 nævnte foreninger tilbagekalde beskikkelsen for de af  

 vedkommende forening indstillede medlemmer eller stedfortrædere og  

 beskikke andre i de pågældendes sted.
 Stk. 4. Et medlem eller hans stedfortræder kan ikke  

 deltage i behandlingen af en sag, der berører en kommune, hvori han er  

 valgt til medlem af kommunalbestyrelsen, eller grænserne for en  

 amtskommune, hvori han er valgt til medlem af amtsrådet.
 Stk. 5. Indenrigsministeren kan fastsætte en  

 forretningsorden for inddelingsnævnet.
 § 5. Ansøgning om ændring af den kommunale eller  

 amtskommunale inddeling indgives til indenrigsministeren.
 Stk. 2. Er ansøgningen indsendt af en  

 kommunalbestyrelse, et amtsråd eller af enten mindst halvdelen af de  

 kommunale vælgere i det område, der berøres af den  

 ønskede ændring, eller een eller flere grundejere, der ejer  

 mindst halvdelen af arealerne i området, skal ministeren  

 forelægge sagen for inddelingsnævnet, medmindre den drejer sig om  

 en regulering som nævnt i § 2, stk. 3. Er ansøgningen  

 indsendt af andre, skal sagen forelægges for inddelingsnævnet,  

 medmindre den drejer sig om en regulering som nævnt i § 2,  

 stk. 3, eller ministeren på forhånd finder, at der ikke er  

 grundlag for at imødekomme ansøgningen.
 9. § 5, stk. 2, ophæves.
 Stk. 3 og 4 bliver herefter stk. 2 og 3.
 Stk. 3. Indenrigsministeren kan endvidere af egen drift rejse  

 sag om ændring af den kommunale eller amtskommunale inddeling, ligesom  

 inddelingsnævnet under behandlingen af en inddelingssag kan inddrage  

 større områder eller flere kommuner i sine forslag.
 10. I § 5, stk. 3, der bliver stk. 2,
udgår: », ligesom inddelingsnævnet under behandlingen af en  

 inddelingssag kan inddrage større områder eller flere kommuner i  

 sine forslag«.
 Stk. 4. Ansøgninger om en ændret inddeling skal  

 begrundes og ledsages af kortmateriale med angivelse af den ønskede  

 ændring.
§ 6. Inddelingsnævnet fremskaffer selv det materiale,  

 der er nødvendigt til brug for nævnets overvejelser.
Offentlige  

 myndigheder skal efter anmodning bistå nævnet med at  

 tilvejebringe de oplysninger, som nævnet ønsker.
 11. § 6 ophæves.
Stk. 2. Enhver kommunalbestyrelse og ethvert amtsråd  

 skal efter anmodning lade sig repræsentere ved inddelingsnævnets  

 møder.
Repræsentanter for et områdets kommunale  

 vælgere eller grundejere er berettiget til at give møde for  

 nævnet efter nævnets nærmere bestemmelse.
Stk. 3. Inddelingsnævnet kan bestemme, at der foretages  

 afstemning i en kommune eller en del af denne til belysning af en  

 foreliggende sag.
Afstemningen skal ske efter de regler, der gælder for  

 kommunale valg.
 § 7. Såfremt inddelingsnævnet finder grundlag for  

 en ændring af den kommunale eller amtskommunale inddeling, udarbejder  

 nævnet et foreløbigt forslag herom.
Stk. 2. Det foreløbige forslag forelægges  

 kommunalbestyrelserne i de berørte kommuner og vedkommende  

 amtsråd til udtalelse.
Kommunalbestyrelserne opfordres samtidig til ved  

 forhandling at nå til enighed om den detaljerede udformning af  

 forslaget og om vilkårene for dets gennemførelse.
 12. § 7, stk. 1, affattes således:
 »Såfremt indenrigs- og sundhedsministeren finder grundlag for en  

 ændring af den kommunale eller amtskommunale inddeling, udarbejdes et  

 forslag herom.«.
 13. I § 7, stk. 2, 1. pkt., ændres »Det  

 foreløbige forslag« til: »Forslaget«.
Stk. 3. De enkelte kommunalbestyrelser skal inden en frist,  

 der fastsættes af inddelingsnævnet, afgive en udtalelse om,  

 hvorvidt kommunalbestyrelsen kan tiltræde de dele af forslaget, der  

 berører den pågældende kommune, samt om, hvorvidt der  

 mellem de berørte kommunalbestyrelser har kunnet opnås enighed  

 om vilkårene.
Kan en kommunalbestyrelse ikke tiltræde forslaget,  

 eller har der ikke kunnet skabes enighed om vilkårene, afgiver  

 kommunalbestyrelsen en begrundet udtalelse om, hvilke ændringer i  

 forslaget der ønskes foretaget, eller på hvilke punkter uenighed  

 om vilkårene foreligger.
Samtidig oplyses stemmernes fordeling ved  

 kommunalbestyrelsens afstemning i sagen.
 14. I § 7, stk. 3, 1. pkt., ændres  

 »inddelingsnævnet« til: »indenrigs- og sundhedsministeren«.
 Stk. 4. Berører det foreløbige forslag den  

 amtskommunale inddeling, finder bestemmelserne i stk. 2, 2. pkt., og  

 stk. 3 tilsvarende anvendelse.
 15. I § 7, stk. 4, ændres »det  

 foreløbige forslag« til: »forslaget«.
 16. I § 7 indsættes som stk. 5:
 »Stk. 5. Bestemmelsen finder ikke anvendelse for de mindre  

 reguleringer, der er nævnt i § 1, nr. 4.«.
 § 8. Finder inddelingsnævnet efter modtagelsen af  

 kommunalbestyrelsernes og amtsrådenes udtalelser om det  

 foreløbige forslag og efter eventuelle forhandlinger med de enkelte  

 kommunalbestyrelser og amtsråd fortsat grundlag for en ændring af  

 den kommunale eller amtskommunale inddeling, udarbejder nævnet en  

 endelig, begrundet indstilling til indenrigsministeren.
 17. § 8 affattes således:
»Indenrigs- og sundhedsministeren træffer beslutning om  

 ændring af den kommunale eller amtskommunale inddeling på  

 baggrund af kommunalbestyrelsernes og amtsrådenes udtalelser om  

 forslaget og efter eventuelle forhandlinger med de enkelte  

 kommunalbestyrelser og amtsråd.« Stk. 2. Nævnets indstilling skal være vedtaget af  

 et flertal af nævnets medlemmer.
Mindretal i nævnet kan afgive  

 særindstilling.
 § 9. De nærmere vilkår for gennemførelse af  

 ændringer af den kommunale eller amtskommunale inddeling  

 fastsættes af indenrigsministeren.
Stk. 2. Det påhviler inddelingsnævnet at  

 fremsætte forslag til vilkår for de af nævnet indstillede  

 ændringer af den kommunale eller amtskommunale inddeling.
Nævnets  

 forslag til vilkår afgives til indenrigsministeren enten i forbindelse  

 med nævnets endelige indstilling om den geografiske ændring,  

 eller når ministeren har truffet afgørelse om den ændrede  

 inddeling.
 18. § 9, stk. 2 og 3, ophæves.
 Stk. 3. Kan indenrigsministeren ikke tiltræde  

 nævnets forslag til vilkår for en ændring af den kommunale  

 eller amtskommunale inddeling, der er omfattet af § 2, stk. 2, skal  

 ministeren indhente en udtalelse om vilkårsproblemet fra  

 folketingsudvalget, før han træffer beslutning i sagen.
 § 15. I forbindelse med en ændring af den kommunale  

 eller amtskommunale inddeling kan indenrigsministeren efter indstilling fra  

 inddelingsnævnet ophæve et bestående fællesskab  

 mellem to eller flere kommuner eller amtskommuner og fastsætte  

 vilkårene herfor.
 19. I § 15 udgår: »efter indstilling fra  

 inddelingsnævnet«.
 § 20. Inddelingsnævnet overtager de beføjelser,  

 som ved eksisterende vilkår for etablering eller afgrænsning af  

 kommuner og amtskommuner er tillagt det indlemmelsesnævn, der omtales i  

 lov om landkommunernes styrelse.
 20. I § 20, stk. 1, ændres  

 »Inddelingsnævnet« til: »Indenrigs- og sundhedsministeren«.
 Stk. 2. Uanset bestemmelsen i § 3, stk. 1,  

 udløber funktionsperioden for det første inddelingsnævn  

 den 30. september 1974.
§ 2 I lov om økonomisk støtte til politiske partier m.v., jf.  

 lovbekendtgørelse nr. 831 af 20. september 2001, foretages  

 følgende ændringer:
 1. Overskriften før § 12 affattes  

 således:
Partistøttenævnet »Klagebestemmelse« § 12. Indenrigsministeriet nedsætter et  

 partistøttenævn bestående af en formand og en  

 næstformand og 4 andre medlemmer.
Formanden og næstformanden og  

 stedfortrædere for disse beskikkes af indenrigsministeren.
Af  

 nævnets 4 andre medlemmer udpeges 1 af Amtsrådsforeningen i  

 Danmark, 2 af Kommunernes Landsforening og 1 af Københavns og  

 Frederiksberg Kommuner i forening.
Foreningerne og kommunerne udpeger  

 endvidere en stedfortræder for hvert af de 4 medlemmer.
Beskikkelserne  

 og udpegningerne gælder for 4 år.
 2. § 12 affattes således:
»§ 12. Afgørelser efter §§ 8-11 d kan indbringes  

 for indenrigs- og sundhedsministeren.« Stk. 2. Afgørelser efter §§ 8-11 d kan indbringes  

 for nævnet.
Nævnets afgørelser kan ikke indbringes for  

 anden administrativ myndighed.
 § 14. Udgifterne til tilskud efter § 2 samt udgifterne  

 ved partistøttenævnets virksomhed afholdes af statskassen.  

 Udgifterne til tilskud efter §§ 3 og 4 afholdes af henholdsvis  

 amtskommunerne og kommunerne.
 3. I § 14, 1. pkt., udgår: »samt udgifterne ved  

 partistøttenævnets virksomhed«.
§ 3 § 4. Indenrigsministeren er øverste administrative  

 myndighed for det statslige redningsberedskab.
 I lov om beredskab, jf. lovbekendtgørelse nr. 912 af 2. oktober  

 2000, ophæves § 4, stk. 3-5.
Stk. 2. Indenrigsministeren fører tilsyn med det  

 kommunale redningsberedskab.
Indenrigsministeren kan bemyndige  

 Beredskabsstyrelsen til at udøve tilsynet, herunder til at foretage  

 prøvealarmering af redningsberedskabet.
Indenrigsministeren kan  

 fastsætte nærmere regler herom.
Stk. 3. Indenrigsministeren nedsætter et  

 redningsråd, der rådgiver indenrigsministeren i  

 spørgsmål om det kommunale redningsberedskab og foretager  

 prøvealarmering af det statslige regionale og det kommunale  

 redningsberedskab.
Redningsrådet består af 8 medlemmer, hvoraf 3  

 medlemmer udpeges af Kommunernes Landsforening, 1 medlem udpeges af  

 Københavns og Frederiksberg Kommuner i fællesskab, 1 medlem  

 udpeges af justitsministeren, medens indenrigsministeren udpeger 3 medlemmer.  

 I sager vedrørende tekniske og personalemæssige  

 spørgsmål tilforordnes rådet 1 repræsentant for den  

 organisation, der repræsenterer de kommunale beredskabschefer, 1  

 repræsentant for de private redningsvæsener, jf. § 13,  

 stk. 1, og 1 repræsentant for personalet i de kommunale  

 redningsberedskaber.
 Stk. 4. Blandt rådets medlemmer udnævner  

 indenrigsministeren formand og næstformand, hvoraf den ene skal  

 være en af repræsentanterne for Kommunernes Landsforening.
 Stk. 5. Indenrigsministeren afholder udgifterne ved  

 Redningsrådets virksomhed.
§ 4 I lov om værnepligt, jf. lovbekendtgørelse nr. 1088 af 23.  

 december 1998, foretages følgende ændringer:
 § 10. Indenrigsministeren nedsætter et  

 Værnepligtsnævn.
 Stk. 2. Nævnet består af en formand, der skal  

 være landsdommer eller opfylde betingelserne for at blive udnævnt  

 til landsdommer, og 10 andre medlemmer, hvoraf 5 medlemmer indstilles af  

 Folketinget, 2 medlemmer indstilles af forsvarsministeren, 1 medlem  

 indstilles af justitsministeren, 1 medlem indstilles af de  

 værnepligtiges talsmandsorganer og 1 medlem udpeges af  

 indenrigsministeren.
 1. § 10, stk. 2, affattes således:
 »Stk. 2. Nævnet består af en formand, der skal  

 være en statsamtmand, der ikke er bemyndiget til at forestå  

 afholdelsen af sessioner, jf. § 6, og 4 andre medlemmer, der udpeges af  

 indenrigs- og sundhedsministeren, hvoraf 1 medlem udpeges efter indstilling  

 fra forsvarsministeren og 2 medlemmer efter indstilling fra de  

 værnepligtiges talsmandsorganer.
 Stk. 3. Der udpeges en stedfortræder for hvert  

 medlem.
 Stk. 4. Medlemmer og stedfortrædere udpeges for 4  

 år ad gangen.
 Stk. 5. Det af talsmandsorganerne indstillede medlem og  

 stedfortræder udpeges dog for 1 år uden mulighed for  

 genudpegning.
 2. § 10, stk. 5, affattes således:
