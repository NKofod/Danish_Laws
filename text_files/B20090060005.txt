Bekendtgørelse om finansiering af driften af Revisornævnet og undersøgelsessystemet I medfør af § 50 i lov om godkendte revisorer og revisionsvirksomheder (revisorloven), jf. lov nr. 468 af 17. juni 2008, fastsættes:
§ 1. Til finansiering af driften af Revisornævnet og undersøgelsessystemet opkræver Erhvervs- og Selskabsstyrelsen et gebyr fra alle revisorer, der pr. 1. januar 2009 var godkendt og tilknyttet en revisionsvirksomhed.
Gebyret dækker finansiering for 2009.
Stk. 2. For Revisornævnet udgør gebyret for 2009 kr. 300 pr. revisor.
For undersøgelsessystemet udgør gebyret for 2009 kr. 1.000 pr. revisor.
 Stk. 3. Gebyr for 2009 for driften af Revisortilsynet fastsættes og opkræves på et senere tidspunkt.
Ikrafttræden § 2. Bekendtgørelsen træder i kraft den 29. juni 2009.
 Stk. 2. Samtidig ophæves bekendtgørelse nr. 916 af 16. september 2008 om finansiering af driften af Revisortilsynet, revisornævnet og undersøgelsessystemet.
