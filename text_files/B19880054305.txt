 I medfør af § 58, stk. 2, jf. stk. 4, i lovbekendtgørelse nr. 671 af 2.  

 oktober 1986 om tjenestemænd i staten, folkeskolen og folkekirken samt i  

 medfør af § 4, stk. 5, i lov nr. 292 af 18. juni 1969 om tjenestemandspension  

 med senere ændringer, senest ved lov nr. 263 af 22. maj 1986, fastsættes  

 følgende:
 § 1.  Denne bekendtgørelse omhandler tjenestefrihed  

 med hel eller delvis løn til uddannelsesformål, herunder faglige kurser,  

 studieophold i ind- eller udland og færdiggørelse af et større videnskabeligt  

 værk.
 § 2.  Vedkommende minister eller den, ministeren  

 bemyndiger dertil (ansættelsesmyndigheden), kan efter ansøgning give en  

 tjenestemand tjenestefrihed med hel eller delvis løn til uddannelsesformål,  

 der er af interesse for ansættelsesmyndigheden.
 § 3.  Under samme betingelser som nævnt i § 2 kan  

 ansættelsesmyndigheden helt eller delvis afholde kursusafgifter og eventuelle  

 udgifter til ophold og befordring i overensstemmelse med de for  

 tjenesterejser gældende regler.
 § 4.  Hvis tjenestemanden modtager stipendier,  

 legater, midler fra forskningsråd el. lign., skal der ved afgørelsen af  

 spørgsmålet om hel eller delvis løn under tjenestefriheden foretages en  

 samlet økonomisk vurdering af tjenestemandens forhold i  

 tjenestefrihedsperioden, idet der alene kan ydes under tjenestefriheden i det  

 omfang, det er nødvendigt for at dække udgifter for tjenestemanden, der er en  

 følge af den pågældende uddannelse, studieophold el. lign.
§ 5.  Tjenestefrithed i henhold til denne  

 bekendtgørelse, der ydes med løn svarende til mindst 15 timers ugentlig  

 beskæftigelse, medregnes fuldt ud i lønancienniteten.
Tjenestefrihed med  

 delvis løn, svarende til mindre end 15 timers ugentlig beskæftigelse,  

 medregnes tilsvarende afkortet i lønancienniteten.
Hvis lønnen er reduceret  

 på grund af modtagne stipendier el. lign., er summen af løn og stipendium  

 m.v. afgørende for medregning i lønancienniteten.
§ 6.  Tjenestefrihed med fuld løn i henhold til denne  

 bekendtgørelse medregnes i pensionsalderen.
Spørgsmålet om medregning i  

 pensionsalderen af tjenestefrihed med delvis løn forelægges Finansministeriet  

 til afgørelse i det enkelte tilfælde.
 § 7.  Der sker ikke med denne bekendtgørelse nogen  

 ændring i hidtil gældende regler om deltagelse i blandede kurser, dvs.  

 kurser, hvori der foruden rent organisationsmæssige spørgsmål indgår faglige  

 emner, jf. cirkulæreskrivelse nr. 113 af 23. juni 1971 vedrørende deltagelse  

 i uddannelseskurser for det i staten og folkekirken ansatte personale.
 § 8.  Det er en betingelse for ydelse af  

 tjenestefrihed efter denne bekendtgørelse, at samtlige de med  

 tjenestefriheden forbundne udgifter kan afholdes inden for rammerne af  

 bestående bevillinger.
 § 9.  Bekendtgørelsen træder i kraft den 1. oktober  

 1988.
