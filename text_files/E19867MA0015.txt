Toldvæsenet havde fandt at en virksomhed, der afsatte TV-apparater, var en  

 registreringspligtig virksomhed.
Ejeren af virksomheden var af den  

 opfattelse, at der var tale om en afgiftsfri virksomhed.
 Toldvæsenets ansættelse var begrundet i, at toldvæsenet mente, at have  

 fundet det godtgjort, at der var afsat ca. 100 stk. fjernsyn, uden at der var  

 ført regnskab.
 Ejeren af handelsvirksomheden havde tidligere været momsregistreret for  

 henholdsvis antenneproduktion og detailhandel med radio- og TV-apparater.  

 Ejeren forklarede, at hen efter sin konkurs med den tidligere virksomhed  

 havde lært fjernsynsteknik og indkøbte defekte fjernsyn på auktion for gennem  

 reparationer at få praktisk erfaring.
De reparerede fjernsyn blev solgt uden fortjeneste, idet formålet  

 udelukkende var at opnå uddannelse og teknisk indsigt.
Dette underbyggede han  

 med, at han aldrig havde købt funktionsdygtige fjernsyn og videresolgt disse.
 Ejeren havde ikke gemt fakturaerne fra købene af fjernsyn og reservedele,  

 idet der på auktioner ikke automatisk gives faktura, og da han ikke mente at  

 drive registreringspligtig virksomhed, havde han ikke bedt om fakturaer.
Momsnævnet fandt det godtgjort, at den pågældende i den omhandlede periode  

 havde drevet afgiftspligtig virksomhed uden at føre regnskab.
Nævnet fandt  

 derfor at betingelserne for en skønsmæssig ansættelse var til stede.
