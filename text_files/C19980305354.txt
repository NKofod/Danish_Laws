 Ankenævnet har fundet, at Arbejdsformidlingens afgørelse om  

 tilbagekaldelse af en bevilget orlov er korrekt, idet betingelserne for den  

 bevilgede orlov ikke var opfyldt på bevillingstidspunktet.
Ankenævnet har dog ændret tidspunktet for orlovens tilbagekaldelse, som af  

 arbejdsformidlingen var fastsat til tidspunktet for orlovens start, men som  

 af Ankenævnet er fastsat til det tidspunkt, hvor Arbejdsformidlingens  

 datering af tilbagekaldelsen måtte antages at være kommet frem til  

 orlovsansøgeren.
Personen var i god tro.
 Baggrunden for Arbejdsformidlingens tilbagekaldelse af den bevilgede orlov  

 er, at orlovspersonen, der har søgt uddannelsesorlov, som selvstændig  

 erhvervsdrivende, ikke indenfor de sidste 5 år havde drevet selvstændig  

 erhvervsvirksomhed i væsentligt omfang svarende til mindst 3 års  

 fuldtidsbeskæftigelse, da en periode på 2 år og 10 måneder med  

 iværksætterydelse ikke kan medregnes ved opfyldelse af beskæftigelseskravet.
 Ankenævnet har ved afgørelsen lagt vægt på, at bevillingen blev givet på  

 et ukorrekt grundlag, men at der var tale om en begunstigende afgørelse, som  

 ikke var åbenbar urigtig for orlovsansøgeren, og som pågældende derfor  

 indrettede sig på.
 Det bemærkedes, at Arbejdsmarkedets Ankenævn har truffet lignende  

 afgørelser i tilfælde, hvor der var tale om begunstigende forvaltningsakter  

 og en orlovsperson i god tro.
