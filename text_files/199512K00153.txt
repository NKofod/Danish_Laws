Nr LSF 153 Forslag til Lov om ændring af lov om råstoffer og lov om kontinentalsoklen den 17. januar 1996 Vedtaget ved tredjebehandling den 28. maj 1996 Lov nr. 484 af 12/06/1996 § 1 I lov om råstoffer, jf. lovbekendtgørelse nr. 165 af 10. marts 1992, som  

 ændret ved lov nr. 212 af 29. marts 1995, foretages følgende ændringer:
 1. I § 3, 2. pkt., indsættes efter  

 »arkæologiske«: »og geologiske«.
 2. § 7, stk. 1, 1. pkt., affattes således:
»Erhvervsmæssig indvinding af råstoffer og etablering af anlæg på  

 indvindingsstedet til brug for indvindingen må kun ske efter tilladelse fra  

 amtsrådet.« 3. § 7, stk. 2, 1.-3. pkt., affattes således:
»Ikkeerhvervsmæssige indvindinger på mere end 200 m3 årligt og  

 prøvegravninger på mere end 200 m3 skal anmeldes til amtsrådet, inden  

 indvindingen eller prøvegravningen påbegyndes.
Anmeldelsen skal indeholde  

 oplysning om indvindingsområdet samt arten, mængden og anvendelsen af  

 råstoffet.
Amtsrådet kan inden 4 uger efter, at anmeldelsen er modtaget,  

 stille vilkår for indvindingen eller prøvegravningen.« 4. I § 7 indsættes som stk. 3:
»Stk. 3. Der skal foretages efterbehandling enten løbende  

 eller efter afslutningen af ikke-erhvervsmæssige indvindinger og  

 prøvegravninger som nævnt i stk. 2.« 5. § 10, stk. 1, ophæves, og i stedet indsættes:
»En tilladelse efter § 7, stk. 1, kan indeholde vilkår om 1) virksomhedens drift og om efterbehandling af arealet med henblik på at  

 begrænse miljømæssige gener og forebygge forurening af grundvandet og jorden, 2) at der stilles sikkerhed for, at indvindingsområdet bliver  

 efterbehandlet, 3) at indvindingen og efterbehandlingen sker efter en plan, der er  

 godkendt af amtsrådet, og som indeholder hovedelementerne for indvindingen og  

 efterbehandlingen, og 4) at råstofferne skal oparbejdes bedst muligt i forhold til deres  

 kvalitet eller skal anvendes til bestemte formål.
 Stk. 2. Amtsrådet kan fastsætte yderligere vilkår for at varetage  

 de hensyn, der er nævnt i § 3.
Stk. 3. Sikkerhedsstillelsen som nævnt i stk. 1, nr. 2, skal dække  

 amtsrådets udgifter til efterbehandling ved en selvhjælpshandling, jf. § 33,  

 stk. 3. Amtsrådet kan regulere sikkerhedsstillelsens størrelse, hvis  

 grundlaget for beregningen ændres væsentligt.« Stk. 2-4 bliver herefter stk. 4-6.
 6. I § 14 indsættes som stk. 2:
»Stk. 2. Naturklagenævnets afgørelser kan ikke påklages til  

 anden administrativ myndighed.« 7. Kapitel 4 affattes således:
»Kapitel 4 Forekomster på søterritoriet og kontinentalsoklen Kortlægning og planlægning § 18. Miljø- og energiministeren udfører kortlægning af råstoffer  

 på søterritoriet og kontinentalsoklen.
 Stk. 2. Miljø- og energiministeren kan på grundlag af  

 kortlægningen efter stk. 1 udarbejde planer for råstofindvindingen.
Godkendelse af indvindingsmateriel § 19. Til efterforskning og indvinding af råstoffer på  

 søterritoriet og kontinentalsoklen må kun anvendes indvindingsmateriel, der  

 er godkendt af miljø- og energiministeren.
Godkendelsen kan kun udnyttes i  

 henhold til en tilladelse efter § 20, stk. 1.
 Stk. 2. Godkendelse efter stk. 1 kan gives på nærmere angivne  

 vilkår, for en tidsbegrænset periode samt til anvendelse ved en nærmere  

 afgrænset arbejdsopgave.
 Stk. 3. Miljø- og energiministeren kan fastsætte regler for,  

 hvilket indvindingsmateriel der kan godkendes efter stk. 1, herunder at  

 indvindingsmateriellet skal være udstyret med og anvende elektronisk  

 kontroludstyr til registrering af indvindingsfartøjets position under  

 indvinding m.v.
Tilladelser og udlæg af indvindingsområder § 20. Efterforskning og indvinding af råstoffer på søterritoriet  

 og kontinentalsoklen må kun ske i geografisk afgrænsede og miljøvurderede  

 områder og efter tilladelse fra miljø- og energiministeren.
Stk. 2. Tilladelse efter stk. 1 kan gives til en eller flere  

 ansøgere og for en periode på indtil 10 år.
I en tilladelse til  

 efterforskning kan der gives ansøgeren fortrinsret til indvindingstilladelse.
 Stk. 3. Det påhviler ansøgeren at foretage de fornødne  

 undersøgelser og miljømæssige vurderinger eller helt eller delvis at afholde  

 udgifterne hertil.
 Stk. 4. Tilladelse efter stk. 1 kan ikke gives i  

 EF-fuglebeskyttelsesområder, EF-habitatområder, Ramsarområder og områder med  

 en vanddybde på mindre end 6 m.
 Stk. 5. Miljø- og energiministeren kan, for så vidt angår  

 indvinding af sand, grus og ral i EF-fuglebeskyttelsesområder,  

 EF-habitatområder og Ramsarområder, i ganske særlige tilfælde, og når  

 indvindingen kan foretages uden at medføre forringelser af områderne eller  

 medføre forstyrrelser, som har væsentlige konsekvenser for de arter, for  

 hvilke områderne er udpeget, gøre undtagelse fra bestemmelsen i stk. 4.
 Stk. 6. Miljø- og energiministeren kan, for så vidt angår  

 indvinding af sand, grus og ral i områder med en vanddybde på mindre end 6 m  

 gøre undtagelse fra bestemmelsen i stk. 4, når en værdifuld råstofforekomst  

 kan indvindes, uden at indvindingen er i konflikt med væsentlige naturmæssige  

 værdier.
§ 21. En tilladelse til efterforskning efter § 20, stk. 1, kan  

 indeholde 1) vilkår om gennemførelse og indhold af den råstofgeologiske  

 efterforskning af området, 2) vilkår til begrænsning af de miljø- og naturmæssige effekter af  

 efterforskningen og 3) vilkår om rapportering af efterforskningens forløb og resultater.
Stk. 2. En tilladelse til indvinding efter § 20, stk. 1, kan  

 indeholde 1) vilkår om gennemførelsen af indvindingen, herunder til begrænsning af  

 miljø- og naturmæssige effekter, 2) vilkår om, at tilladelsesindehaveren deltager i opmåling, løbende  

 miljøovervågning samt efterbehandling af indvindingsområdet eller helt eller  

 delvis udreder udgifterne hertil, 3) ressourceøkonomiske vilkår, herunder vilkår om, at råstofferne anvendes  

 til bestemte formål, 4) vilkår om, at der stilles fornøden sikkerhed, eventuelt kollektivt, for  

 gennemførelse af kontrolopmåling af indvindingsområdet, for overholdelse af  

 vilkår om områdets tilstand efter endt indvinding og for udførelse af  

 efterbehandling, og 5) vilkår om overdragelse af tilladelsen.
 Stk. 3. Miljø- og energiministeren kan i en tilladelse efter § 20,  

 stk. 1, fastsætte yderligere vilkår for at varetage de hensyn, der er nævnt i  

 § 3.
 § 22. Miljø- og energiministeren kan ved bekendtgørelse udlægge  

 områder til råstofindvinding og fastsætte nærmere regler for indvinding i  

 disse områder.
VVM-procedure § 23. Tilladelse i henhold til § 20, stk. 1, til indvindinger, der  

 må antages at påvirke miljøet i væsentlig grad, kan kun meddeles på baggrund  

 af en vurdering af de miljømæssige konsekvenser, hvor offentligheden,  

 myndigheder og organisationer har haft lejlighed til at udtale sig.
 Stk. 2. Miljø- og energiministeren kan fastsætte nærmere regler  

 om, hvilke indvindinger der er omfattet af stk. 1. Anlæg, herunder  

 indvindinger, der reguleres i enkeltheder ved særlig lov, er dog undtaget.
 Stk. 3. Ministeren kan fastsætte regler om underretning og høring  

 af offentligheden, myndigheder og organisationer.
Bortfald, tilbagekaldelse eller ændring af tilladelser § 24. En godkendelse efter § 19, stk. 1, og en tilladelse efter §  

 20, stk. 1, bortfalder, hvis den ikke udnyttes inden 3 år efter, at den er  

 meddelt, eller ikke har været udnyttet i 3 på hinanden følgende år.
 Stk. 2. Miljø- og energiministeren kan tilbagekalde en godkendelse  

 efter § 19, stk. 1. Tilbagekaldelsen skal ske med et varsel på mindst 10 år.  

 I tilfælde af grov eller gentagen overtrædelse af vilkår eller lovgivningen i  

 øvrigt kan tilbagekaldelsen ske uden varsel.
 Stk. 3. Miljø- og energiministeren kan fastsætte regler om  

 yderligere vilkår for allerede meddelte godkendelser efter § 19, stk. 1,  

 herunder at indvindingsmateriellet skal være udstyret med og anvende  

 elektronisk kontroludstyr til registrering af indvindingsfartøjets position  

 under indvinding m.v.
 Stk. 4. Miljø- og energiministeren kan fastsætte regler om, at  

 godkendelser efter § 19, stk. 1, kan opsiges med et varsel på mindst 10 år.
 Stk. 5. Miljø- og energiministeren kan til enhver tid begrænse  

 eller tilbagekalde en tilladelse efter § 20, stk. 1.
Anlæg på kontinentalsoklen § 25. Dansk ret gælder for anlæg, som med henblik på indvinding på  

 kontinentalsoklen befinder sig på sokkelområdet.
Ved bestemmelse af danske  

 domstoles og administrerende myndigheders stedlige myndighedsområde henregnes  

 anlægget til det område, der ligger nærmest, medmindre andet fastsættes af  

 miljø- og energiministeren.
Klage § 26. Afgørelser truffet efter lovens §§ 19, 20, 23 og 24 af  

 miljø- og energiministeren eller efter bemyndigelse af en styrelse, jf. § 38,  

 eller afgørelser truffet efter regler fastsat i medfør af lovens § 19, stk.  

 3, § 23, stk. 2, og § 24, stk. 3, kan påklages til Naturklagenævnet.
 Stk. 2. Afgørelser efter §§ 19 og 20 om enkeltstående indvinding  

 af op til 50.000 m3 oprensnings- og uddybningsmaterialer til nyttiggørelse  

 kan dog ikke påklages til anden administrativ myndighed.
 Stk. 3. Naturklagenævnets afgørelser kan ikke påklages til anden  

 administrativ myndighed.
Stk. 4. Klageberettiget er 1) adressaten for afgørelsen, 2) en offentlig myndighed, 3) enhver, der har en væsentlig individuel interesse i afgørelsen, 4) Danmarks Naturfredningsforening, 5) Foreningen af Danske Ral- og Sandsugere, 6) Danmarks Fiskeriforening, 7) Dansk Ornitologisk Forening, 8) Danmarks Sportsfiskerforbund og 9) Greenpeace Danmark.
Stk. 5. Klagefristen er 4 uger fra den dag, afgørelsen er meddelt.  

 Er afgørelsen offentligt bekendtgjort, regnes klagefristen dog altid fra  

 bekendtgørelsen.
Hvis klagefristen udløber på en lørdag eller helligdag,  

 forlænges fristen til den følgende hverdag.
 Stk. 6. Klage indgives skriftligt til miljø- og energiministeren,  

 der videresender den til Naturklagenævnet ledsaget af den påklagede afgørelse  

 og det materiale, der er indgået i sagens bedømmelse.
 Stk. 7. En tilladelse må ikke udnyttes, før klagefristen er  

 udløbet.
 Stk. 8. Rettidig klage har opsættende virkning for den påklagede  

 afgørelse, medmindre Naturklagenævnet bestemmer andet.
Stk. 9. Miljø- og energiministeren kan fastsætte regler om, at  

 stk. 7 og 8 ikke gælder for visse arter af afgørelser.« 8. I § 28, stk. 1, 1. og 2. pkt., og stk. 2, 2.  

 pkt., ændres »Danmarks Geologiske Undersøgelse« til:  

 »Danmarks og Grønlands Geologiske Undersøgelse«.
 9. § 31, stk. 2, affattes således:
»Stk. 2. Miljø- og energiministeren påser, for så vidt angår  

 indvinding og efterforskning af råstoffer på søterritoriet og  

 kontinentalsoklen, at loven og de regler, der er fastsat med hjemmel i loven,  

 overholdes, at påbud eller forbud efterkommes, og at vilkår fastsat i  

 tilladelser overholdes.« 10. I § 33, stk. 1, indsættes efter »ejendom«:  

 »eller indvindingsmateriel«.
 11. § 33, stk. 3, ophæves, og i stedet indsættes:
»Stk. 3. I de i § 31, stk. 3, nævnte situationer skal  

 tilsynsmyndigheden meddele den ansvarlige, at det ulovlige forhold skal  

 bringes til ophør.
Dette kan ske ved meddelelse af påbud eller forbud.
I den  

 forbindelse kan tilsynsmyndigheden blandt andet 1) påbyde den ansvarlige at genoprette den hidtidige tilstand, 2) lade påbudte foranstaltninger udføre for den ansvarliges regning, når  

 den fastsatte frist er udløbet, 3) forbyde fortsat drift og eventuelt forlange virksomheden fjernet.
Stk. 4. Tilsynsmyndighedens afgørelser efter stk. 3 kan ikke  

 påklages til anden administrativ myndighed.« 12. § 34 affattes således:
»§ 34. Miljø- og energiministeren kan fastsætte regler om,  

 hvilke oplysninger en ansøgning om tilladelse til efterforskning og  

 råstofindvinding skal indeholde, herunder at undersøgelsesprogrammer til brug  

 for ansøgningen forud skal godkendes af ministeren.
Det kan bestemmes, at en  

 ansøgning skal indgives på et særligt skema.« 13. § 40 affattes således:
»§ 40. Miljø- og energiministeren kan fastsætte regler om  

 gebyrer til hel eller delvis dækning af myndighedernes omkostninger ved  

 administration og tilsyn efter loven.« 14. § 44, stk. 1, nr. 1, affattes således:
 »1) overtræder § 7, § 9, stk. 2, § 16, stk. 3, § 19, stk. 1, § 20,  

 stk. 1, § 28, stk. 1, og § 33, stk. 1,».
 15. I § 44, stk. 1 , indsættes efter nr. 4 som nyt nummer:
 »5) modvirker myndighedernes adgang til ejendomme, lokaliteter, skibe  

 eller indvindingsmateriel i strid med § 32, stk. 1, eller undlader at  

 efterkomme en anmodning efter § 32, stk. 3, eller«.
 Nr. 5 bliver herefter nr. 6.
 16. I § 44 indsættes som stk. 7:
»Stk. 7. Forældelsesfristen for strafansvaret er 5 år for  

 overtrædelse m.v. som omhandlet i stk. 1 og for overtrædelser af bestemmelser  

 i regler udstedt efter loven.« § 2 I lov om kontinentalsoklen, jf. lovbekendtgørelse nr. 182 af 1. maj 1979,  

 som ændret ved § 46 i lov nr. 357 af 6. juni 1991, foretages følgende  

 ændring:
 1. § 2, stk. 1, 2. pkt., affattes således:
»Miljø- og energiministeren kan tillade udforskning og indvinding af  

 de råstoffer, der er omfattet af lov om råstoffer, efter reglerne i lov om  

 råstoffer.« § 3 Stk. 1. Loven træder i kraft den 1. januar 1997.
 Stk. 2. Sager, der inden lovens ikrafttræden er indbragt for  

 miljø- og energiministeren efter § 25 i Miljøministeriets bekendtgørelse nr.  

 217 af 21. marts 1994 om henlæggelse af opgaver og beføjelser til Skov- og  

 Naturstyrelsen, færdigbehandles efter de hidtil gældende regler.
Stk. 3. Regler, der er udstedt efter bestemmelserne i kapitel 4 i  

 råstofloven, jf. lovbekendtgørelse nr. 165 af 10. marts 1992, som ændret ved  

 lov nr. 212 af 29. marts 1995, forbliver i kraft, indtil de ophæves eller  

 afløses af regler fastsat i henhold til denne lov.
Overtrædelse af reglerne  

 straffes efter de hidtil gældende regler.
 Stk. 4. Afgørelser, der er truffet efter den hidtidige lovgivning,  

 bevarer deres gyldighed, indtil der i medfør af loven eller regler udstedt  

 med hjemmel i loven træffes nye afgørelser, jf. dog stk. 5 og 6. Overtrædelse  

 af afgørelser straffes efter de hidtil gældende regler.
Stk. 5. Tilladelser udstedt efter § 19 i lov om råstoffer, jf.  

 lovbekendtgørelse nr. 165 af 10. marts 1992, eller efter § 15 i lov om  

 råstoffer, jf. lovbekendtgørelse nr. 108 af 30. januar 1989, og § 2 i lov om  

 kontinentalsoklen, jf. lovbekendtgørelse nr. 182 af 1. maj 1979, kan dog kun  

 udnyttes inden for geografisk afgrænsede og miljøvurderede områder, hvortil  

 miljø- og energiministeren har meddelt tilladelse til efterforskning eller  

 indvinding af råstoffer efter § 20 som affattet ved denne lovs § 1, nr. 7.  

 Overtrædelse af vilkår i tilladelserne straffes efter de hidtil gældende  

 regler.
Bestemmelserne i § 24, stk. 2-4, som affattet ved denne lovs § 1, nr.  

 7, finder også anvendelse på de i 1. pkt. nævnte tilladelser efter den  

 hidtidige lovgivning.
 Stk. 6. Uanset bestemmelsen i stk. 5, 1. pkt., kan  

 indvindingsmateriel med tilladelse efter § 19 i lov om råstoffer, jf.  

 lovbekendtgørelse nr. 165 af 10. marts 1992, eller efter § 15 i lov om  

 råstoffer, jf. lovbekendtgørelse nr. 108 af 30. januar 1989, og § 2 i lov om  

 kontinentalsoklen, jf. lovbekendtgørelse nr. 182 af 1. maj 1979, uden  

 tilladelse efter § 20 som affattet ved denne lovs § 1, nr. 7, foretage  

 indvinding inden for de indvindingsområder, der pr. 1. januar 1997 udlægges  

 af miljø- og energiministeren i medfør af lovens § 22 som affattet ved denne  

 lovs § 1, nr. 7.
Oprindeligt fremsat forslag § 1 I lov om råstoffer, jf. lovbekendtgørelse nr. 165 af 10. marts 1992, som  

 ændret ved lov nr. 212 af 29. marts 1995, foretages følgende ændringer:
 1. I § 3, 2. pkt., indsættes efter  

 »arkæologiske«: »og geologiske«.
 2. § 7, stk. 1, 1. pkt., affattes således:
»Erhvervsmæssig indvinding af råstoffer og etablering af anlæg på  

 indvindingsstedet til brug for indvindingen må kun ske efter tilladelse fra  

 amtsrådet.« 3. § 7, stk. 2, 1.-3. pkt., affattes således:
»Ikke-erhvervsmæssige indvindinger på mere end 200 m3 årligt og  

 prøvegravninger på mere end 200 m3 skal anmeldes til amtsrådet, inden  

 indvindingen eller prøvegravningen påbegyndes.
Anmeldelsen skal indeholde  

 oplysning om indvindingsområdet samt arten, mængden og anvendelsen af  

 råstoffet.
Amtsrådet kan inden 4 uger efter, at anmeldelsen er modtaget,  

 stille vilkår for indvindingen eller prøvegravningen.« 4. I § 7 indsættes som stk. 3 :
» Stk. 3. Der skal foretages efterbehandling enten løbende  

 eller efter afslutningen af ikke-erhvervsmæssige indvindinger og  

 prøvegravninger, som nævnt i stk. 2.« 5. § 10, stk. 1, ophæves og i stedet indsættes:
 »§ 10. En tilladelse efter § 7, stk. 1, kan indeholde vilkår  

 om:
1) virksomhedens drift og om efterbehandling af arealet med henblik på at  

 begrænse miljømæssige gener og forebygge forurening af grundvandet og jorden, 2) at der stilles sikkerhed for, at indvindingsområdet bliver  

 efterbehandlet, 3) at indvindingen og efterbehandlingen sker efter en plan, der er  

 godkendt af amtsrådet, og som indeholder hovedelementerne for indvindingen og  

 efterbehandlingen, og 4) at råstofferne skal oparbejdes bedst muligt i forhold til deres  

 kvalitet eller skal anvendes til bestemte formål.
 Stk. 2. Amtsrådet kan fastsætte yderligere vilkår for at varetage  

 de hensyn, der er nævnt i § 3.
Stk. 3. Sikkerhedsstillelsen som nævnt i stk. 1, nr. 2, skal dække  

 amtsrådets udgifter til efterbehandling ved en selvhjælpshandling, jf. § 33,  

 stk. 3. Amtsrådet kan regulere sikkerhedsstillelsens størrelse, hvis  

 grundlaget for beregningen ændres væsentligt.« Stk. 2 til 4 bliver herefter stk. 4 til 6.
 6. I § 14 indsættes som stk. 2 :
» Stk. 2. Naturklagenævnets afgørelser kan ikke påklages til  

 anden administrativ myndighed.« 7. Kapitel 4 affattes således:
»Kapitel 4 Forekomster på søterritoriet og kontinentalsoklen Kortlægning og planlægning § 18. Miljø- og energiministeren udfører kortlægning af råstoffer  

 på søterritoriet og kontinentalsoklen.
 Stk. 2. Miljø- og energiministeren kan på grundlag af  

 kortlægningen efter stk. 1 udarbejde planer for råstofindvindingen.
Godkendelse af indvindingsmateriel § 19. Til efterforskning og indvinding af råstoffer på  

 søterritoriet og kontinentalsoklen må kun anvendes indvindingsmateriel, der  

 er godkendt af miljø- og energiministeren.
Godkendelsen kan kun udnyttes i  

 henhold til en tilladelse efter § 20, stk. 1.
 Stk. 2. Godkendelse efter stk. 1 kan gives på nærmere angivne  

 vilkår, for en tidsbegrænset periode samt til anvendelse ved en nærmere  

 afgrænset arbejdsopgave.
 Stk. 3. Miljø- og energiministeren kan fastsætte regler for  

 hvilket indvindingsmateriel, der kan godkendes efter stk. 1, herunder at  

 indvindingsmateriellet skal være udstyret med og anvende elektronisk  

 kontroludstyr til registrering af indvindingsfartøjets position under  

 indvinding m.v.
Tilladelser og udlæg af indvindingsområder § 20. Efterforskning og indvinding af råstoffer på søterritoriet  

 og kontinentalsoklen må kun ske i geografisk afgrænsede og miljøvurderede  

 områder og efter tilladelse fra miljø- og energiministeren.
Stk. 2. Tilladelse efter stk. 1 kan gives til en eller flere  

 ansøgere og for en periode på indtil 10 år.
I en tilladelse til  

 efterforskning kan der gives ansøgeren fortrinsret til indvindingstilladelse.
 Stk. 3. Det påhviler ansøgeren at foretage de fornødne  

 undersøgelser og miljømæssige vurderinger eller helt eller delvist at afholde  

 udgifterne hertil.
 Stk. 4. Tilladelse efter stk. 1 kan ikke gives i  

 EF-fuglebeskyttelsesområder, EF-habitatområder, Ramsarområder og områder med  

 en vanddybde på mindre end 6 meter.
 Stk. 5. Miljø- og energiministeren kan for så vidt angår  

 indvinding af sand, grus og ral i EF-fuglebeskyttelsesområder,  

 EF-habitatområder og Ramsarområder i ganske særlige tilfælde, og når  

 indvindingen kan foretages uden at medføre forringelser af områderne eller  

 medføre forstyrrelser, som har væsentlige konsekvenser for de arter, for  

 hvilke områderne er udpeget, gøre undtagelse fra bestemmelsen i stk. 4.
 Stk. 6. Miljø- og energiministeren kan for så vidt angår  

 indvinding af sand, grus og ral i områder med en vanddybde på mindre end 6  

 meter gøre undtagelse fra bestemmelsen i stk. 4, når en værdifuld  

 råstofforekomst kan indvindes, uden at indvindingen er i konflikt med  

 væsentlige naturmæssige værdier.
§ 21. En tilladelse til efterforskning efter § 20, stk. 1, kan  

 indeholde, 1) vilkår om gennemførelse og indhold af den råstofgeologiske  

 efterforskning af området, 2) vilkår til begrænsning af de miljø- og naturmæssige effekter af  

 efterforskningen og 3) vilkår om rapportering af efterforskningens forløb og resultater.
Stk. 2. En tilladelse til indvinding efter § 20, stk. 1, kan  

 indeholde, 1) vilkår om gennemførelsen af indvindingen, herunder til begrænsning af  

 miljø- og naturmæssige effekter, 2) vilkår om at tilladelsesindehaveren deltager i opmåling, løbende  

 miljøovervågning samt efterbehandling af indvindingsområdet eller helt eller  

 delvist udreder udgifterne hertil, 3) ressourceøkonomiske vilkår, herunder vilkår om at råstofferne anvendes  

 til bestemte formål, 4) vilkår om at der stilles fornøden sikkerhed, eventuelt kollektivt, for  

 gennemførelse af kontrolopmåling af indvindingsområdet, for overholdelse af  

 vilkår om områdets tilstand efter endt indvinding og for udførelse af  

 efterbehandling, 5) vilkår om overdragelse af tilladelsen.
 Stk. 3. Miljø- og energiministeren kan i en tilladelse efter § 20,  

 stk. 1, fastsætte yderligere vilkår for at varetage de hensyn, der er nævnt i  

 § 3.
 § 22. Miljø- og energiministeren kan ved bekendtgørelse udlægge  

 områder til råstofindvinding og fastsætte nærmere regler for indvinding i  

 disse områder.
VVM-procedure § 23. Tilladelse i henhold til § 20, stk. 1, til indvindinger, der  

 må antages at påvirke miljøet i væsentlig grad, kan kun meddeles på baggrund  

 af en vurdering af de miljømæssige konsekvenser, hvor offentligheden,  

 myndigheder og organisationer har haft lejlighed til at udtale sig.
 Stk. 2. Miljø- og energiministeren kan fastsætte nærmere regler  

 om, hvilke indvindinger der er omfattet af stk. 1. Anlæg, herunder  

 indvindinger, der reguleres i enkeltheder ved særlig lov, er dog undtaget.
 Stk. 3. Ministeren kan fastsætte regler om underretning og høring  

 af offentligheden, myndigheder og organisationer.
Bortfald, tilbagekaldelse eller ændring af tilladelser § 24. En godkendelse efter § 19, stk. 1, og en tilladelse efter §  

 20, stk. 1, bortfalder, hvis den ikke udnyttes inden 3 år efter, at den er  

 meddelt, eller ikke har været udnyttet i 3 på hinanden følgende år.
 Stk. 2. Miljø- og energiministeren kan tilbagekalde en godkendelse  

 efter § 19, stk. 1. Tilbagekaldelsen skal ske med et varsel på mindst 10 år.  

 I tilfælde af grov eller gentagen overtrædelse af vilkår eller lovgivningen i  

 øvrigt kan tilbagekaldelsen ske uden varsel.
 Stk. 3. Miljø- og energiministeren kan fastsætte regler om  

 yderligere vilkår for allerede meddelte godkendelser efter § 19, stk. 1,  

 herunder at indvindingsmateriellet skal være udstyret med og anvende  

 elektronisk kontroludstyr til registrering af indvindingsfartøjets position  

 under indvinding m.v.
 Stk. 4. Miljø- og energiministeren kan fastsætte regler om, at  

 godkendelser efter § 19, stk. 1, kan opsiges med et varsel på mindst 10 år.
 Stk. 5. Miljø- og energiministeren kan til enhver tid begrænse  

 eller tilbagekalde en tilladelse efter § 20, stk. 1.
Anlæg på kontinentalsoklen § 25. Dansk ret gælder for anlæg, som med henblik på indvinding på  

 kontinentalsoklen befinder sig på sokkelområdet.
Ved bestemmelse af danske  

 domstoles og administrerende myndigheders stedlige myndighedsområde henregnes  

 anlægget til det område, der ligger nærmest, medmindre andet fastsættes af  

 miljø- og energiministeren.
Klage § 26. Afgørelser, truffet efter lovens §§ 19, 20, 23 og 24 af  

 miljø- og energiministeren eller efter bemyndigelse af en styrelse jf. § 38,  

 eller afgørelser truffet efter regler fastsat i medfør af lovens § 19, stk.  

 3, § 23, stk. 2, og § 24, stk. 3, kan påklages til Naturklagenævnet.
 Stk. 2. Afgørelser efter §§ 19 og 20 om enkeltstående indvinding  

 af op til 50.000 m3 oprensnings- og uddybningsmaterialer til nyttiggørelse  

 kan dog ikke påklages til anden administrativ myndighed.
 Stk. 3. Naturklagenævnets afgørelser kan ikke påklages til anden  

 administrativ myndighed.
Stk. 4. Klageberettiget er, 1) adressaten for afgørelsen, 2) en offentlig myndighed, 3) enhver, der har en væsentlig, individuel interesse i afgørelsen, 4) Danmarks Naturfredningsforening, 5) Foreningen af Danske Ral- og Sandsugere, 6) Danmarks Fiskeriforening, 7) Dansk Ornitologisk Forening, 8) Danmarks Sportsfiskerforbund og 9) Greenpeace Danmark.
Stk. 5. Klagefristen er 4 uger fra den dag, afgørelsen er meddelt.  

 Er afgørelsen offentligt bekendtgjort, regnes klagefristen dog altid fra  

 bekendtgørelsen.
Hvis klagefristen udløber på en lørdag eller helligdag,  

 forlænges fristen til den følgende hverdag.
 Stk. 6. Klage indgives skriftligt til miljø- og energiministeren,  

 der videresender den til Naturklagenævnet ledsaget af den påklagede afgørelse  

 og det materiale, der er indgået i sagens bedømmelse.
 Stk. 7. En tilladelse må ikke udnyttes, før klagefristen er  

 udløbet.
 Stk. 8. Rettidig klage har opsættende virkning for den påklagede  

 afgørelse, medmindre Naturklagenævnet bestemmer andet.
Stk. 9. Miljø- og energiministeren kan fastsætte regler om, at  

 stk. 7 og 8 ikke gælder for visse arter af afgørelser.« 8. I § 28 ændres »Danmarks Geologiske  

 Undersøgelse« til: »Danmarks og Grønlands Geologiske  

 Undersøgelse«.
 9. § 31, stk. 2 affattes således:
» Stk. 2. Miljø- og energiministeren påser for så vidt angår  

 indvinding og efterforskning af råstoffer på søterritoriet og  

 kontinentalsoklen, at loven og de regler, der er fastsat med hjemmel i loven,  

 overholdes, at påbud eller forbud efterkommes, og at vilkår fastsat i  

 tilladelser overholdes.« 10. I § 33, stk. 1, indsættes efter »ejendom«:  

 »eller indvindingsmateriel«.
 11. § 33, stk. 3, ophæves og i stedet indsættes:
»Stk. 3. I de i § 31, stk. 3, nævnte situationer skal  

 tilsynsmyndigheden meddele den ansvarlige, at det ulovlige forhold skal  

 bringes til ophør.
Dette kan ske ved meddelelse af påbud eller forbud.
I den  

 forbindelse kan tilsynsmyndigheden blandt andet 1) påbyde den ansvarlige at genoprette den hidtidige tilstand, 2) lade påbudte foranstaltninger udføre for den ansvarliges regning, når  

 den fastsatte frist er udløbet, 3) forbyde fortsat drift og eventuelt forlange virksomheden fjernet.
Stk. 4. Tilsynsmyndighedens afgørelser efter stk. 3 kan ikke  

 påklages til anden administrativ myndighed.« 12. § 34 affattes således:
»§ 34. Miljø- og energiministeren kan fastsætte regler om,  

 hvilke oplysninger en ansøgning om tilladelse til efterforskning og  

 råstofindvinding skal indeholde, herunder at undersøgelsesprogrammer til brug  

 for ansøgningen forud skal godkendes af ministeren.
Det kan bestemmes, at en  

 ansøgning skal indgives på et særligt skema.« 13. § 40 affattes således:
» § 40. Miljø- og energiministeren kan fastsætte regler om  

 gebyrer til hel eller delvis dækning af myndighedernes omkostninger ved  

 administration og tilsyn efter loven.« 14. § 44, stk. 1, nr. 1, affattes således:
1) overtræder § 7, § 9, stk. 2, § 16, stk. 3, § 19, stk. 1, § 20, stk. 1,  

 § 28, stk. 1, og § 33, stk. 1, 15. I § 44, stk. 1 , indsættes efter nr. 4 som nyt nr.:
»5) modvirker myndighedernes adgang til ejendomme, lokaliteter, skibe  

 eller indvindingsmateriel i strid med § 32, stk. 1, eller undlader at  

 efterkomme en anmodning efter § 32, stk. 3, eller« Nr. 5 bliver herefter nr. 6.
 16. I § 44 indsættes som stk. 7:
»Stk. 7. Forældelsesfristen for strafansvaret er 5 år for  

 overtrædelse m.v. som omhandlet i stk. 1 og for overtrædelser af bestemmelser  

 i regler udstedt efter loven.« § 2 I lov om kontinentalsoklen, jf. lovbekendtgørelse nr. 182 af 1. maj 1979,  

 som ændret ved § 46 i lov nr. 357 af 6. juni 1991 foretages følgende ændring:
 1. § 2, stk. 1, 2. pkt. affattes således:
»Miljø- og energiministeren kan tillade udforskning og indvinding af  

 de råstoffer, der er omfattet af lov om råstoffer, efter reglerne i lov om  

 råstoffer.« § 3 Stk. 1. Loven træder i kraft den 1. januar 1997.
 Stk. 2. Sager, der inden lovens ikrafttræden er indbragt for  

 miljø- og energiministeren efter § 25 i Miljøministeriets bekendtgørelse nr.  

 217 af 21. marts 1994 om henlæggelse af opgaver og beføjelser til Skov- og  

 Naturstyrelsen, færdigbehandles efter de hidtil gældende regler.
Stk. 3. Regler, der er udstedt efter bestemmelserne i kapitel 4 i  

 råstofloven, jf. lovbekendtgørelse nr. 165 af 10. marts 1992, som ændret ved  

 lov nr. 212 af 29. marts 1995, forbliver i kraft, indtil de ophæves eller  

 afløses af regler fastsat i henhold til denne lov.
Overtrædelse af reglerne  

 straffes efter de hidtil gældende regler.
 Stk. 4. Afgørelser, der er truffet efter den hidtidige lovgivning,  

 bevarer deres gyldighed, indtil der i medfør af loven eller regler udstedt  

 med hjemmel i loven træffes nye afgørelser, jf. dog stk. 5 og 6. Overtrædelse  

 af afgørelser straffes efter de hidtil gældende regler.
Stk. 5. Tilladelser udstedt efter § 19 i lov om råstoffer, jf.  

 lovbekendtgørelse nr. 165 af 10. marts 1992, eller efter § 15 i lov om  

 råstoffer, jf. lovbekendtgørelse nr. 108 af 30. januar 1989, og § 2 i lov om  

 kontinentalsoklen, jf. lovbekendtgørelse nr. 182 af 1. maj 1979, kan dog kun  

 udnyttes inden for geografisk afgrænsede og miljøvurderede områder, hvortil  

 miljø- og energiministeren har meddelt tilladelse til efterforskning eller  

 indvinding af råstoffer efter § 20, som affattet ved denne lovs § 1, nr. 7.  

 Overtrædelse af vilkår i tilladelserne straffes efter de hidtil gældende  

 regler.
Bestemmelserne i § 24, stk. 2-4, som affattet ved denne lovs § 1, nr.  

 7, finder også anvendelse på de i 1. pkt. nævnte tilladelser efter den  

 hidtidige lovgivning.
 Stk. 6. Uanset bestemmelsen i stk. 5, 1. pkt., kan  

 indvindingsmateriel med tilladelse efter § 19 i lov om råstoffer, jf.  

 lovbekendtgørelse nr. 165 af 10. marts 1992, eller efter § 15 i lov om  

 råstoffer, jf. lovbekendtgørelse nr. 108 af 30. januar 1989, og § 2 i lov om  

 kontinentalsoklen, jf. lovbekendtgørelse nr. 182 af 1. maj 1979, uden  

 tilladelse efter § 20, som affattet ved denne lovs § 1, nr. 7, foretage  

 indvinding inden for de indvindingsområder, der pr. 1. januar 1997 udlægges  

 af miljø- og energiministeren i medfør af lovens § 22, som affattet ved denne  

 lovs § 1, nr. 7.
Bemærkninger til lovforslaget Almindelige bemærkninger 1. Indledning Det foreliggende forslag til ændring af råstofloven har først og fremmest  

 til formål at ændre lovens bestemmelser om råstofindvindingen på havet,  

 således at denne indvinding fremover vil komme til at foregå under større  

 hensyntagen til naturværdierne i havet og på havbunden.
Der foreslås gennemført et nyt tilladelsessystem for indvindingen.
Det  

 indebærer, at indvinding på havbunden kun må foretages efter en konkret  

 meddelt tilladelse gældende til et geografisk afgrænset og miljøvurderet  

 område.
Det gældende forbud mod råstofindvinding i marine  

 EF-fuglebeskyttelsesområder og Ramsarområder indskrives i selve loven.
Et  

 tilsvarende forbud indføres for de særlige beskyttelsesområder, der udpeges i  

 henhold til EF-habitatdirektivet samt for områder med lavere vanddybde end 6  

 m.
Det præciseres samtidig, under hvilke betingelser der kan gøres  

 undtagelser fra disse forbud.
Bestemmelserne om de miljøhensyn, der skal  

 tages i forbindelse med indvinding på havet, strammes og tydeliggøres.
 Det foreslås endvidere, at geologiske interesser indføjes i lovens  

 formålsbestemmelser som et af de samfundsmæssige hensyn, der skal afvejes i  

 forbindelse med, at der gives tilladelse til råstofindvinding.
I relation til råstofindvindingen på land foreslås kun enkelte ændringer.  

 Det foreslås bl.a., at det i loven præciseres, at amtsrådene kan stille  

 miljømæssige vilkår i råstofindvindingstilladelser på land.
Det er bl.a.  

 hensigten hermed at undgå fremtidige grundvandsforureninger som følge af, at  

 der henlægges forurenet jordfyld som led i efterbehandlingen af råstofgrave.
 Loven foreslås at træde i kraft den 1. januar 1997.
2. Forslagets baggrund 2.1. Landområdet Bevarelse af geologiske profiler i efterbehandlede råstofgrave I de seneste par år har der været en stigende bevidsthed om de geologiske  

 værdier, som bør varetages i forbindelse med råstofindvinding og  

 efterbehandling af råstofgrave i lighed med andre natur- og kulturværdier.
Varetagelsen af de geologiske interesser i forbindelse med  

 råstofindvinding tjener to formål.
Det ene er at formidle viden om områdets  

 geologi, d.v.s. om jordarterne og landskabets sammensætning, struktur og  

 tilblivelse.
Opgaven hermed vil bestå i at skåne værdifulde geologiske  

 landskaber for indvinding, at tilpasse indvindingen og efterbehandlingen til  

 de omgivende landskaber, at adskille naturskabte og kunstige landskaber, og  

 at holde udvalgte profiler åbne i jordlagene til brug for forskning og  

 formidling.
Det andet er at vise råstofgeologien, idet det efter indvindingens  

 afslutning bør fremgå, at man i det pågældende område har indvundet en  

 bestemt slags råstof med visse naturgivne egenskaber.
Også i denne sammenhæng  

 bør der generelt bevares udvalgte profiler, ligesom udstrækningen af det  

 gennemgravede område bør kunne erkendes.
Placering af fyldjord i råstofgrave Mange råstofgrave modtager fyldjord, der fremkommer som  

 udgravningsmaterialer fra bygge- og anlægsarbejder.
Det er ved konkrete  

 undersøgelser i en række råstofgrave rundt om i landet konstateret, at der i  

 disse fyldjordsmængder kan være forureninger, der stammer fra det område,  

 hvor fyldjorden er gravet op.
På grund af de ændrede jordbundsforhold, der er  

 en følge af råstofgravningen, kan der være en særlig stor risiko for en  

 efterfølgende grundvandsforurening som følge af nedsivning af forurenede  

 stoffer fra jordfyldet.
 Denne problemstilling indgår i arbejdet i Jordforureningsudvalget og  

 dettes underudvalg og arbejdsgrupper, også i Arbejdsgruppe 3 »Fyldjord  

 og efterbehandling af råstofgrave«, som afgav rapport i maj 1995.
 Skov- og Naturstyrelsen har i forbindelse med dette arbejde henstillet til  

 amtsrådene, at de som en del af de miljømæssige overvejelser ved udstedelse  

 af nye tilladelser eller fornyelse af eksisterende tilladelser i henhold til  

 råstoflovens § 7, også skal tage stilling til hvilke vilkår, der skal gælde  

 for eventuel modtagelse af fyldjord, herunder om der skal være et konkret  

 forbud mod sådan modtagelse i den enkelte råstofgrav.
 Forslag til generelle regler om den fremtidige administration af og  

 kontrol med opgravning og deponering af jord overvejes stadig i  

 Jordforureningsudvalget, og eventuelle forslag til ændringer i råstofloven  

 som følge af dette udvalgsarbejde vil blive fremsat sammen med forslaget til  

 jordforureningsloven.
Efterbehandling af råstofgrave I de fleste tilfælde efterbehandles tidligere råstofgrave til  

 jordbrugsmæssig drift eller de tilplantes.
 Hvis amtsrådet skønner, at det ikke er muligt eller økonomisk forsvarligt  

 at føre de afgravede arealer tilbage til jordbrugsmæssig drift, kræves det  

 normalt, at arealerne ved passende behandling og tilplantning efterlades i en  

 sådan stand, at de ikke virker skæmmende på omgivelserne.
En tidligere råstofgrav kan ofte uden nævneværdige problemer igen indgå i  

 den samlede landbrugsdrift.
Det gælder således mange lergrave, hvor kun de  

 øverste par meter af jordlagene skrælles af, og visse typer af  

 grusindvinding, der fører til en sænkning af jordoverfladen på adskillige  

 meter, men uden at dyrkningsforholdene ændres nævneværdigt.
I publikationen »Efterbehandling af råstofgrave til  

 jordbrugsformål«, der er udgivet af Miljøministeriet, Skov- og  

 Naturstyrelsen og Landbrugsministeriet i 1989, anbefales det at overveje, i  

 hvilket omfang tidligere råstofgrave kan indgå som led i marginaliseringen af  

 landbrugsjorden.
Såfremt det er forbundet med store omkostninger at føre  

 arealer tilbage til intensivt drevet landbrug, bør man se på, om områderne  

 med fordel kan overgå til ekstensivt drevne landbrugsarealer, naturområder,  

 skov og lignende.
Især ved dybere råstofgrave har det hidtil været udbredt praksis at fylde  

 overskudsjord fra bygge- og anlægsarbejder i gravene for derved bl.a. at  

 forbedre de dyrkningsmæssige forhold.
Undersøgelser har imidlertid vist, at  

 opfyldningerne medfører fare for forurening af grundvandet, hvorfor  

 mulighederne for opfyldning fremover vil blive stærkt formindsket.
Det må  

 forventes, at mulighederne for fortsat intensiv landbrugsdrift derved  

 formindskes.
 Mange råstofgrave er i tidens løb efterladt uden væsentlig efterbehandling  

 og henligger nu i naturtilstand.
 Særligt i større områder, hvor der har fundet eller finder en intensiv  

 indvinding sted, har man endvidere gennem planlægning søgt at tilpasse  

 tidligere råstofindvindingsområder til lokale rekreative behov, f.eks. i  

 Hedeland ved Roskilde, ved Davinde/Tarup på Fyn, på Fur og Mors og i Lille  

 Vildmose.
 Der foregår i praksis af flere årsager en forskydning hen mod mere udbredt  

 anvendelse af tidligere råstofgrave til naturformål.
 Mange tidligere råstofgrave vil ende som landbrugsjord, der drives  

 ekstensivt, og det vil fremme en arealanvendelse, hvor naturindholdet er  

 stort.
 Beskyttelsen af grundvandet vil også føre til, at flere og flere  

 råstofgrave ender som naturområder, da de ikke mere vil blive tilladt opfyldt  

 med jord udefra i samme omfang som tidligere.
2.2. Havområdet Indvindingen i dag Størrelsen af den danske råstofindvinding har en nøje sammenhæng med  

 omfanget af bygge- og anlægsvirksomheden i Danmark og i det nære udland.
Den  

 samlede indvindingsmængde beregnet som årsgennemsnit har i perioden 1990 -  

 1994 udgjort 26 mio. m3 på land og 5,8 mio. m3 på havbunden.
Indvindingen til  

 søs udgør således en betydelig del af den danske råstofforsyning.
Indvindingen af råstoffer til søs kan opdeles i ral- og sandsugning,  

 stenfiskeri, skalleindvinding og nyttiggørelse af uddybnings- og  

 oprensningsmaterialer.
Bortset fra enkelte tilfælde, eksempelvis ved  

 udgravninger i forbindelse med etableringen af Storebæltsforbindelsen, hvor  

 der blev nyttiggjort ca. 8 mio. m3 uddybningsmateriale, er ral- og  

 sandsugningen langt den dominerende indvinding til søs.
I perioden 1990 -  

 1994 er der som årsgennemsnit opsuget ca. 4 mio m3 sand, heraf over 3 mio. m3  

 fyldsand, ca. 1 mio. m3 ral og sten samt ca. 0,3 mio. m3 grus.
Der opfiskes  

 herudover årligt ca. 7.000 m3 sten og indvindes ca. 120.000 m3 skaller.  

 Resten - ca. 0,4 mio. m3 - udgøres af oprensnings- og uddybningsmaterialer,  

 der er blevet nyttiggjort som råstoffer.
Ral- og sandsugning i danske farvande foregår traditionelt ved stiksugning  

 eller slæbesugning.
Ved stiksugning ligger skibet stille, mens materialet  

 suges op fra havbunden.
Herved dannes tragtformede huller i havbunden.
Ved  

 indvinding med slæbesuger bevæger skibet sig, mens materialet suges op fra  

 havbunden.
Ved indvindingsprocessen dannes lange spor med en bredde på ca.  

 1,5 m og en dybde på op til 40 cm.
I 1995 var den samlede lasterumskapacitet til ral- og sandsugning på ca.  

 25.000 m3, fordelt på ca. 50 fartøjer.
En mindre del af den samlede kapacitet  

 anvendes udelukkende til kystfodrings- og oprensningsopgaver.
 Stenfiskeri udføres af skibe udstyret med gravemaskine eller grab.  

 Indvindingen foregår på to forskellige måder - afhængig af stenstørrelsen.  

 Mindre sten optages med gravemaskine, store sten tages enkeltvis med grab og  

 stentang.
 Der findes i dag 19 stenfiskerfartøjer, hvoraf kun ca. halvdelen  

 lejlighedsvis udfører stenfiskeriopgaver.
Der indvindes endelig, som nævnt, en begrænset mængde gamle østersskaller  

 og muslingeskaller.
Indvindingen foretages for langt den største dels  

 vedkommende ved sugning med ral- og sandsugningsfartøjer i Roskilde Fjord,  

 men på grund af de meget store biologiske og kulturhistoriske  

 beskyttelsesinteresser i fjorden er det besluttet, at indvindingen her skal  

 afvikles med udgangen af 1997. Afviklingsordningen berøres ikke af  

 lovforslaget.
Indvindingens miljømæssige effekter Ved vurderingen af råstofindvindingens effekter på havmiljøet, må der  

 skelnes mellem kortsigtede og langsigtede effekter.
Der må ligeledes  

 foretages en vurdering af påvirkningernes varighed, hyppighed og sæsonmæssige  

 forekomst.
Råstofindvinding på havet kan i væsentligt omfang påvirke bundtopografien,  

 dybdeforholdene, overfladesedimentets sammensætning på kortere og længere  

 sigt og vil forårsage spredning af suspenderet materiale i og uden for  

 indvindingsområdet.
Når de miljømæssige effekter af indvindingen skal  

 bedømmes, er det afgørende at se på bundtypen i det pågældende område, idet  

 plante- og dyrelivet er snævert knyttet til bundtypen.
Det skal ligeledes  

 tages i betragtning, at såvel de enkelte arter af planter og dyr som de  

 forskellige biotoper eller habitater har forskellig sårbarhed og forskellig  

 reetableringsevne og dermed forskelligt beskyttelsesbehov.  

 Beskyttelsesbehovet afhænger også af, hvor store andele af en bestemt  

 bundtype med tilhørende plante- og dyreliv, der vil blive påvirket af  

 indvindingen.
Sandsugning i forholdsvis rene forekomster, kystnært eller på  

 lavvandede flak, hvor bundforholdene netop er karakteriseret ved hyppige  

 omlejringer og naturlig ustabilitet, vil generelt være miljømæssigt  

 uproblematisk.
Dyrelivet i sådanne områder er generelt mindre følsomt over  

 for påvirkningerne af råstofindvinding og vil i det lange løb, hvis  

 indvindingen ikke er vedvarende, hurtigt genindvandre efter  

 råstofindvindingens ophør.
Når effekter af indvinding i sådanne områder skal  

 vurderes nærmere, må forhold såsom udbredelse af havgræsser og ålegræs,  

 sedimentspredning, mulighed for kysterosion og ændringer af dybdeforholdene  

 tages i betragtning.
Sandsugning , der ligeledes sker i forholdsvis rene forekomster,  

 men under mindre dynamiske forhold, vil sædvanligvis medføre påvirkninger af  

 mere lokal karakter, men ofte samtidig mere permanente påvirkninger.
I  

 vurderingen af de miljømæssige effekter må der især lægges vægt på ændringer  

 i bundkoten.
Hvor der er ringe strøm- og bølgepåvirkning, vil de beherskede  

 hydrodynamiske forhold indebære, at markante ændringer i bundtopografien,  

 eksempelvis store sugehuller, kun meget langsomt udjævnes.
I sådanne dybe  

 sugehuller kan der aflejres organisk materiale, der kan give anledning til  

 iltsvind.
Bundtypen og faunasammensætningen vil ligeledes ændres.
Sand- eller ralsugning i forekomster, der ligger under dæklag af  

 en finkornet blød bund, der ofte har et stort organisk indhold, vil kunne  

 medføre en drastisk ændring af bundtypen i og omkring indvindingsstedet.
Mens  

 dyrelivet i blødbundsområderne sædvanligvis ikke er særlig følsomt for  

 sedimentation af finkornet eller suspenderet materiale, kan mere grovkornet  

 materiale medføre gener.
I vurderingen af de miljømæssige konsekvenser må der  

 dog især lægges vægt på markante ændringer i dybdeforholdene, da sådanne,  

 ofte lidt dybereliggende bundtyper, kan have potentielle iltsvindsproblemer.
Sand- eller ralsugning i forekomster, der ligger under groft grus  

 eller småsten, kan være problematisk, da der er risiko for, at bunden  

 gradvist ændres til permanent at bestå af mere finkornet overfladesediment.  

 Samtidig må væsentlige ændringer i bundtopografien og bunddybden forventes at  

 være blivende.
Med sådanne bundforandringer ændres mulighederne i større  

 eller mindre grad for fortsat eksistens af det hidtidige plante- og dyreliv i  

 området.
I vurderingen af miljøeffekter er kendskab til bølge- og  

 strømforhold afgørende for vurdering af konsekvenserne af sedimentspild og  

 sedimentaflejring.
Bølge- og strømforholdene er også afgørende for vurdering  

 af indvindingsdybden.
Områdets plante- og dyreliv, herunder dets potentiale  

 som gyde- og opvækstområde og som fourageringsområde, bør ligeledes vurderes.
Ralsugning i blotlagte forekomster har klare miljømæssige  

 effekter, da den hårde og stenede bund er levested for plante- og dyrearter,  

 som er afhængige af en hård, ren bund at hæfte sig til og ofte af  

 forholdsvist klart vand.
I sådanne områder vil der typisk være strømforhold,  

 der naturligt fjerner finkornet materiale fra stenbunden.
Ved  

 råstofindvinding må væsentlige ændringer i bundtopografien og bunddybden  

 forventes at være blivende.
I vurderingen af råstofindvindingens effekter på  

 plante- og dyrelivet må indgå oplysninger om sedimentspild, omlejring af  

 sedimentet og bundhydrografiske forhold.
Områdets biologi bør endvidere  

 undersøges, og dens værdi vurderes.
Stenfiskeriet medfører meget radikale indgreb i områder, der ofte  

 har meget stor biodiversitet.
De marinbiologiske interesser på havet er  

 stærkt knyttet til netop stenrevenes plante- og dyreliv - både hvad angår de  

 arter, der lever direkte på den hårde bund, og hvad angår de mange arter, der  

 er knyttet til det beskyttede miljø under og mellem den ofte tætte  

 vegetation.
Stenrevene er tillige generelt af betydning som  

 fourageringsområder for dykkende havfugle.
Det gælder især de større  

 revområder på mindre end ca. 10 meters dybde og ofte de tilstødende  

 lavvandede områder.
 Gyde- og opvækstmuligheder for fisk påvirkes tillige af stenfiskeriet.  

 Påvirkningen er dog ikke truende på samme niveau som for de fastsiddende  

 organismer.
 Der er i dag bred enighed om stenrevenes biologiske værdi og om behovet  

 for at beskytte stenrevene mod fysiske indgreb.
Samtlige ansøgte stenfiskeriområder bør besigtiges og den biologiske værdi  

 kortlægges, før en eventuel stenfiskeritilladelse meddeles.
Det bør tillægges  

 afgørende betydning, om stenrevet er »huledannende« og således  

 fungerer som muligt tilflugtssted for dyrelivet i området, om der findes en  

 veludviklet flerårig brunalgeskov og en stor biodiversitet karakteristisk for  

 det pågældende havområde.
Tillades stenfiskeri, bør dette på grund af den  

 generelt høje biologiske værdi på stenrevene foregå med så lille fysisk  

 påvirkning af revet som muligt.
Der findes i dag ingen opgørelser over, hvor store mængder råstoffer, der  

 samlet indvindes i de forskellige bundtyper hvert år.
På baggrund af  

 indberetningerne om indvundne mængder kan det dog - meget groft - skønnes, at  

 størstedelen af de gennemsnitlige 3-4 mio. m3 sand, der indvindes hvert år,  

 generelt indvindes i bundtyper, hvor råstofindvinding må betragtes som mindre  

 problematisk.
Grus, ral og sten indvindes derimod i bundtyper, hvor  

 indvinding, som nævnt ovenfor, kan være miljømæssigt problematisk.
Denne del  

 af den danske indvinding udgør omkring 1,3 mio. m3 om året, d.v.s. ca. 1/5 af  

 den samlede årlige indvinding på havet.
Det nuværende tilladelsessystem Indvindingen af råstoffer på havet må i dag kun ske med fartøjer, der har  

 en generel tilladelse i henhold til råstoflovens § 19. En § 19-tilladelse  

 udstedes til ejeren, gældende til et bestemt navngivet fartøj og kan opsiges  

 med 10 års varsel.
Tilladelserne kan også være udstedt på grundlag af et  

 charterforhold.
 Tanken med dette tilladelsessystem har bl.a. været at tilgodese de  

 overordnede miljømæssige hensyn gennem at fastsætte en samlet maksimal  

 lastekapacitet fordelt på tilladelser til et vist antal indvindingsfartøjer.
Med en § 19-tilladelse kan fartøjet frit indvinde overalt på havområdet,  

 medmindre der er foretaget særlige begrænsninger eller nedlagt forbud.
Der er  

 eksempelvis fastsat regler for, hvor tæt ved kysterne, sømærker og  

 fiskeredskaber indvinding må finde sted, og bl.a. nedlagt forbud mod  

 indvinding i særligt biologisk værdifulde områder og ved fredede skibsvrag.
I den administrative praksis er det bl.a. accepteret, at et fartøj med  

 generel sugetilladelse kan handles, og at en ny ejer også kan få overført  

 sugetilladelsen, såfremt sælger i forbindelse med handlen afgiver sin  

 sugetilladelse.
Enkelte sugetilladelser er også udstedt til udenlandske  

 firmaer.
De generelle tilladelser er lejlighedsvist blevet suppleret med  

 tidsbegrænsede tilladelser til udførelse af konkrete større  

 indvindingsopgaver.
Dette er f.eks. sket i tilknytning til anlægget af den  

 faste forbindelse over Storebælt.
Tilladelserne suppleres desuden ofte, når  

 oprensnings- og uddybningsmaterialer i forbindelse med anlægsarbejder m.v.  

 skal nyttiggøres som råstoffer.
I disse tilfælde meddeles der en midlertidig  

 § 19-tilladelse til det gravemateriel, der skal udføre anlægsarbejdet.
Hidtidig gennemført omlægning af tilladelsessystemet Reguleringen af indvindingen på havet har i flere år været under  

 omlægning.
Med en lovændring i 1987 blev der indført mulighed for at udlægge  

 egentlige afgrænsede indvindingsområder, jf. den gældende lovs § 22. Denne  

 mulighed er fra 1988 anvendt ved reguleringen af råstofforsyningen til de  

 store anlægsarbejder og andre store indvindingsopgaver, først  

 Storebæltsforbindelsen, senere Øresundsforbindelsen og Kystinspektoratets  

 kystfodringsarbejder på den jyske vestkyst.
Det er endvidere i 1990 ved  

 bekendtgørelse fastsat, at leverancer af større mængder fyldsand kun kan ske  

 efter konkret tilladelse eller anmeldelse.
Samtlige stenfiskertilladelser blev i 1989 af miljømæssige årsager opsagt  

 med det lovpligtige 10-årige varsel.
I opsigelsesperioden skulle der skabes  

 grundlag for at afgøre, om stenfiskeriet helt skal forbydes efter  

 opsigelsesperiodens udløb, eller om det kan fortsætte i nærmere udlagte  

 indvindingsområder og på nærmere fastsatte vilkår.
Det er endvidere i 1990  

 ved bekendtgørelser fastsat, at stenfiskeri i EF-fuglebeskyttelsesområder og  

 Ramsarområder er forbudt, og at optagning af større mængder sten i den  

 10-årige opsigelsesperiode kun kan ske efter konkret tilladelse eller  

 anmeldelse.
I betænkningen af 12. december 1991 over forslag til lov om  

 naturbeskyttelse tilkendegav flertallet i Folketingets Miljø- og  

 Planlægningsudvalg, at der skulle ske en stramning af mulighederne for at  

 gennemføre råstofindvinding på havbunden.
Udvalget lagde vægt på, at det ved  

 den fremtidige regulering af ral- og sandsugningen blev sikret, at  

 EF-fuglebeskyttelsesområder friholdes for nye indvindinger, og at den  

 igangværende råstofindvinding afsluttes i løbet af en kortere årrække.  

 Endelig skulle der lægges stor vægt på at skåne de naturmæssige værdier i de  

 lavvandede områder, således at råstofindvindingsområder som hovedregel ikke  

 udpeges i de lavvandede områder (lavere vanddybde end 6 m.).
 På nuværende tidspunkt er der gennemført en regulering/afvikling af  

 skalleindvindingen i Roskilde Fjord samt en regulering/afvikling af ral- og  

 sandsugningen i EF-fuglebeskyttelsesområderne.
 Der er desuden i 1995 sket en ændring af råstofloven, således at  

 indvindinger, der må antages at påvirke miljøet i væsentlig grad, kun kan  

 meddeles på baggrund af en vurdering af de miljømæssige konsekvenser og efter  

 at offentligheden, myndigheder og organisationer har haft lejlighed til at  

 udtale sig - en VVM-procedure.
Endelig blev der pr. 1. november 1995 gennemført forbud mod at foretage  

 stenfiskeri, ral- og sandsugning og råstofefterforskning i en række særligt  

 værdifulde havområder.
Der blev herudover udstedt forbud mod at foretage  

 stenfiskeri i områder med en vanddybde på mindre end 6 meter.
3. Lovforslagets indhold 3.1. Landområdet Af betydning især for råstofindvindingen på land (men også på havet)  

 foreslås i lovens formålsbestemmelser indføjet geologiske interesser som en  

 særskilt interesse, der skal varetages ved lovens administration ved siden af  

 de landskabelige og videnskabelige interesser.
 Der foreslås også en række mindre ændringer og justeringer af reglerne om  

 råstofindvinding på land.
Det er dels præciseret i lovforslagets nr. 2 (§ 7, stk. 1), at amtsrådene  

 også skal give tilladelse til, at der etableres anlæg til brug for indvinding  

 af råstoffer på land.
Amtsrådene regulerer allerede i dag sådanne anlæg, når  

 der gives tilladelser til råstofindvinding, og det bør derfor også fremgå  

 direkte af lovens tekst.
Endvidere er der stillet forslag om, at det præciseres i loven, at  

 tilladelser til råstofindvinding skal indeholde vilkår om, at de miljømæssige  

 gener begrænses.
Sådanne vilkår fastsættes allerede i dag med hjemmel i  

 lovens § 10, stk. 1, jf. § 3.
De miljømæssige vilkår, der fastsættes, har til formål at begrænse støj-  

 og støvgener fra råstofindvindingen.
Endvidere skal de forhindre forurening  

 af jorden og grundvandet, navnlig fra placering af fyldjord der tilføres  

 udefra som led i efterbehandlingen af råstofgravene.
Undersøgelser i  

 forskellige amter har vist, at især udgravningsjord fra byområder ofte er  

 forurenet og derfor ikke uden videre bør placeres i råstofgrave.
Dette  

 spørgsmål behandles for tiden i Jordforureningsudvalget, og eventuelle  

 forslag til ændringer af råstofloven, som følge af dette arbejde, vil blive  

 fremsat sammen med forslaget til jordforureningsloven.
3.2. Havområdet Udgangspunktet for de foreslåede ændringer vedrørende indvindingen på  

 havet er, at råstofferne på havet er statens ejendom, og at staten i  

 princippet således frit kan regulere eller begrænse adgangen til at indvinde  

 disse ressourcer.
 Udgangspunktet er endvidere, at det skal sikres, at råstofferne indvindes  

 under betydelig hensyntagen til beskyttelsesinteresserne i havet, samtidig  

 med at den danske råstofforsyning opretholdes.
Det nye tilladelsessystem Kernen i det foreslåede nye tilladelsessystem for indvinding på havet er,  

 at indvinding fra den 1. januar 1997 i princippet kun kan ske på baggrund af  

 en konkret meddelt tilladelse til indvinding i et geografisk afgrænset  

 område, hvor der forud er gennemført en miljømæssig konsekvensvurdering.  

 Denne vurdering vil gøre det muligt, at der stilles de miljømæssigt  

 nødvendige vilkår for indvindingen.
Råstofindvinding inden for  

 EF-fuglebeskyttelsesområder, Ramsarområder, de kommende EF-habitatområder og  

 områder med en vanddybde på mindre end 6 meter bliver i princippet forbudt.  

 Der findes dog muligheder for at fravige denne bestemmelse.
 Udgangspunktet for indvinding på havet bliver således, at al indvinding er  

 forbudt, indtil der er meddelt en konkret tilladelse til indvinding i et  

 nærmere afgrænset område.
For at udnytte en sådan områdetilladelse kræves, at indvindingen foretages  

 med materiel godkendt af miljø- og energiministeren.
Hovedprincippet i det  

 tilladelsessystem der findes i den gældende lovs § 19, hvorefter al  

 indvinding forudsætter en godkendelse af materiellet, foreslås således  

 videreført.
Tilladelse/godkendelsesssystemet opretholdes, fordi det har vist  

 sig effektivt til regulering af den samlede lastekapacitet - og dermed til  

 regulering af de råstofmængder, der maksimalt kan indvindes i danske farvande  

 hvert år.
Systemet har ligeledes vist sig effektivt til sikring af  

 råstofforsyningen til alle landets egne.
 Forslaget om bevarelse af det hidtidige system med godkendelse af  

 indvindingsmateriellet er dermed i overensstemmelse med nogle af de  

 væsentligste formål med den gældende råstoflov - at spare på de naturbundne  

 ressourcer og at sikre størst mulig genanvendelse samt at sikre  

 råstofforsyningen.
Overgangsordning På grund af den store betydning som indvindingen af sand, grus og ral på  

 havet har for den danske råstofforsyning - og af hensyn til ral- og  

 sandsugerbranchens uafbrudte virksomhed - er det af afgørende betydning, at  

 overgangen til det nye tilladelsessystem pr. 1. januar 1997 foregår så  

 smidigt som muligt.
Der er derfor foreslået gennemført en  

overgangsordning.
Overgangsordningen indebærer, at alle indvindere med tilladelse efter den  

 gældende råstoflovs § 19 (eller tilsvarende gyldige tilladelser efter  

 tidligere lovgivning) automatisk - og uden indhentning af en konkret  

 tilladelse - på nærmere fastsatte vilkår og for en nærmere fastsat årrække  

 får ret til at indvinde råstoffer inden for hovedparten af de hidtil anvendte  

 indvindingsområder.
Disse områder vil pr. 1. januar 1997 efter gennemførelse  

 af en miljømæssig vurdering på det eksisterende vidensgrundlag være udlagt af  

 miljø- og energiministeren i en bekendtgørelse, der får gyldighed til den 31.  

 december 2006.
 En lignende overgangsordning indføres for stenfiskerne, dog med den  

 forskel at overgangsordningen ophører pr. 1. juli 1999, hvor stenfiskernes  

 opsagte § 19-tilladelser udløber.
Tilsyn Gennemførelsen af det nye tilladelsessystem på havet med udlægning af  

 geografisk afgrænsede indvindingsområder og fastsættelse af miljømæssigt  

 betingede vilkår stiller øgede krav til tilsynet.
 Det foreslås derfor, at der i lovforslaget i forbindelse med reglerne om  

 godkendelse af indvindingsmateriel indsættes hjemmel til, at miljø- og  

 energiministeren kan fastsætte bestemmelser om, at indvindingsmateriellet  

 skal være udstyret med og anvende elektronisk kontroludstyr til registrering  

 af indvindingsfartøjets position under indvinding m.v.
Sådant elektroniske kontroludstyr vil typisk være de såkaldte  

 »black-boxes«.
Disse fungerer således, at oplysninger om  

 indvindingsfartøjets position og tidspunkt m.m. registreres automatisk, når  

 indvinding begyndes.
Oplysningerne registreres på EDB-disketter eller  

 lignende, som kun tilsynsmyndigheden har adgang til.
Black-boxes er under indførelse på råstofindvindingsfartøjer både i  

 Holland og England.
Dette udstyr giver den mest effektive efterfølgende  

 kontrol af, at indvindingen er blevet foretaget i de områder, der er meddelt  

 indvindingstilladelse til, samt af at vilkår, f.eks om årstidsbegrænsninger,  

 er blevet overholdt.
 Eventuel fastsættelse af regler om anvendelse af elektronisk kontroludstyr  

 vil ske efter forhandling med ral- og sandsugerbranchen og efter høring af  

 øvrige relevante parter.
Ændring af klagesystemet Skov- og Naturstyrelsens afgørelser vedrørende råstofindvinding på havet  

 kan efter den gældende råstoflov påklages til miljø- og energiministeren.
I lovforslaget foreslås det, at Naturklagenævnet, der er nedsat med  

 hjemmel i naturbeskyttelsesloven, i stedet indsættes som klagemyndighed.
Man  

 får herved et uafhængigt nævn med bred politisk sammensætning og to  

 højesteretsdommere som endelig klageinstans.
Ændring af kontinentalsokkelloven Med lovforslaget overføres hjemlen til at meddele tilladelser til  

 efterforskning på kontinentalsoklen fra kontinentalsokkelloven til  

 råstofloven.
 Det findes hensigtsmæssigt, at efterforskningsbestemmelserne om råstoffer  

 er samlet i en lov, således at disse kan administreres i sammenhæng med den  

 øvrige administration af råstofloven.
3.3. Øvrige ændringer Der er udarbejdet en ny tilsynsbestemmelse, hvori tilsynsmyndighedens  

 muligheder for indgriben over for ulovlige forhold er præciseret.
Der er  

 endvidere i lovforslagets § 1, nr. 16 indsat en bestemmelse om en 5-årig  

 forældelsesfrist for straffesager.
Formålet med den særlige forældelsesfrist  

 på 5 år er især at sikre den nødvendige tid til den administrative behandling  

 af straffesagerne (tilsynsmyndighedens undersøgelser, politiets  

 efterforskning og anklagemyndighedens forberedelse).
Herudover er der foretaget en række mindre ændringer og tilføjelser.
Under  

 bemærkningerne til lovforslagets enkelte bestemmelser er der redegjort  

 nærmere for disse.
4. Indkomne bemærkninger til lovforslaget Et lovudkast har været sendt til høring hos en bred kreds af  

 interesseorgansationer, ministerier, offentlige myndigheder m.v.
Lovforslaget  

 har endvidere været forhandlet med Foreningen af Danske Ral- og Sandsugere,  

 Trafikministeriet og Danmarks Naturfredningsforening.
Lovforslaget er  

 herefter - i forhold til det udsendte høringsforslag - blevet ændret på visse  

 punkter.
I relation til indvindingen på havet har Foreningen af Danske Ral- og  

 Sandsugere i princippet accepteret det nye tilladelsessystem.
Foreningen har  

 dog - både i sine høringssvar og under de efterfølgende forhandlinger - givet  

 udtryk for betænkelighed ved dele af lovforslaget, herunder ved hvorledes  

 lovens bestemmelser vil blive administreret.
Foreningen har ønsket sikkerhed  

 for, at lovens bestemmelser ikke vil blive administreret så restriktivt, at  

 den fremtidige erhvervsudøvelse trues.
Foreningen af Danske Ral- og  

 Sandsugere er på baggrund af forhandlingerne blevet imødekommet på visse  

 områder.
Der er således bl.a. i lovforslaget fastsat bestemmelser om en  

 overgangsperiode, der sikrer branchen en smidig overgang til det nye  

 tilladelsessystem.
Alle øvrige hørte parter støtter hovedprincipperne i lovforslagets nye  

 bestemmelser om indvinding på havet.
Flere af de hørte parter har tillige  

 vist interesse i at blive inddraget i udmøntningen af lovens bestemmelser  

 vedrørende indvinding på havet.
Det drejer sig især om udlægningen af de  

 kommende indvindingsområder.
5. Administrative og økonomiske konsekvenser Omlægningen af tilladelsessystemet på havet vil kræve en øget  

 arbejdsindsats på statsligt niveau.
Det skønnes, at merpersonalebehovet vil  

 være i størrelsesordenen 2 årsværk i Skov- og Naturstyrelsen og - når det nye  

 tilladelsessystem træder fuldt ud i kraft - 2 årsværk i Naturklagenævnet.
De  

 statslige merudgifter afholdes inden for Miljø- og Energiministeriets rammer.
 Lovforslaget ændrer ikke på amtsrådenes opgaver inden for råstofområdet.  

 Forslaget vil derfor ikke få adminstrative og økonomiske konsekvenser for  

 amtskommuner og kommuner.
6. Miljømæssige konsekvenser I relation til råstofindvindingen på land er der for at styrke  

 beskyttelsen af de danske grundvandsressourcer indsat en bestemmelse i  

 lovforslaget om, at amtsrådene kan fastsætte vilkår til sikring af, at de  

 miljømæssige gener fra virksomhedens drift begrænses.
Amtsrådene stiller  

 allerede i dag miljømæssige vilkår i råstoftilladelser med hjemmel i lovens §  

 10, stk. 1, jf. § 3. Der er dog behov for at præcisere hjemlen hertil i § 10.  

 Bestemmelsen vil bl.a. kunne udnyttes til at fastsætte vilkår med henblik på  

 at begrænse støj- og støvgener, til at forbyde tilførsel af jordfyld som led  

 i efterbehandlingen af råstofgravene eller til at fastsætte vilkår om i  

 hvilket omfang og efter hvilke retningslinier, der må tilføres og indbygges  

 uforurenet råjord og muld.
 Det må samtidig forventes, at indsatsen for beskyttelsen af grundvandet  

 mod forurening fra jordfyld i grusgrave vil medføre, at grusgravene fremover  

 i større omfang end hidtil vil blive efterbehandlet til andre formål end  

 jordbrugsmæssig drift, først og fremmest til naturformål og/eller rekreative  

 formål.
 Øget etablering af sådanne naturtyper har positive effekter for plante- og  

 dyrelivet, men permanente landskabsændringer som følge af råstofindvinding  

 bliver hyppigere, og store mængder fyldjord skal bortskaffes på anden måde  

 end hidtil.
 Forslaget til ny regulering af råstofindvindingen på havet  

 gennemføres for at styrke beskyttelsen af de miljømæssige værdier i havet.
Der er allerede gennemført en vis regulering af mulighederne for at  

 foretage råstofindvinding i det danske havområde.
Stenfiskeri i  

 EF-fuglebeskyttelsesområder og områder med vanddybder på mindre end 6 meter  

 er forbudt, og en række biologisk værdifulde områder er blevet lukket for  

 både stenfiskeri og ral- og sandsugning.
Der er herudover gennemført  

 regulering af ral- og sandsugningen i EF-fuglebeskyttelsesområderne, og denne  

 har bl.a. medført, at mange tidligere benyttede indvindingslokaliteter i  

 EF-fuglebeskyttelsesområderne er blevet lukket, mens der er indført en  

 afviklingsordning for de øvrige.
Den hidtidige regulering videreføres med den  

 nye lov.
Det følger endvidere af lovforslaget, at samtlige eksisterende  

 indvindingslokaliteter vil blive gennemgået og miljømæssigt vurderet.
Efter  

 denne vurdering forventes det, at hovedparten af områderne vil blive udlagt  

 til fortsat indvinding efter den 1. januar 1997. For indvindingen vil der  

 blive stillet de fornødne miljømæssige vilkår.
Nye indvindingslokaliteter vil blive udlagt på baggrund af forudgående  

 miljømæssige undersøgelser og efter høring af berørte organisationer,  

 myndigheder m.v.
I disse tilladelser vil der ligeledes blive stillet de  

 fornødne vilkår til sikring af de miljømæssige forhold.
Reguleringen af indvindingen på havet vil sikre, at den fremtidige  

 indvinding foretages under den fornødne hensyntagen til de miljømæssige  

 værdier i hvert enkelt havområde.
De miljømæssige effekter af  

 råstofindvindingen vil på denne måde blive begrænset.
7. Erhvervsøkonomiske konsekvenser Ændringerne vedrørende råstofindvinding på land har ingen direkte  

 erhvervsøkonomiske konsekvenser.
Indirekte medfører det forbud mod modtagelse  

 af jord udefra uden særlig tilladelse, som mange amtsråd nu fastsætter i nye  

 tilladelser til råstofindvinding, at råstofindvindere ikke fremover kan regne  

 med ekstraindtægter for at modtage jord.
For mange har jordmodtagelse givet  

 en væsentlig biindtægt.
I relation til råstofindvindingen på havet vil lovforslaget  

 medføre, at indvindingsfirmaer vil få udgifter til miljømæssige undersøgelser  

 af de havområder, som der indvindes eller skal indvindes i.
Disse udgifter  

 bliver, p.g.a. den foreslåede overgangsordning dog først aktuelle, når nye  

 indvindingsområder skal udlægges.
Da indvindingsfirmaerne ofte indvinder i de  

 samme områder og er indstillet på at samarbejde om gennemførelsen af de  

 fornødne miljømæssige undersøgelser af de nye områder, forventes de  

 økonomiske konsekvenser for det enkelte firma i denne sammenhæng normalt at  

 blive begrænsede.
En større del af ral- og sandsugerbranchen har stiftet et  

 selskab til at foretage disse fælles undersøgelser m.m.
 Firmaerne vil endvidere - på linie med andre erhverv, der har gennemgået  

 en miljømæssig regulering - kunne blive pålagt omkostningskrævende vilkår for  

 indvindingen, f.eks. vilkår om anvendelse af særligt navigationsudstyr,  

 black-boxes eller lignende.
Den nye regulering af indvindingen vil kunne medføre, at råstoffer i nogle  

 tilfælde skal indvindes i længere sejlafstand fra leveringsstedet, end  

 tilfældet er i dag.
Hvorvidt dette vil have økonomiske konsekvenser for  

 erhvervet afhænger af, om de øgede omkostninger kan lægges på råstoffernes  

 pris.
 For stenfiskerierhvervet vil der - over en ikke nærmere bestemt årrække -  

 blive gennemført en afvikling af mulighederne for at indvinde sten på de  

 danske stenrev.
Stenfiskerierhvervet udgøres af 19 stenfiskerfartøjer med § 19-tilladelse.  

 Fartøjerne er ejet af 9 firmaer, hvoraf kun 3 - 4 lejlighedsvist foretager  

 stenfiskeri.
Hovedparten af firmaernes aktiviteter består i at udføre  

 entreprenørarbejder på havet (havnebyggeri, nedlægning af rørledninger,  

 uddybninger m.v.), samt at udlægge brudsten, der sejles til og fra Bornholm  

 eller fra Sverige og Norge til disse arbejder.
En del af de gravearbejder,  

 der udføres, er samtidig råstofindvinding i form af nyttiggørelse.
Konsekvenserne af afviklingen af stenfiskeriet vil blive, at firmaerne  

 helt må omlægge deres arbejde til entreprenørarbejder og råstofindvinding i  

 form af nyttiggørelse samt anvendelse af brudsten.
Det er ikke muligt på  

 nuværende tidspunkt at afgøre, hvor store økonomiske konsekvenser det vil  

 have for firmaerne.
For at kunne fastholde stenfiskerfartøjerne som autoriserede  

 indvindingsfartøjer inden for det faste godkendelsessystem, kan der fra 1.  

 juli 1999 udstedes nye godkendelser i henhold til lovforslagets § 19 til de  

 stenfiskerfartøjer, der måtte ønske det.
Godkendelsen skal i så fald gælde  

 til udførelse af råstofindvinding i form af nyttiggørelse.
8. Forholdet til EU EU-Kommissionen har efter opfordring fra Ministerrådet udarbejdet et  

 responsum om den europæiske mineindustri og herunder vurderet, at der indtil  

 videre ikke vil blive udført en fællesskabslovgivning på området til  

 opfølgning i de enkelte medlemslande.
 Det foreslåede nye tilladelsessystem for råstofindvindingen på havet er  

 ikke nationalitetsdiskriminerende og derfor EU-lovmedholdeligt.
 Europa-Kommissionen blev den 10. november 1995 i henhold til  

 miljøinformationsaftalen af 5. marts 1973 underrettet om fremsættelsen af  

 lovforslaget.
Bemærkninger til lovforslagets enkelte bestemmelser Til § 1 Til nr. 1 Geologiske interesser foreslås indføjet i § 3, 2. pkt., som en interesse,  

 der skal varetages ved lovens administration ved siden af de landskabelige og  

 videnskabelige interesser.
 Formålet med udtrykkeligt at nævne de geologiske interesser er at sikre,  

 at der for fremtiden bliver efterladt udvalgte geologiske profiler i  

 efterbehandlede råstofgrave.
Profiler i jordlagene er geologiske dokumenter for udredningen af såvel  

 regionens geologiske tilblivelse som råstofforekomstens opbygning.
Geologiske  

 profiler findes næsten kun ved kysterne, og derfor bør udvalgte profiler i  

 råstofgrave inde i landet holdes åbne også efter indvindingens afslutning.
Kendskab til jordlagene under overfladen er således i høj grad knyttet til  

 råstofgravene.
I nyere tid har der imidlertid været tendens til at  

 koncentrere gravningen til få, større områder og i øvrigt til at slette  

 sporene efter gravningen ved planering og tildækning.
Der er derfor behov for  

 en ændret praksis på dette område, hvor udvalgte profiler bevares til brug  

 for forskning og formidling også efter gravningens ophør.
Til nr. 2 I den foreslåede ændring af § 7, stk. 1, er det foreslået, at det  

 præciseres, at amtsrådet også skal give tilladelse til, at der på  

 indvindingsstedet etableres anlæg til brug for indvindingen.
 Efter den hidtidige administrative praksis omfatter en tilladelse ikke  

 blot selve gravningen, men alle de processer, der er dele af  

 indvindingsprojektet, fra starten med eventuel etablering af afskærmende  

 beplantning og jordvolde, med afrømning af muld og overjord samt etablering  

 og brug af interne adgangsveje, over driften med gravemaskiner,  

 behandlingsanlæg og placering af lagerpladser, til afslutning med  

 efterbehandling, herunder eventuel tilplantning m.m.
 En beskrivelse af disse forhold indgår i ansøgningsskemaet om tilladelse  

 til råstofindvinding og danner dermed grundlaget for amtsrådets behandling af  

 ansøgningen.
 Indvindingsstedet udgøres af selve indvindingsarealet og arealer med  

 lagerpladser, grusværker m.m., når disse er placeret i umiddelbar tilknytning  

 hertil, så de sammen udgør en enhed.
Fortsat anvendelse af tidligere tilladte anlæg på arealer, hvor  

 indvindingen er ophørt, forudsætter som hovedregel udstedelse af en ny  

 tilladelse.
Dette skyldes, at anlægget er opstillet på grundlag af en  

 tidligere tilladelse i henhold til råstofloven, og at en sådan tilladelse er  

 tidsbegrænset og normalt vil forudsætte en fjernelse af anlægget.
 Efter Miljøministeriets bekendtgørelse nr. 794 af 9. december 1991 om  

 godkendelse af listevirksomheder er følgende råstofforbrugende virksomheder  

 omfattet af miljøbeskyttelseslovens godkendelsesordning:
a) Cementfabrikker, kridtværker, kalkværker og molerværker, b) Cementstøberier, betonstøberier og betonblanderier med en årlig  

 produktion på 20.000 tons eller derover, c) Glasværker og mineraluldsfabrikker, d) Teglværker, som ikke er placeret ved indvindingsstedet, e) Anlæg for fabrikation af klinker, glaserede rør eller kalcinering af  

 flint, f) Fremstilling af bygningselementer af overvejende mineralske  

 råmaterialer, g) Anlæg for behanding eller oparbejdning af affald samt nedknusning af  

 affald.
Etablering af råstofforarbejdende anlæg, såsom grusværker, stenknuserier,  

 mørtelværker samt teglværker er omfattet af amtsrådets kompetence efter  

 råstoflovens § 7, stk. 1, såfremt de er placeret på indvindingsområdet.
Det  

 samme gælder cementstøberier, betonstøberier og betonblanderier med en årlig  

 produktion på under 20.000 tons.
Det betyder, at amtsrådet som  

 råstofmyndighed kan stille vilkår af miljømæssig art i tilladelser efter  

 råstofloven med henblik på at minimere generne fra disse råstofforarbejdende  

 anlæg.
Virksomheder, der ikke er godkendelsespligtige efter  

 miljøbeskyttelsesloven, er omfattet af bestemmelsen i § 42 i  

 miljøbeskyttelsesloven.
Efter denne bestemmelse kan en kommunalbestyrelse  

 meddele påbud om, at forureningen skal nedbringes, såfremt virksomheden  

 medfører uhygiejniske forhold eller væsentlig forurening.
Forbud kan  

 meddeles, hvis ulemperne ikke kan afhjælpes.
Bestemmelsen vil kun i ganske  

 særlige tilfælde få betydning for råstofindvindinger, der finder sted på  

 grundlag af en tilladelse efter råstofloven, idet amtsrådet efter høring af  

 kommunalbestyrelsen har taget de miljømæssige forhold i betragtning og  

 fastsat de nødvendige vilkår.
Derimod kan bestemmelsen få selvstændig  

 betydning for råstofindvindinger, der ikke finder sted på grundlag af en  

 meddelt tilladelse efter råstofloven, men i henhold til en anmeldt rettighed.  

 De sidste af disse rettigheder udløber den 1. juli 2003.
Til nr. 3 I § 7, stk. 2, er det foreslået indføjet, at prøvegravninger på mere end  

 200 m3 skal anmeldes til amtsrådet, inden de foretages.
Baggrunden for  

 forslaget er, at der i praksis har vist sig at være behov for, at amtsrådet  

 kan stille vilkår om efterbehandlingen af et hul opstået ved en  

 prøvegravning.
Til nr. 4 Som noget nyt foreslås der indsat en bestemmelse i loven om, at der skal  

 foretages efterbehandling efter afslutningen af de ikke erhvervsmæssige  

 indvindinger og prøvegravninger på over 200 m3. Den nye bestemmelse er indsat  

 som § 7, stk. 3.
 Det er hensigten hermed at sikre, at arealerne efterbehandles, så at de  

 ikke virker skæmmende for omgivelserne, f. eks. ved at skrænterne udjævnes.
 Amtsrådet påser som tilsynsmyndighed, at der foretages efterbehandling, og  

 i modsat fald skal der gives lovliggørelsespåbud med hjemmel i lovforslagets  

 § 33.
Til nr. 5 I § 10, stk. 1, nr. 1, foreslås der indføjet en regel i loven om, at  

 tilladelser til råstofindvinding kan indeholde vilkår om virksomhedernes  

 drift og om efterbehandling af arealet med henblik på at begrænse  

 miljømæssige gener.
Sådanne vilkår fastsættes allerede i dag i tilladelser  

 til råstofindvinding med hjemmel i § 10, stk. 1, jf. lovens § 3.
Det foreslås dog, at det præciseres i selve lovteksten, at der også kan  

 fastsættes vilkår, der tager sigte på at begrænse miljømæssige gener fra  

 indvindingen, herunder fra behandling, knusning, sortering og intern  

 transport på ejendommen indtil offentlig vej.
Miljømæssige gener fra  

 råstofindvinding er støv, støj, rystelser samt risiko for forurening fra  

 brugen og oplagringen af olieprodukter samt kemikalier.
Vilkår herom vil  

 normalt blive fastlagt med udgangspunkt i de regler og vejledninger, som  

 Miljøstyrelsen har udsendt herom.
 Amtsrådene skal desuden som en del af de miljømæssige overvejelser ved  

 udstedelse af tilladelser i henhold til § 7, jf. forslagets § 10, stk. 1, nr.  

 1, også tage stilling til hvilke vilkår, der skal gælde omkring eventuel  

 modtagelse af fyldjord udefra, herunder om der skal være et forbud mod sådan  

 modtagelse.
En anden fare for forurening skyldes, at de naturlige jordlag i  

 råstofgraven er gennembrudt.
Dette har man i flere tilfælde søgt at modvirke,  

 ved at der i tilladelser til råstofindvinding er blevet fastsat vilkår om  

 forbud mod tilførsel af gødning og pesticider på det efterbehandlede areal.  

 Der er her tale om vilkår, der rækker videre end de egentlige  

 efterbehandlingsvilkår, der må anses for opfyldt, når den fysiske  

 efterbehandling er afsluttet og godkendt af amtsrådet som råstofmyndighed.
De nævnte vilkår griber tillige ind i driften af landbrugsejendomme, idet  

 de begrænser den landbrugsmæssige drift, og de skal gælde uden  

 tidsbegrænsning.
Det kan derfor ikke udelukkes, at der vil kunne opstå  

 situationer, hvor der ikke kan meddeles tilladelse til råstofindvinding efter  

 § 7a, stk. 4, i landbrugsloven - og at der i konsekvens heraf ikke kan  

 meddeles tilladelse til råstofindvinding efter råstofloven.
Det har hidtil været tvivlsomt, om der var hjemmel i råstofloven til at  

 fastsætte vilkår om anvendelse af arealet, efter at efterbehandlingen var  

 godkendt.
Ved en dom afsagt af Østre Landsret den 28. august 1995 fastslog  

 retten dog, at der er hjemmel i råstoflovens § 10 til at indsætte som vilkår  

 for en tilladelse til indvinding i et regionalt grundvandsområde, at  

 råstofindvindingsarealet ikke senere må indgå i almindelig jordbrugsmæssig  

 drift, men at det skal tilplantes eller benyttes til vedvarende græsning.
Der  

 må desuden ikke anvendes gødning eller bekæmpelsesmidler på arealet.
 Vilkår om forbud mod tilførsel af gødning og pesticider kan dog kun  

 stilles i forbindelse med en tilladelse til råstofindvinding, når der er  

 ganske særlige hensyn til beskyttelse af grundvandsressoucer, der skal  

 tilgodeses.
Overordnet bør det i forbindelse med enhver råstofindvinding overvejes, om  

 et geologisk profil bør holdes åbent efter gravningens afslutning.  

 Beslutningen herom vil ofte kunne tages i forbindelse med  

 indvindingstilladelsen, f.eks. begrundet i at der er tale om repræsentative  

 profiler for en større forekomst eller region, eller fordi et profil vil  

 frembyde information af særlig interesse.
Hvis dette er tilfældet, kan  

 bevarelse af profilet fra starten indgå i efterbehandlingsplanen, ligesom  

 dets beliggenhed normalt vil kunne skitseres.
 Det vil dog ofte forekomme, at profiler af særlig geologisk interesse  

 først dukker op under selve indvindingen, f.eks. i en grav, hvor profiler af  

 interesse ikke var forudset eller viste sig at have en uventet placering.  

 Tilladelser til råstofindvinding bør derfor indeholde vilkår om, at der i  

 forbindelse med efterbehandlingen kan blive stillet krav om, at profiler skal  

 bevares.
De praktiske problemer i forbindelse med profilbevaring og pleje er  

 dårligt kendt.
Nogle profiler har stået uforandrede i årtier, mens andre  

 skrider til på få år.
Der er behov for indsamling af erfaring og forskning på  

 området, men i øvrigt må der træffes konkrete aftaler i hvert enkelt  

 tilfælde, f.eks. om gennemførelse af mindre gravearbejder for at vedligeholde  

 profiler.
De naturgivne landskabsformer er også dokumenter om de geologiske  

 kræfter, som har skabt Danmark.
Tilsvarende er råstofgravens landskab et  

 udtryk for den samfundsmæssige aktivitet.
De to lag i landskabet bør kunne  

 adskilles synsmæssigt i terrænet.
Som oftest ønskes det, at den efterbehandlede råstofgrav indgår som en  

 almindelig brik i det åbne land.
Dette tilsiger normalt, at det  

 samfundsskabte landskab må tilpasses det naturskabte, og at ligevægten må  

 forskydes således, at det naturskabte landskab ikke overdøves af det  

 samfundsskabte.
Der er dog også mange tilfælde, hvor man udtrykkeligt vælger  

 at skabe nye landskaber, eller rekreative anlæg m.v. i tidligere  

 graveområder.
 § 10, stk. 1, nr. 2 og 3 svarer til den gældende lovs § 10, stk. 1.
Muligheden for i medfør af § 10, stk. 1, nr. 4, at fastsætte vilkår om, at  

 råstofferne skal anvendes til bestemte formål, har bl.a. til formål at sikre,  

 at råstofferne anvendes i overensstemmelse med deres kvalitet.
Det er således  

 væsentligt, at gode råstofforekomster ikke anvendes, hvor mindre lødige  

 materialer kan anvendes f.eks. i opfyldninger.
En tilsvarende bestemmelse som i lovforslagets stk. 2 fandtes i  

 1977-råstofloven.
Det foreslås at indsætte bestemmelsen i loven igen for at  

 tydeliggøre, at amtsrådet kan fastsætte vilkår for tilladelser til  

 råstofindvinding ud over de i § 10, stk. 1, nævnte, med henblik på at opfylde  

 de hensyn, der er nævnt i lovens § 3.
 Hvis der med hjemmel i anden lovgivning, der er omfattet af  

 samordningspligten efter lovens § 8, er forlangt stillet vilkår af  

 vedkommende myndighed, skal disse vilkår altid medtages i amtsrådets  

 tilladelse efter råstofloven.
 Efter § 7a, stk. 4, i landbrugsloven kan landbrugsministeren tillade, at  

 landbrugspligtige jorder midlertidigt anvendes til råstofindvinding.  

 Landbrugsministeren har bemyndiget amtsrådene til at træffe afgørelse efter  

 bestemmelsen og føre tilsyn med, at vilkårene for indvindingen overholdes.  

 Der er fastsat nærmere retningslinier for amtsrådenes administration,  

 herunder at amtsrådet i fornødent omfang skal indhente en udtalelse fra  

 jordbrugskommissionen om de jordbrugsmæssige interesser, inden det træffer  

 afgørelse efter landbrugsloven.
 Bestemmelsen i stk. 3 er ny, men indholdet er en præcisering af, hvad  

 sikkerhedsstillelsen skal kunne dække.
Udgangspunktet ved fastsættelsen af sikkerhedens størrelse vil være et  

 økonomisk overslag eventuelt et kvalificeret skøn over, hvad det vil koste  

 amtsrådet, at lade efterbehandlingsarbejder udføre af en fremmed entreprenør.  

 Som følge heraf vil de udgifter, der bliver tale om, altid være større end  

 den omkostning, råstofindvinderen selv må regne med, hvis han løbende  

 foretager efterbehandling med sine egne maskiner og redskaber.
Beregningen må  

 også ske under hensyn til den foreliggende grave- og efterbehandlingsplan,  

 idet man med denne som grundlag vil kunne beregne de omtrentlige  

 jordarbejder, amtsrådet vil kunne komme ud for at skulle lade udføre.
 Hvis gravningen foregår i etaper, således at der sker en løbende  

 efterbehandling, vil der kunne ske en reduktion af sikkerhedsstillelsen.  

 Sikkerhedsstillelsen skal i så fald svare til det areal, der til enhver tid  

 ifølge graveplanen kan ligge afgravet uden at være blevet efterbehandlet.
Til nr. 6 Af oplysende grunde foreslås det, at der bliver optaget en bestemmelse i  

 loven om, at Naturklagenævnets afgørelser er endelige, selv om dette følger  

 af almindeligt gældende regler.
Tilsvarende bestemmelser findes i planloven  

 og naturbeskyttelsesloven.
Til nr. 7 Til kapitel 4 Kapitel 4 om forekomster på søterritoriet og kontinentalsoklen foreslås i  

 sin helhed affattet påny.
Formålet hermed er at ændre lovens bestemmelser for  

 råstofindvindingen på havet, således at denne fremover vil komme til at  

 foregå under større hensyntagen til naturværdierne i havet og på havbunden.
 De foreslåede bestemmelser i kapitel 4 er delt op i et afsnit om  

 kortlægning og planlægning (§ 18), et afsnit om godkendelse af  

 indvindingsmateriel (§ 19), et afsnit om tilladelser og udlæg af  

 indvindingsområder (§§ 20-22), et afsnit om VVM-procedure (§ 23), et afsnit  

 om bortfald, tilbagekaldelse eller ændring af tilladelser (§ 24), et afsnit  

 om anlæg på kontinentalsoklen (§ 25) og endelig et afsnit om klage over  

 afgørelser vedrørende råstofindvinding på havbunden (§ 26).
Til § 18 Bestemmelsen i forslagets § 18, stk. 1, er ikke ændret i forhold til den  

 gældende råstoflovs § 18, stk. 1.
Bestemmelsen i stk. 2 foreslås ændret, således at det præciseres, at  

 miljø- og energiministeren kan udarbejde planer for indvindingen på  

 havet.
Ifølge den gældende lovtekst udarbejder ministeren planer for  

 råstofindvindingen, og denne formulering kan give indtryk af, at der  

 foreligger en pligt til at gennemføre en sådan planlægning.
Da det ikke -  

 specielt efter afformaliseringen af bl.a. råstofplanlægningen på land - har  

 været hensigten, at der skulle foreligge en pligt til udarbejdelse af planer  

 for råstofindvindingen på havet, foreslås det at bringe lovteksten i  

 overensstemmelse hermed.
Den gældende bestemmelse er i de senere år blevet anvendt til at udarbejde  

 delplaner for indvinding i udvalgte områder, f.eks. for råstofforsyningen til  

 Øresundsforbindelsen på Kriegers Flak.
En sådan planlægning vil med den  

 foreslåede nye formulering fortsat være mulig.
Bestemmelsen i forslagets § 18, stk. 2, skal i øvrigt ses i sammenhæng med  

 forslagets § 22, hvorefter miljø- og energiministeren kan udlægge områder på  

 havet til råstofindvinding.
Områderne kan bl.a. udlægges på baggrund af  

 råstofkortlægningens resultater.
Til § 19 I bestemmelsen fastholdes principperne for administrationen af den  

 gældende lovs § 19. Den gældende lov fastsætter, at »efterforskning og  

 indvinding af råstoffer på søterritoriet og indvinding af råstoffer på  

 kontinentalsoklen må kun ske efter tilladelse fra miljøministeren«.  

 Denne bestemmelse er blevet administreret således, at en tilladelse udstedes  

 til ejeren, gældende til et bestemt navngivet fartøj eller til den person,  

 der har chartret fartøjet.
 Af den foreslåede nye § 19, stk. 1, fremgår det nu direkte, at miljø- og  

 energiministeren godkender det indvindingsmateriel, som kan anvendes til  

 efterforskning og indvinding af råstoffer på søterritoriet og  

 kontinentalsoklen.
Godkendelsen kan betragtes som en slags autorisation til, at det enkelte  

 fartøj må indvinde råstoffer på det danske havområde.
Godkendelsen kan  

 opsiges med 10 års varsel, jf. den gældende råstoflovs § 24 og lovforslagets  

 § 24, stk. 2 og 4.
Indvinding af råstoffer på havet må - ifølge lovforslagets § 20 - kun ske  

 i geografisk afgrænsede og miljøvurderede områder og efter tilladelse fra  

 miljø- og energiministeren.
Det er derfor i § 19, stk. 1, præciseret, at  

 godkendelsen kun kan udnyttes i henhold til en tilladelse efter § 20, stk. 1.
§ 19-godkendelsesordningen forudsættes fortsat administreret således, at  

 der sættes et loft over den samlede lastekapacitet, der kan anvendes til den  

 daglige råstofforsyning.
Lastekapaciteten er fastsat til ca. 25.000 m3, og  

 denne udgøres i dag af ca. 50 ral- og sandsugerfartøjer.
Ved at fastsætte en  

 maksimal lastekapacitet sikres en bæredygtig udvikling, fordi den samlede  

 indvinding af naturlige ressourcer begrænses.
Også den hidtidige praksis, hvor man ikke har tilladt indvindingsfartøjer  

 med en større lastekapacitet end 2.000 m3 til anvendelse ved indvinding af  

 råstoffer til den daglige råstofforsyning, forudsættes fortsat.
Denne grænse  

 er bl.a. fastsat for at begrænse de miljømæssige effekter ved  

 råstofindvinding med store skibe og for at sikre, at alle landets egne kan  

 forsynes med sømaterialer samtidig i kraft af, at der findes et vist antal  

 arbejdende skibe.
Ud af de ca. 50 ral- og sandsugefartøjer er det kun 5  

 skibe, der har en lastekapacitet på mere end 1.000 m3.
 Nye godkendelser efter forslagets § 19, stk. 1, til anvendelse ved den  

 løbende danske råstofforsyning vil fortsat kun blive meddelt i det omfang,  

 der, ud fra en overordnet miljø- og forsyningsmæssig vurdering, er mulighed  

 eller behov for at udvide indvindingskapaciteten.
De vilkår, som kan fastsættes efter § 19, stk. 2, forudsættes fortsat at  

 være vilkår om overdragelse og deponering af godkendelse samt vilkår om  

 tilsyn og kontrol.
Vilkårene indebærer, at en godkendelse bortfalder, hvis  

 fartøjet ophugges, slettes af skibsregistret eller skifter ejer.
Godkendelsen  

 kan så deponeres med henblik på senere genudstedelse, eller der kan ske  

 udstedelse af en ny godkendelse til fartøjets ny ejer.
En godkendelse kan  

 således kun handles eller overdrages sammen med fartøjet.
 Med en godkendelse efter § 19 foreligger der ikke en godkendelse af, at  

 det enkelte fartøj kan indvinde i alle udlagte indvindingsområder med det  

 tekniske udstyr, som fartøjet er indrettet med på godkendelsestidspunktet.  

 Det vil i en områdetilladelse efter § 20, stk. 1, være muligt - ud fra en  

 konkret vurdering - at fastsætte vilkår om, at der i et givent område kun må  

 indvindes med udstyr, der opfylder nærmere fastsatte krav, f.eks. om  

 præcision i navigationen eller om indvindingsmetode.
Efter forslagets § 19, stk. 2, vil der endvidere fortsat være mulighed for  

 at meddele § 19-godkendelse for en tidsbegrænset periode og til anvendelse  

 ved en nærmere afgrænset arbejdsopgave.
Denne mulighed vil blive  

 administreret i overensstemmelse med hidtidig praksis.
Der vil således i forbindelse med leverancer af råstoffer til en  

 anlægsopgave, der har været udbudt i EU-licitation, som f.eks.  

 Storebæltsforbindelsen, kunne meddeles midlertidig tilladelse til at anvende  

 flere indvindingsfartøjer.
Der skal dog foreligge ganske særlige  

 omstændigheder for at tillade anvendelse af fartøjer med større  

 lastekapacitet end 2.000 m3. En eventuel tilladelse vil imidlertid altid  

 blive meddelt efter en konkret vurdering af bl.a. de økonomiske, miljø- og  

 ressourcemæssige aspekter i sagen.
 Der vil ligeledes fortsat blive meddelt kortvarige midlertidige §  

 19-godkendelser til »ikke-autoriseret« materiel, der skal anvendes  

 til optagning af oprensnings- og uddybningsmaterialer fra havne og  

 sejlrender, når de optagne materialer ønskes nyttiggjort som råstoffer.
 I § 19, stk. 3, gives der mulighed for, at miljø- og energiministeren kan  

 fastsætte regler for hvilket indvindingsmateriel, der kan godkendes efter §  

 19, stk. 1, herunder at indvindingsmateriellet skal være udstyret med og  

 anvende elektronisk kontroludstyr til registrering af indvindingsfartøjets  

 position under indvinding m.v.
Med indvinding i udlagte indvindingsområder, der i antal forventes at  

 overstige 100, vil det være vanskeligt at føre tilsyn med, om indvindingerne  

 gennemføres inden for de geografisk afgrænsede områder, og med at vilkår  

 overholdes.
Elektronisk kontroludstyr, typisk black-boxes, kan her være et  

 instrument til kontrol af, hvor indvindingerne er gennemført.
Muligheden for at fastsætte regler for hvilket indvindingsmateriel, der  

 kan godkendes efter § 19, stk. 1, retter sig mod godkendelser, der først vil  

 blive meddelt efter, at hjemlen i § 19, stk. 3, er udmøntet i en  

 bekendtgørelse.
Fastsættelse af yderligere vilkår for allerede godkendt  

 indvindingsmateriel sker med hjemmel i en bekendtgørelse udstedt efter  

 lovforslagets § 24, stk. 3.
 § 19 er endelig konsekvensrettet som følge af lovforslagets § 2 om ændring  

 af anden lovgivning, hvorefter kompetencen til at meddele  

 efterforskningstilladelse på kontinentalsoklen overføres fra  

 kontinentalsokkelloven til råstofloven.
Til § 20 Bestemmelsen i forslagets § 20 udgør kernen i det nye tilladelsessystem.  

 Heri slås det fast, at efterforskning og indvinding af råstoffer på havet kun  

 kan gennemføres efter en konkret meddelt tilladelse til et geografisk  

 afgrænset og miljøvurderet område.
Råstofefterforskning og indvinding er  

 således som udgangspunkt forbudt overalt på havområdet.
I den gældende råstoflov er der efter § 21 mulighed for at lukke et  

 afgrænset farvandsafsnit for råstofindvinding.
Det er herefter muligt at give  

 en tilladelse efter § 22 til indvinding i en nærmere afgrænset og  

 miljøvurderet del af det lukkede område.
Tilladelsen kan blandt andet  

 meddeles på miljømæssige vilkår.
 Det er dette princip med at lukke et havområde, for herefter at meddele  

 efterforsknings- eller indvindingstilladelse til en afgrænset miljøvurderet  

 del heraf, der med den foreslåede lovændring nu udstrækkes til at gælde  

 generelt for hele havområdet.
 Tilladelserne efter lovforslagets § 20 vil ligeledes, som tilladelserne  

 efter den gældende råstoflovs § 22, først blive givet efter en høring af de  

 relevante parter, d.v.s. ministerier, statslige institutioner, amtsråd,  

 repræsentanter for fiskeriinteresserne, de grønne organisationer m.v.
I henhold til lovforslagets § 2 om ændring af anden lovgivning overføres  

 kompetencen til at meddele efterforskningstilladelse på kontinentalsoklen fra  

 kontinentalsokkelloven til råstofloven. § 20, stk. 1, er konsekvensrettet i  

 forhold hertil.
Efterforskningsbestemmelserne for de råstoffer, der er  

 omfattet af råstofloven, er hermed samlet i samme lov.
 Bestemmelsen i forslagets § 20, stk. 2, om at tilladelse til indvinding i  

 et afgrænset område gives til en eller flere ansøgere og for en periode på  

 indtil 10 år, er indholdsmæssigt i overensstemmelse med den nuværende  

 råstoflovs § 22, stk. 2. I bestemmelsen er det dog i overensstemmelse med  

 praksis præciseret, at tilladelse kan gives til ansøgere og ikke alene til  

 dem, der skal foretage indvindingerne.
 10-årige tilladelser vil sædvanligvis blive givet, når der er tale om  

 tilladelse til indvinding af råstoffer til den daglige råstofforsyning.  

 Korterevarende tilladelser vil blive givet til leverancer til tidsbegrænsede  

 konkrete anlægsarbejder, samt ved meddelelse af tilladelser til nyttiggørelse  

 af oprensnings- og uddybningsmaterialer.
 Efterforskningstilladelser vil normalt ikke blive meddelt for en længere  

 periode end 3 år.
 Bestemmelsen i forslagets stk. 2 om fortrinsret vil blive administreret  

 efter følgende hovedretningslinier:
Ved en ansøgning om efterforskningstilladelse med fortrinsret vil det,  

 efter høring af øvrige indvindere, blive vurderet, om den eventuelle  

 råstofforekomst i det ansøgte område er af væsentlig interesse for andre  

 indvindingsfirmaer end ansøgerens.
Er dette ikke tilfældet, vil  

 efterforskningstilladelse med fortrinsret blive meddelt.
Ansøgeren vil få  

 eneret til udnyttelse af dele eller hele forekomsten for en nærmere bestemt  

 periode, dog max. 10 år.
 Har andre end ansøgeren en relevant interesse i forekomsten, vil der blive  

 givet afslag på den ansøgte efterforskningstilladelse med fortrinsret.  

 Mulighederne er herefter, at ansøgeren gennemfører efterforskningen uden  

 fortrinsret, eller at de interesserede indvindere i fællesskab søger  

 efterforskningstilladelse og er enige om, at der skal være fælles adgang til  

 indvinding i området, såfremt indvindingstilladelse meddeles.
I forslagets § 20, stk. 3, er det fastsat, at det påhviler ansøgeren at  

 gennemføre de for tilladelsen fornødne undersøgelser og vurderinger eller  

 helt eller delvist at afholde udgifterne hertil.
Hermed følges almindelig  

 praksis inden for miljøadministrationen.
Også ved den hidtidige  

 administration af råstofloven er ansøgere blevet pålagt at afholde udgifter  

 til miljømæssige forundersøgelser m.v.
Dette er blandt andet sket ved  

 indvindingstilladelserne til de faste forbindelser over Storebælt og Øresund  

 med hjemmel i den nuværende lovs § 22, stk. 3.
 Da indvindingsfirmaerne sædvanligvis vil ønske at indvinde i de samme  

 områder, og da Foreningen af Danske Ral- og Sandsugere har oplyst, at deres  

 medlemmer er indstillet på at samarbejde om gennemførelsen af de fornødne  

 miljømæssige undersøgelser, forventes de økonomiske konsekvenser for det  

 enkelte firma normalt at blive begrænsede.
 § 20, stk. 3, skal endelig ses i sammenhæng med den foreslåede ændrede §  

 34, hvoraf det fremgår, at miljø- og energiministeren kan fastsætte regler  

 om, hvilke oplysninger en ansøgning om tilladelse til efterforskning og  

 råstofindvinding skal indeholde.
 I forslagets § 20, stk. 4, er det fastsat, at der ikke kan meddeles  

 tilladelse til indvinding i EF-fuglebeskyttelsesområder, kommende  

 EF-habitatområder, Ramsarområder og områder med en vanddybde på mindre end 6  

 meter.
Der blev i 1994 med Miljø- og Energiministeriets bekendtgørelse nr. 984  

 gennemført et forbud mod indvinding i EF-fuglebeskyttelsesområder og  

 Ramsarområder.
Dette forbud indskrives nu i loven, idet det samtidig  

 forudsættes, at de regler, herunder den afviklingsordning, som er fastsat i  

 bekendtgørelsen, fortsættes.
 I stk. 5 er det fastsat, at miljø- og energiministeren for så vidt angår  

 indvinding af sand, grus og rali EF-fuglebeskyttelsesområder,  

 EF-habitatområder og Ramsarområder i ganske særlige tilfælde - og når  

 indvindingen kan foretages uden at medføre forringelser af områderne eller  

 medføre forstyrrelser, som har væsentlige konsekvenser for de arter, for  

 hvilke områderne er udpeget - kan gøre undtagelse fra bestemmelsen i stk. 4.
Mulighederne for at meddele tilladelse findes også i dag.
Der er således  

 ikke med forslagets stk. 5 sket en lempelse af de gældende regler, der følger  

 af bekendtgørelsen om råstofindvinding i EF-fuglebeskyttelsesområder m.v.  

 Lovforslagets mulighed for at meddele tilladelse forudsættes derfor kun  

 anvendt i meget sjældne og særlige tilfælde.
 Det forudsættes fortsat muligt at meddele tilladelse til nyttiggørelse af  

 materialer, der fremkommer i forbindelse med anlægsarbejder og oprensning,  

 uddybning og omlægning af eksisterende indsejlinger og sejlløb.
 Der vil endvidere fortsat kunne meddeles tilladelse til indvinding af  

 materialer til anlæg og reparation og forstærkning af diger og tilgrænsende  

 forland i Vadehavet, jf. § 5 i bekendtgørelsen om forbud mod indvinding i  

 EF-fuglebeskyttelsesområder.
Det nuværende totale forbud mod stenfiskeri i  

 EF-fuglebeskyttelsesområderne videreføres.
Stenfiskeri i  

 EF-fuglebeskyttelsesområder har været forbudt siden 1. august 1990.
I stk. 6 er det fastsat, at miljø- og energiministeren for så vidt angår  

 indvinding af sand, grus og ral i områder med en vanddybde på mindre end 6  

 meter kan gøre undtagelse fra bestemmelsen i stk. 4, når en værdifuld  

 råstofforekomst kan indvindes, uden at indvindingen er i konflikt med  

 væsentlige naturmæssige værdier d.v.s. værdier af biologisk, geologisk,  

 geografisk og hydrografisk art.
Der foreslås ingen tilsvarende muligheder for  

 at meddele tilladelse til stenfiskeri.
De lavvandede områder er særligt værdifulde, fordi lys er afgørende for  

 udviklingen og udbredelsen af havbundens planter.
Afhængigt af bundtypen,  

 blød eller hård, dominerer havgræsser, ålegræs eller de store brunalger  

 vegetationen.
I sådanne områder og ofte i tilknytning til vegetationsbæltet  

 er der udviklet et alsidigt dyreliv, fra bunddyr, fisk og fiskeyngel til  

 havfugle på havoverfladen.
 Tilladelse til råstofindvinding i områder med en vanddybde på mindre end 6  

 meter vil med lovændringen f.eks. kun kunne meddeles i en situation, hvor et  

 værdifuldt råstofindvindingsområde ligger i et område med ubetydelige  

 biologiske interesser - eksempelvis højdynamiske områder, hvor løbende  

 materialevandringer medfører en god sortering af sedimentet, men samtidig er  

 stærkt hæmmende for levevilkårene på bunden.
Forslaget om fastsættelse af 6-metergrænsen i selve råstofloven markerer,  

 at der inden for havområder med mindre end 6 meters vanddybde, skal tages  

 ganske særlige miljømæssige hensyn, og at tilladelse til råstofindvinding i  

 et sådant område som hovedregel ikke må gives.
I den administrative praksis  

 vil der dog samtidig blive lagt vægt på, at de naturmæssige  

 beskyttelsesinteresser ikke entydigt er knyttet til områder med lavere  

 vanddybde end 6 meter.
Væsentlige beskyttelsesinteresser kan således knytte  

 sig til områder med større dybde end 6 meter eller til områder, der  

 sammenhængende strækker sig fra lavere vanddybder til dybder større end 6  

 meter.
Det er således væsentligt også at vurdere naturmæssige interesser uden  

 for 6-metergrænsen.
 Med 6-metergrænsen bringes råstofloven på linie med havmiljøloven, hvor  

 6-metergrænsen i relation til dumpninger (klapninger) blev indskrevet ved  

 lovrevisionen i 1993.
Lovforslagets bestemmelser om indvinding i områder med en vanddybde på  

 mindre end 6 meter svarer til de retningslinier for den fremtidige indvinding  

 i lavvandede områder, som flertallet i Folketingets Miljø- og  

 Planlægningsudvalg afgav i betænkningen af 12. december 1991 over forslag til  

 naturbeskyttelsesloven.
I betænkningen lagde udvalget vægt på, at indvinding  

 i områder med lavere vanddybde end 6 meter kun kan meddeles under særlig  

 hensyntagen til de naturmæssige værdier i disse områder, og at  

 råstofindvindingsområder som hovedregel ikke må udpeges i de lavvandede  

 områder.
Selvom det i lovforslaget er markeret, at EF-fuglebeskyttelsesområderne og  

 de lavvandede områder m.v. skal ydes særlig beskyttelse, vil der ved  

 administrationen af § 20, stk. 1, også blive lagt vægt på at beskytte andre  

 særlige interesseområder.
Det vil f.eks. dreje sig om de af amtsrådene  

 udpegede områder med højeste målsætning som naturvidenskabelige  

 referenceområder.
 Sager om tilladelse til nyttiggørelse af oprensnings- og  

 uddybningsmaterialer adskiller sig fra de almindelige sager om  

 tilladelser til råstofindvinding på havet, selvom tilladelserne vil blive  

 meddelt efter de samme bestemmelser.
Indvindingen foretages i forbindelse med gennemførelse af et anlægsarbejde  

 eller vedligeholdelsesarbejde.
De opgravede materialer nyttiggøres, f.eks.  

 som fyldmateriale i landopfyldninger, nye moler eller lignende, fremfor at  

 blive bortskaffet ved dumpning (klapning) i havet.
Herved spares der på de  

 sædvanligt indvundne råstoffer, ligesom havmiljøet spares for de effekter,  

 der kan være en følge af både klapning og råstofindvinding.
De områder, hvori der indvindes, er sædvanligvis påvirket af menneskelig  

 aktivitet.
Det er f.eks. i eksisterende havne og sejlrender, hvor der  

 allerede er uddybet og oprenset adskillige gange, eller hvor  

 havbundsforholdene er påvirket af skibstrafik.
Ved anlæg af nye havne eller  

 sejlrender er der foretaget en miljømæssig vurdering ved meddelelsen af  

 tilladelsen til anlægget.
 Ved ansøgning om tilladelse efter råstofloven til nyttiggørelse af  

 oprensnings- og uddybningsmaterialer er der derfor normalt ikke behov for at  

 gennemføre de samme miljømæssige undersøgelser og vurderinger, som skal  

 gennemføres ved meddelelse af øvrige indvindingstilladelser på havet.  

 Tilladelse eller afslag meddeles sædvanligvis efter en kulturhistorisk  

 vurdering af indvindingsområdet, og efter at det pågældende amtsråd og  

 Kystinspektoratet har givet deres vurderinger af sagens forurenings- og  

 kystbeskyttelsesmæssige aspekter.
 Hvor der på grund af arbejdets omfang imidlertid gør sig særlige forhold  

 gældende, som ved uddybnings- og oprensningsopgravninger i forbindelse med  

 Storebælts- og Øresundsforbindelserne, kan nyttiggørelsestilladelsen  

 suppleres med vilkår om detaljerede miljømæssige retningslinier i form af  

 graveinstrukser.
Til § 21 Mulighederne for at meddele tilladelse til efterforskning af  

 råstoffer på havområdet har kun været udnyttet i meget begrænset omfang under  

 den nuværende råstoflov.
Det skyldes, at indvindingsfartøjerne hidtil har  

 haft generel tilladelse til at indvinde råstoffer frit på havområdet, og at  

 egentlige prøvesugninger i nye områder dermed ikke har adskilt sig fra  

 indvinding.
Med det foreslåede nye reguleringssystem med geografisk afgrænsede  

 indvindingsområder, må det forventes, at der indkommer flere ansøgninger om  

 efterforskningstilladelser.
I den forbindelse er det i lovforslagets § 21,  

 stk. 1, præciseret, at der kan fastsættes vilkår om efterforskningens indhold  

 og afrapportering og vilkår til begrænsning af efterforskningens miljømæssige  

 effekter.
 I § 21, stk. 2, nævnes en række vilkår, som en tilladelse til  

 råstofindvinding på havet efter § 20, stk. 1, kan indeholde.
 I nr. 1 er det fastsat, at der kan der stilles vilkår om gennemførelsen af  

 indvindingen, herunder til begrænsning af miljø- og naturmæssige effekter.  

 Sådanne vilkår kan bl.a. være vilkår om begrænsninger af den tilladte  

 indvindingsperiode, f.eks. årstidsbegrænsninger, anvendelse af bedste  

 tilgængelige materiel, herunder navigationsudstyr, kontrol-,  

 overvågningsudstyr og indvindingsudstyr, materiellets tekniske indretning,  

 vilkår om sold eller anden sorteringsmetode, indvindingsmetode, herunder om  

 indvindingen skal foregå ved stik- eller slæbesugning, polygrab el.lign.,  

 tilladt indvindingsdybde, skrænthældninger, spildprocenter, udarbejdelse og  

 anvendelse af grave- og eventuelt efterbehandlingsplan, gennemførelse af  

 biologiske eller råstofmæssige undersøgelser, at der indvindes et bestemt  

 angivet minimum eller maksimum pr. kvartal/halvår og vilkår om styring af  

 indvindingen m.v. ved anvendelse af kvalitetsstyringssystemer.
Nr. 2 svarer som udgangspunkt til den gældende lovs § 22, stk. 3, nr. 1.  

 Der er imidlertid nu sket den ændring og tilføjelse, at  

 tilladelsesindehaveren kan pålægges at deltage i opmåling og en eventuel  

 løbende miljøovervågning af indvindingsområdet - både før, under og efter, at  

 indvindingen er afsluttet.
Stilles der vilkår om opmåling af et  

 indvindingsområde, skal opmålingen forud godkendes af Farvandsvæsenet.
Efter lovforslagets nr. 3 kan der fastsættes ressourceøkonomiske vilkår,  

 herunder vilkår om, at råstofferne anvendes til bestemte formål.
Det kan  

 herved bl.a. sikres, at råstoffer, der f.eks. kan anvendes til betonformål,  

 ikke anvendes til f.eks. opfyldninger, hvor mindre lødige råstoffer kan  

 anvendes.
Muligheden for at fastsætte vilkår om, at råstofferne anvendes til  

 bestemte formål, findes også i den gældende råstoflov jf. § 22, stk. 3, nr.  

 2.
I relation til stenfiskeriet vil muligheden for at fastsætte  

 ressourceøkonomiske vilkår blive anvendt således, at det for hvert udlagt  

 stenfiskeriområde bestemmes, hvortil stenene må anvendes.
Da det er tanken,  

 at stenfiskeriet skal høre helt op, når den tilladte mængde sten er optaget i  

 hvert område, er det væsentligt, at stenressourcerne strækkes mest muligt.  

 Stenene vil således blive forbeholdt små reparations- og udvidelsesarbejder  

 af havneanlæg el.lign., som i forvejen er udført af søsten, og hvor æstetiske  

 og bevaringsværdige hensyn taler herfor.
Der vil således ikke blive tilladt  

 stenfiskeri til nyanlæg eller væsentlige udvidelser af eksisterende anlæg.
I nr. 4 er der hjemmel til at stille vilkår om, at indvinderen skal stille  

 sikkerhed, eventuelt kollektivt, for overholdelse af vilkår om  

 kontrolopmåling af indvindingsområdet, områdets tilstand efter endt  

 indvinding og eventuel udførelse af efterbehandling.
Stilles en sådan  

 økonomisk sikkerhed, har råstofmyndigheden mulighed for at gennemføre  

 kontrolopmålinger m.v. samt en eventuel fornøden efterbehandling for  

 indvinderens regning.
Indvindingstilladelser vil normalt blive givet, uden at  

 der stilles vilkår om, at der skal gennemføres en egentlig efterbehandling af  

 indvindingsområdet.
Overholdes vilkårene - f.eks. om hvor dybt i havbunden,  

 der må indvindes og om skrænthældninger efter indvinding - imidlertid ikke,  

 kan der være behov for gennemførelse af en efterbehandling.
 I den gældende råstoflovs § 22, stk. 3, nr. 3, er der kun hjemmel til at  

 kræve, at der stilles fornøden sikkerhed for udførelse af efterbehandling.  

 Den foreslåede bestemmelse er således udvidet i forhold hertil.
Muligheden for, at sikkerhed kan stilles kollektivt, kan blive aktuel, da  

 det allerede nu må forventes, at flere ansøgere vil ønske at indvinde i samme  

 område.
Vilkår om, hvordan sikkerheden skal stilles, vil blive drøftet  

 nærmere i hver enkelt situation med ansøgerne.
Der kan endelig efter nr. 5 stilles vilkår om overdragelse.
Der vil ved  

 udstedelse af hver enkelt tilladelse blive taget stilling til, om tilladelsen  

 vil kunne forventes udstedt til andre firmaer, herunder til nye firmaer, der  

 erhverver fartøjer, som har en godkendelse i henhold til lovforslagets § 19,  

 og som hidtil har været anvendt til indvinding i det pågældende område.
De ovennævnte muligheder for at stille vilkår i indvindingstilladelserne  

 skal betragtes som et »katalog« over hvilke vilkår, der med loven  

 er hjemmel til at stille.
Der vil fra sag til sag være varierende behov for  

 fastsættelse af vilkår - afhængigt af det område, der indvindes i.
Det vil  

 således være helt usædvanligt, såfremt en indvindingstilladelse kom til at  

 indeholde samtlige de vilkår, der er nævnt ovenfor.
I stk. 3 er indsat en bestemmelse svarende til den foreslåede bestemmelse  

 i § 10, stk. 2, om indvindinger på land.
I bestemmelsen tydeliggøres det, at  

 miljø- og energiministeren kan fastsætte vilkår for tilladelser til  

 råstofindvinding på havet ud over de i § 21, stk. 1, og 2, nævnte med henblik  

 på at opfylde de hensyn, der er nævnt i lovens § 3.
Til § 22 Efter forslagets § 22 kan miljø- og energiministeren udlægge områder til  

 råstofindvinding i en bekendtgørelse.
Indvinding inden for sådanne områder  

 kræver ligeledes indvindingstilladelse efter § 20, jf. dog den særlige  

 overgangsordning fastsat i lovforslagets ikrafttrædelses- og  

 overgangsbestemmelser i § 3, stk. 6.
I en bekendtgørelse efter § 22 vil området/områderne blive geografisk  

 afgrænset.
Der kan endvidere fastsættes regler for indvindingen i de udlagte  

 områder.
Hovedparten af de vilkår for indvindingen, som kan fastsættes i en  

 tilladelse efter § 20, jf. § 21, vil alternativt kunne fastsættes i en  

 bekendtgørelse.
Der er ikke mulighed for klage over udlægning af  

 indvindingsområder i en bekendtgørelse, men sådanne bekendtgørelser vil altid  

 blive forhandlet med samtlige relevante parter før udstedelsen, herunder  

 ministerier, amtsråd, interesseorganisationer m.v.
 Muligheden for at udlægge indvindingsområder i en bekendtgørelse efter  

 forslagets § 22 vil - i første omgang - blive anvendt til udlægning af  

 indvindingsområder, hvor indvindingen som led i en overgangsordning kan  

 fortsætte umiddelbart ved lovens ikrafttræden den 1. januar 1997, hvor også  

 bekendtgørelsen om overgangsordningen vil træde i kraft.
Overgangsordningen for indvindingen af sand, grus og ral etableres  

dels af hensyn til de rettigheder, der er knyttet til ral- og  

 sandsugerbranchens uopsagte tilladelser efter den nuværende råstoflovs § 19  

 (eller tilsvarende gyldige tilladelser efter tidligere lovgivning),  

dels for at sikre at indvindingen af råstoffer fra det danske  

 havområde kan fortsætte uden afbrydelse.
Råstofferne fra havområdet udgør en  

 vigtig del af den danske råstofforsyning.
 Indvindere med tilladelse efter den nuværende lovs § 19 (eller tilsvarende  

 gyldig fartøjstilladelse) har efter overgangsordningen automatisk - og uden  

 indhentning af særlig tilladelse - ret til fortsat at indvinde råstoffer i  

 disse særligt udlagte indvindingsområder under overholdelse af de  

 miljømæssige krav, der for de enkelte indvindingsområder fastlægges i  

 overgangsbekendtgørelsen, jf. overgangsbestemmelsen i lovforslagets § 3, stk.  

 6. Områderne vil også efter ansøgning kunne stå til rådighed for indvindere,  

 der i overgangsperioden f.eks. erhverver et fartøj med en eksisterende §  

 19-tilladelse, jf. bemærkningerne til lovforslagets § 3, stk. 6.
Etableringen af overgangsordningen og rummeligheden heraf vil ske i lyset  

 af, at indehavere af gældende § 19-tilladelser efter den gældende lovs § 24  

 har en 10-årig opsigelsesfrist.
Der skal ligeledes lægges vægt på, at  

 råstofforsyningen af landets egne kan opretholdes.
Der er allerede efter den gældende lov sket en regulering af de  

 miljømæssigt set mest sårbare indvindingsområder.
Ral- og sandsugerbranchen  

 er herved blevet afskåret for fortsat indvinding i vigtige råstofområder.
Der  

 er således i 1995 gennemført en regulering/afvikling af ral- og sandsugningen  

 i EF-fuglebeskyttelses- og Ramsarområderne samt gennemført et forbud mod  

 indvinding af sand, grus og ral i de biologisk mest værdifulde  

 indvindingsområder.
 Udlægningen og den geografiske afgrænsning af overgangsområderne, som vil  

 blive udlagt i de eksisterende indvindingsområder, vil ske på baggrund af en  

 foreløbig miljømæssig vurdering foretaget af Skov- og Naturstyrelsen.  

 Vurderingen vil bl.a. omfatte en samling af eksisterende viden om hvert  

 område, såsom viden om fugle- og fiskeriinteresserne samt om fortidsminder og  

 historiske vrag.
Ral- og sandsugerbranchen skal således ikke ved udlægningen af  

 overgangsområderne bekoste miljøundersøgelser m.v.
Overgangsordningen giver  

 dermed branchen mulighed for at omstille sig til det nye tilladelsessystem,  

 herunder at opspare midler, bl.a. i det af Foreningen af Danske Ral- og  

 Sandsugere stiftede efterbehandlingsselskab, til gennemførelsen af  

 miljøundersøgelser m.v. i forbindelse med udlægning af nye  

 indvindingsområder.
Et forslag til bekendtgørelse om overgangsområderne påregnes udarbejdet i  

 samarbejde med Foreningen af Danske Ral- og Sandsugere i første halvdel af  

 1996. Forslaget vil herefter blive forhandlet med sagens øvrige parter,  

 herunder ministerier, statslige institutioner, amtsråd, de grønne  

 organisationer og repræsentanter for fiskeriinteresserne.
Forhandlingerne om  

 udlægningen af overgangsområderne forventes at føre til, at indvinding i  

 hovedparten af områderne kan fortsætte på de i bekendtgørelsen fastsatte  

 vilkår i op til 10 år.
Vurderingen af områderne kan dog i visse situationer  

 føre til, at et område helt lukkes, eller at indvinding kun tillades for en  

 kortere årrække end 10 år.
Overgangsbekendtgørelsen vil få gyldighed til 1.  

 januar 2007.
 Når overgangsperioden er udløbet, påhviler det indvinderne at fremlægge  

 dokumentation i form af undersøgelsesresultater for, at fortsat indvinding er  

 miljømæssigt forsvarlig og ansøge om tilladelse til fortsat indvinding efter  

 det nye system, jf. lovforslagets § 20.
 Sideløbende med indvindingen i overgangsområderne er det af afgørende  

 betydning for den fortsatte ral- og sandsugning, at ral- og sandsugerbranchen  

 hurtigt efter lovens ikrafttræden iværksætter et efterforskningsarbejde, der  

 har til formål at sikre, at der kan udlægges nye indvindingsområder til  

 supplering af overgangsområderne.
For stenfiskeriet vil der ligeledes i en bekendtgørelse blive  

 udlagt hidtil anvendte stenfiskeriområder.
På linie med ral- og  

 sandsugererhvervet får stenfiskerne ret til automatisk - og uden indhentning  

 af særlig tilladelse - at fortsætte indvindingen i disse udlagte områder, jf.  

 ikrafttrædelses- og overgangsbestemmelsen i lovforslagets § 3, stk. 6.
 Da stenfiskernes § 19-tilladelser blev opsagt pr. 1. juli 1989 med det  

 lovpligtige 10 års varsel, og således udløber den 1. juli 1999, vil den  

 automatiske ret til at indvinde i de udlagte områder dog udløbe denne dato.
Stenfiskerierhvervets muligheder for frit at indvinde råstoffer på det  

 danske havområde er, som ral- og sandsugererhvervets muligheder, blevet  

 indskrænket i de senere år.
Pr. 1. august 1990 blev det forbudt at opfiske  

 sten i EF-fuglebeskyttelses- og Ramsarområderne.
Der er endvidere pr. 1.  

 november 1995 gennemført et forbud mod stenfiskeri i havområder med  

 vanddybder på mindre end 6 meter samt i en række biologisk særligt værdifulde  

 områder.
 Miljø- og Energiministeriet har siden stenfiskernes § 19-tilladelser blev  

 opsagt i 1989 - via undersøgelser på stenrevene - arbejdet for at  

 tilvejebringe det faglige grundlag for en endelig stillingtagen til  

 stenfiskeriets fremtid.
På baggrund af resultaterne af de hidtil gennemførte undersøgelser  

 vurderes det, at et vist stenfiskeri på nogle af de hidtil benyttede  

 stenfiskeriområder vil være miljømæssigt forsvarligt.
Det er disse områder,  

 som pr. 1. januar 1997 forudsættes udlagt til det fortsatte stenfiskeri.
Mens  

 de områder, der udlægges til den fortsatte indvinding af sand, grus og ral,  

 udlægges på baggrund af en foreløbig miljøvurdering, vil stenfiskeriområderne  

 være udlagt på baggrund af gennemførte miljøundersøgelser på hvert stenrev.
Det foreslås, at stenfiskeriet ikke generelt skal ophøre ved  

 opsigelsesfristens udløb i 1999, men afvikles over en ikke nærmere  

 tidsfastsat årrække i særligt afgrænsede afviklingsområder.
Med et begrænset  

 stenfiskeri bevares muligheden for at bruge søsten ved reparation og  

 småudvidelser af eksisterende mindre havne og moler anlagt med søsten.
Dette  

 er ønskeligt - både af æstetiske/bevaringsmæssige og økonomiske hensyn.
 Der vil for afviklingsområderne bl.a. blive fastsat bestemmelser om, hvor  

 store mængder sten, der må opfiskes, og hvad stenene må bruges til.  

 Stenfiskeriet skal således først ophøre, når den tilladte stenmængde i hvert  

 enkelt område er opfisket.
Såfremt den tilladte mængde sten ikke er opfisket i de udlagte områder,  

 når stenfiskernes § 19-tilladelser udløber den 1. juli 1999, vil stenfiskerne  

 skulle søge tilladelse til hver enkelt opgave.
Tilladelse vil i givet fald  

 blive givet efter forslagets §§ 19 og 20. Det vil fortsat være en  

 forudsætning, at stenene skal anvendes til små opgaver, som udføres med  

 søsten af bevaringsværdige årsager.
 Efter udlægningen af overgangsområderne pr. 1. januar 1997 kan miljø- og  

 energiministeren - ligeledes i bekendtgørelser - udlægge et eller flere  

nye indvindingsområder, hvor der er foretaget en overordnet  

 råstofkortlægning og en afvejning af råstofinteressen over for øvrige  

 interesser, herunder foretaget en foreløbig vurdering af miljøinteresserne.
Ved at bruge hjemlen i den foreslåede § 22 har ministeren mulighed for at  

 foretage en vis styring af, hvor råstofindvindingen skal finde sted.  

 Ansøgeren har desuden en høj grad af sikkerhed for, at en  

 indvindingstilladelse kan opnås.
Ansøgeren skal dog, forud for at tilladelse  

 kan meddeles, gennemføre eller afholde udgifterne til de fornødne nærmere  

 miljømæssige undersøgelser.
 Der vil ikke blive udlagt nye områder til stenfiskeri.
Det må forudses, at der vil opstå ønske om at få tilladelse til  

 indvinding i andre områder end de udlagte . Med lovforslagets § 20, stk.  

 1, er der mulighed for, at meddele indvindingstilladelse uden for et udlagt  

 område.
I denne situation vil det på baggrund af ansøgningen skulle vurderes,  

 om der kan meddeles tilladelse eller ej.
Stilling hertil tages efter  

 gennemførelse af de fornødne miljømæssige vurderinger, høring af ministerier,  

 statslige institutioner, amtsråd, ral- og sandsugerbranchen, de grønne  

 organisationer, repræsentanter for fiskeriinteresserne m.v. og afvejning af  

 de involverede interesser.
Tilladelser efter § 20, stk. 1, uden for de  

 udlagte indvindingsområder kan i givet fald udstedes til en eller flere  

 ansøgere.
Til § 23 Bestemmelsen svarer indholdsmæssigt til § 22 a i den gældende råstoflov.  

 Der er alene foretaget en enkelt sproglig præcisering og gennemført den  

 ændring, at der i stk. 1 henvises til indvindingstilladelse efter § 20, stk.  

 1, i stedet for den nuværende henvisning til § 22, stk. 1.
Til § 24 Bestemmelserne i § 24, stk. 1, 2 og 5 svarer indholdsmæssigt til §§ 23, 24  

 og 25 i den gældende råstoflov.
Disse bestemmelser er nu samlet i en  

 paragraf, og der er samtidig foretaget de fornødne konsekvensrettelser, som  

 følge af ændringerne af kapitlets paragraffer.
I stk. 3 er der givet mulighed for, at ministeren ved en bekendtgørelse  

 kan fastsætte yderligere vilkår for allerede udstedte godkendelser af  

 indvindingsmateriel, herunder at indvindingsmateriellet skal være udstyret  

 med og anvende elektronisk kontroludstyr til registrering af  

 indvindingsfartøjets position under indvinding m.v.
Ud over fastsættelse af  

 regler om anvendelse af elektronisk kontroludstyr kan yderligere vilkår  

 f.eks. være generelle regler om indvindingsudstyrets tekniske indretning.
Bestemmelsen i stk. 3 retter sig mod indvindingsmateriel, der på  

 tidspunktet for bekendtgørelsens ikrafttræden har en §  

 19-tilladelse/godkendelse eller lignende gyldig tilladelse efter tidligere  

 lovgivning.
Muligheden for at fastsætte yderligere vilkår for §  

 19-godkendelser vil kun blive brugt efter forhandlinger med indehavere af  

 eksisterende § 19-godkendelser, og såfremt der foreligger vægtige grunde  

 herfor.
Da de yderligere vilkår fastsættes i en bekendtgørelse, vil der være  

 tale om krav, der rettes generelt.
 Det er endelig i stk. 4 præciseret, at opsigelse af § 19-godkendelser kan  

 ske generelt via udstedelse af en bekendtgørelse.
Til § 25 Bestemmelsen svarer til § 26, stk. 1 i den gældende råstoflov og til § 3 i  

 lov om kontinentalsoklen, hvor den gælder for anlæg, der anvendes til  

 indvinding af olie- og naturgas.
Bestemmelsen fastslår, at dansk ret gælder for indvindingsanlæg opstillet  

 på sokkelområdet.
Bestemmelsen vil kun have virkning, såfremt der opstilles  

 faste anlæg til indvinding af råstoffer omfattet af råstofloven.
Undtagelsen i § 26, stk. 2, i den gældende råstoflov, om at lov om  

 saltvandsfiskeri og lov om jagt og vildtforvaltning ikke gælder for faste  

 anlæg til indvinding af råstoffer på kontinentalsoklen, er ikke medtaget i  

 lovforslaget.
Dette skyldes, at reguleringerne i de to love også bør gælde  

 for faste anlæg, hvorfra der indvindes råstoffer på kontinentalsoklen.
 Faste anlæg, der opstilles på søterritoriet, vil automatisk være omfattet  

 af dansk lovgivning og den gældende administrative inddeling.
Til § 26 Efter regler fastsat i medfør af den gældende råstoflov er miljø- og  

 energiministeren klagemyndighed for Skov- og Naturstyrelsens afgørelser  

 vedrørende råstofindvinding på havet.
De nærmere bestemmelser om  

 klageberettigede og klagefrister er indeholdt i Miljøministeriets  

 bekendtgørelse nr. 217 af 21. marts 1994 om henlæggelse af opgaver og  

 beføjelser til Skov- og Naturstyrelsen, kapitel 3.
I stk. 1 foreslås det, at Naturklagenævnet i stedet indsættes som  

 klagemyndighed.
Man får hermed et uafhængigt nævn som anden-instans, hvilket  

 har været ønsket fra flere sider.
Det fastsættes endvidere hvilke afgørelser,  

 der kan påklages til Naturklagenævnet.
I stk. 2 er det foreslået, at afgørelser i sager om enkeltstående  

 indvinding og nyttiggørelse af op til 50.000 m3 oprensnings- og  

 uddybningssmateriale ikke kan påklages.
Miljø- og energiministerens  

 afgørelser i disse sager foreslås således gjort endelige.
Sagerne om nyttiggørelse af oprensnings- og uddybningsmaterialer er  

 sædvanligvis uproblematiske, og kun i ganske enkelte tilfælde er der hidtil  

 indkommet klager over en afgørelse.
Det skyldes antagelig, at der blandt de  

 klageberettigede er bred støtte til målet om størst mulig nyttiggørelse af de  

 materialer, som ellers skulle være bortskaffet ved dumpning (klapning) i  

 havet.
Nyttiggørelse er da også i overenstemmelse med råstoflovens  

 formålsparagraf, hvoraf det fremgår, at de naturbundne råstoffer i videst  

 muligt omfang skal erstattes af affaldsprodukter.
Formålet med at afskære  

 klageadgang i de mindste sager er at gøre tilladelsessystemet så smidigt som  

 muligt og dermed fremme nyttiggørelsen mest muligt.
Erfaringerne har hidtil  

 vist, at det kan være afgørende for gennemførelse af nyttiggørelse, at  

 indvindingen ikke skal afvente 4 ugers klagefrist, men straks kan  

 gennemføres.
Afskæringen af klageadgang er begrænset til enkeltstående mindre  

 sager.
Det vil sige, at der vil være normal klageadgang i store betydende  

 sager, samt i små sager, såfremt der søges en flerårig tilladelse til  

 indvinding af en given mængde oprensningsmateriale hvert år.
De nuværende  

 regler for tilladelse indebærer, at en nyttiggørelsestilladelse i de fleste  

 tilfælde umiddelbart kan udnyttes.
I stk. 3 afgrænses kredsen af klageberettigede.
Efter tidligere  

 administrativ praksis blev ansøgeren samt berørte myndigheder og  

 organisationer anset for klageberettigede, herunder brancheorganisationerne  

 for råstofindvinding og fiskeri, d.v.s.
Foreningen af Danske Ral- og  

 Sandsugere og Danmarks Fiskeriforening.
 Denne kreds blev imidlertid den 1. juli 1992 ved Miljøministeriets  

 bekendtgørelse om henlæggelse af opgaver og beføjelser til Skov- og  

 Naturstyrelsen udvidet til også at omfatte natur- og miljøorganisationer.  

 Dette foreslås nu videreført ved indskrivning i loven.
 Stk. 5 til 8 svarer til reglerne i råstoflovens § 16 om klage over  

 afgørelser vedrørende råstofindvinding på land.
 I stk. 9 er der givet miljø- og energiministeren mulighed for at beslutte,  

 at en tilladelse i visse arter af sager kan udnyttes straks.
Til nr. 8 I § 28 foretages der en ajourføring som følge af, at Danmarks Geologiske  

 Undersøgelse i 1995 er blevet sammenlagt med Grønlands Geologiske  

 Undersøgelse, og har fået navnet Danmarks og Grønlands Geologiske  

 Undersøgelse.
Til nr. 9 § 31, stk. 2 er rettet i konsekvens af, at hjemlen til at meddele  

 tilladelse til efterforskning på kontinentalsoklen af de i loven omfattede  

 råstoffer er overført fra kontinentalsokkelloven til råstofloven, jf.  

 lovforslagets § 2.
Til nr. 10 I § 33, stk. 1, foreslås det præciseret i loven, at det også påhviler  

 ejere og brugere af indvindingsmateriel at berigtige ulovlige forhold og ikke  

 kun ejere og brugere af faste ejendomme, som efter den gældende formulering i  

 loven.
Til nr. 11 Der er i forslagets § 33, stk. 3, i lighed med miljøbeskyttelseslovens §  

 68, foretaget en nærmere opregning af nogle af de administrative  

 retshåndhævelsesskridt, tilsynsmyndigheden kan tage i anvendelse, når der  

 konstateres et ulovligt forhold.
Tilsynsmyndigheden vil kunne meddele påbud  

 eller forbud, herunder eventuelt vælge en eller flere af de nævnte reaktioner  

 afhængig af det ulovlige forholds karakter og omfang.
 Udtrykket »virksomhed« i stk. 3, nr. 3, dækker også anlæg eller  

 indretninger.
 Tilsynsmyndighedens ret til at foretage selvhjælpshandlinger, som fremgår  

 af den gældende lovs § 33, stk. 3, er medtaget i opregningen i stk. 3, nr. 2.
 Bestemmelsen i den gældende lovs § 33, stk. 3, 2. pkt. om at politiet yder  

 nødvendig bistand til gennemførelse af selvhjælpshandlinger er ikke medtaget  

 i lovforslaget, da dette fremgår af råstoflovens § 32, stk. 2, vedrørende  

 adgangsretten.
I stk. 4 er det foreslået, at det indføjes i loven, at lovliggørelsespåbud  

 ikke kan påklages.
Sådanne påbud betragtes som administrativ retshåndhævelse.  

 Tilsvarende bestemmelser findes i naturbeskyttelseslovens § 78, stk. 1, og i  

 miljøbeskyttelseslovens § 69, stk. 3.
Til nr. 12 Den gældende lovs § 34 foreslås ændret, således at miljø- og  

 energiministeren nu ikke alene kan fastsætte regler om, hvilke oplysninger en  

 ansøgning om tilladelse til råstofindvinding skal indeholde, men også hvad en  

 ansøgning om tilladelse til efterforskning skal indeholde.
Der er endvidere  

 tilføjet mulighed for at kræve, at undersøgelsesprogrammer til brug for  

 ansøgninger forud skal godkendes af ministeren.
Det nye tilladelsessystem for råstofindvinding på havet stiller betydelige  

 krav til indholdet af ansøgninger.
F.eks. skal der i ansøgninger om  

 tilladelse til indvinding i et nyt indvindingsområde fremlægges dokumentation  

 for de biologiske, kulturhistoriske og andre beskyttelsesinteresser i  

 området, samt vurderinger af indvindingens miljømæsssige effekter.
Det vil  

 derfor være hensigtsmæssigt, at miljø- og energiministeren har mulighed for  

 at kræve, at de undersøgelsesprogrammmer, som ansøgeren skal gennemføre,  

 forud er godkendt.
Forhåndsgodkendelse af et undersøgelsesprogram vil give  

 ansøgeren sikkerhed for, at de undersøgelser, der gennemføres, lever op til  

 råstofmyndighedens krav.
Til nr. 13 Med råstofloven af 1991 blev der i § 40 givet miljø- og energiministeren  

 bemyndigelse til at fastsætte regler om brugerbetaling i forbindelse med  

 lovens administration, herunder til dækning af myndighedernes omkostninger  

 til bl.a. tilsyn og ved behandling af sager om tilladelser eller anmeldelser  

 og ved behandling af klagesager.
Hjemlen er endnu ikke udnyttet.
 Med den foreslåede ændring af § 40 er indføjet, at brugerbetalingen kan  

 kræves til hel eller delvis dækning af myndighedernes omkostninger ved  

 administration og tilsyn efter loven.
Tilføjelsen er sket for at præcisere, at det i visse situationer kan være  

 hensigtsmæssigt at begrænse brugerbetalingen til en nærmere velafgrænset  

 omkostning.
Bestemmelsen kan således, bl.a. tænkes anvendt til at fastsætte  

 nærmere regler om dækning af råstofmyndighedens udgifter til annoncering i  

 pressen i forbindelse med gennemførelse af en VVM-procedure efter forslagets  

 § 23.
Til nr. 14 og 15 Straffebestemmelserne i § 44, stk. 1, svarer indholdsmæssigt til de  

 tilsvarende bestemmelser i den gældende råstoflov.
Til nr. 16 Bestemmelsen om forældelse af strafansvaret i § 44, stk. 7, er ny.  

 Strafferammen i loven er bøde, for visse overtrædelser under skærpende  

 omstændigheder hæfte eller fængsel i indtil et år.
Efter straffelovens § 93  

 er forældelsesfristen for strafansvaret 2 år, når der ikke er hjemlet højere  

 straf end fængsel i 1 år for overtrædelsen, eller når straffen for  

 overtrædelsen ikke ville overstige bøde.
 Formålet med den særlige forældelsesfrist på 5 år er især at sikre den  

 nødvendige tid til den administrative behandling af straffesagerne  

 (tilsynsmyndighedens undersøgelser, politiets efterforskning og  

 anklagemyndighedens forberedelse).
 Miljøbeskyttelsesloven, jf. § 110, stk. 7, og naturbeskyttelsesloven, jf.  

 § 89, stk. 9, har en 5-årig forældelsesfrist.
Forældelsesfristen for overtrædelse af regler udstedt i henhold til loven  

 er i overensstemmelse med straffelovens almindelige bestemmelse på 2 år.
Da  

 der ved overtrædelse af sådanne regler normalt er tale om overtrædelse af  

 samme karakter som ved overtrædelser af selve lovens bestemmelser, er det  

 fundet rimeligt at foreslå en 5-årig forældelsesfrist også for overtrædelse  

 af regler udstedt i henhold til loven.
Til § 2 Bestemmelsen er en konsekvens af, at efterforskning på kontinentalsoklen  

 af råstoffer, der er omfattet af råstofloven, for fremtiden foreslås at ske  

 efter reglerne i råstofloven.
Til § 3 Af stk. 1 fremgår det, at lovforslaget foreslås at træde i kraft den 1.  

 januar 1997.
 I stk. 2 fastslås det, at eksisterende klagesager færdigbehandles af  

 miljø- og energiministeren efter de hidtil gældende regler.
 I stk. 3 fastslås det i overensstemmelse med almindelig praksis, at regler  

 udstedt med hjemmel i kapitel 4 i den gældende råstoflov fortsat gælder,  

 indtil de afløses af regler i medfør af ændringsloven.
 Bestemmelsen omfatter de regler, der gælder for efterforskning og  

 råstofindvinding på havområdet.
 I stk. 4 bestemmes det, at afgørelser, der er truffet efter den hidtidige  

 lovgivning, bevarer deres gyldighed, indtil der i medfør af loven eller  

 regler udstedt med hjemmel i loven træffes nye afgørelser.
 Med lovforslaget etableres der et to-strenget tilladelsessystem, hvorefter  

 ingen indvinding på havet kan gennemføres uden både godkendelse efter  

 forslagets § 19 og tilladelse efter § 20. I stk. 5 fastsættes det, at dette  

 tilladelsessystem også gælder for tilladelser efter den nuværende råstoflovs  

 § 19 (eller tilsvarende gyldige tilladelser efter tidligere lovgivning).  

 Disse bevarer, jf. stk. 4, deres gyldighed, men kan kun udnyttes såfremt, der  

 tillige er indhentet tilladelse efter lovforslagets § 20. Det er ligeledes i  

 stk. 5 fastsat, at de muligheder, der gives i lovforslagets § 24, stk. 2-4  

 for at tilbagekalde, opsige eller ændre godkendelser efter lovforslagets §  

 19, også gælder for tilladelser efter den nuværende råstoflovs § 19 eller  

 tilsvarende gyldige tilladelser efter tidligere lovgivning.
Stk. 6 indeholder bestemmelserne om den overgangsordning, som etableres  

 fra 1. januar 1997. Overgangsordningen indebærer, at alle indvindere med  

 tilladelse efter den gældende råstoflovs § 19 (eller tilsvarende gyldige  

 tilladelser efter tidligere lovgivning) automatisk - og uden indhentning af  

 en konkret tilladelse - på nærmere fastsatte vilkår og for en nærmere fastsat  

 årrække, får ret til at indvinde råstoffer inden for hovedparten af de hidtil  

 anvendte indvindingsområder.
Der er redegjort nærmere for overgangsordningen  

 i lovforslagets almindelige bemærkninger, afsnit 3.2 og under bemærkningerne  

 til lovforslagets enkelte bestemmelser, § 22.
 Indvindingslokaliteterne i overgangsordningen vil også efter ansøgning i  

 henhold til lovforslagets § 20 stå til rådighed for indvindere, der erhverver  

 eller chartrer fartøjer med eksisterende indvindingstilladelse, og som på  

 grundlag heraf får en godkendelse efter den nye § 19. Det samme vil gælde,  

 når der godkendes nye fartøjer på grundlag af eksisterende tilladelser til  

 fartøjer, der samtidig udgår ved ophugning eller lignende.
De gældende § 19-tilladelser (eller tilsvarende gyldige tilladelser efter  

 tidligere lovgivning) giver tilladelsesindehaverne en ret til frit at  

 foretage indvinding overalt på det danske havområde, hvor der ikke er nedlagt  

 forbud herimod.
Den umiddelbare indvindingsret, der følger af §  

 19-tilladelsen, bliver med den overgangsordning, der iværksættes ved  

 lovforslagets ikrafttræden, knyttet til de udlagte overgangsområder.  

 Overgangsordningen løber over 10 år, hvilket svarer til den opsigelsesfrist,  

 der er for § 19-tilladelser efter den nuværende råstoflovs § 24. Efter de 10  

 år har de rettigheder, der var knyttet til 19-tilladelser udstedt inden 1.  

 januar 1997, ændret sig, således at tilladelserne alene kan udnyttes i  

 miljøvurderede områder med tilladelse efter lovforslagets § 20. Det er derfor  

 ikke fundet nødvendigt at foretage en formel opsigelse af de eksisterende §  

 19-tilladelser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om råstoffer, jf. lovbekendtgørelse nr. 165 af 10. marts 1992, som  

 ændret ved lov nr. 212 af 29. marts 1995, foretages følgende ændringer:
 1. I § 3, 2. pkt., indsættes efter  

 »arkæologiske«: »og geologiske«.
§ 3. Ved lovens anvendelse skal der på den ene side lægges vægt på  

 råstofressourcernes omfang og kvalitet og en sikring af råstofressourcernes  

 udnyttelse samt tages erhvervsmæssige hensyn.
På den anden side skal der  

 lægges vægt på miljøbeskyttelse og vandforsyningsinteresser, beskyttelse af  

 arkæologiske interesser, naturbeskyttelse, herunder bevarelsen af  

 landskabelige værdier og videnskabelige interesser, en hensigtsmæssig  

 byudvikling, infrastrukturanlæg, jord- og skovbrugsmæssige interesser,  

 sandflugtsbekæmpelse og kystsikkerhed, fiskerimæssige interesser, ulemper for  

 skibs- og luftfarten samt ændringer i strøm- og bundforhold.
 2. § 7, stk. 1, 1. pkt., affattes således:
»Erhvervsmæssig indvinding af råstoffer og etablering af anlæg på  

 indvindingsstedet til brug for indvindingen må kun ske efter tilladelse fra  

 amtsrådet.« 3. § 7, stk. 2, 1.-3. pkt., affattes således:
»Ikke-erhvervsmæssige indvindinger på mere end 200 m3 årligt og  

 prøvegravninger på mere end 200 m3 skal anmeldes til amtsrådet, inden  

 indvindingen eller prøvegravningen påbegyndes.
Anmeldelsen skal indeholde  

 oplysning om indvindingsområdet samt arten, mængden og anvendelsen af  

 råstoffet.
Amtsrådet kan inden 4 uger efter, at anmeldelsen er modtaget,  

 stille vilkår for indvindingen eller prøvegravningen.« 4. I § 7 indsættes som stk. 3 :
» Stk. 3. Der skal foretages efterbehandling enten løbende  

 eller efter afslutningen af ikke-erhvervsmæssige indvindinger og  

 prøvegravninger, som nævnt i stk. 2.« § 7. Erhvervsmæssig indvinding af råstoffer må kun ske efter  

 tilladelse fra amtsrådet.
Tilladelse til indvinding på strandbredder og andre  

 kyststrækninger, hvor der ikke findes sammenhængende landvegetation, kan kun  

 meddeles med tilslutning fra Kystinspektoratet.
Stk. 2. Ikke-erhvervsmæssige indvindinger på mere end 200 m3  

 årligt skal anmeldes til amtsrådet, inden indvindingen påbegyndes.  

 Anmeldelsen skal indeholde oplysning om indvindingsområdet samt arten,  

 mængden og anvendelsen af råstoffet.
Amtsrådet kan inden 4 uger efter, at  

 anmeldelsen er modtaget, stille særlige vilkår for indvindingen.
På  

 strandbredder og andre kyststrækninger, hvor der ikke findes sammenhængende  

 landvegetation, kan amtsrådet til enhver tid forbyde yderligere indvinding  

 eller stille særlige vilkår for indvindingen.
 5. § 10, stk. 1, ophæves og i stedet indsættes:
 »§ 10. En tilladelse efter § 7, stk. 1, kan indeholde vilkår  

 om:
1) virksomhedens drift og om efterbehandling af arealet med henblik på at  

 begrænse miljømæssige gener og forebygge forurening af grundvandet og jorden, 2) at der stilles sikkerhed for, at indvindingsområdet bliver  

 efterbehandlet, 3) at indvindingen og efterbehandlingen sker efter en plan, der er  

 godkendt af amtsrådet, og som indeholder hovedelementerne for indvindingen og  

 efterbehandlingen, og 4) at råstofferne skal oparbejdes bedst muligt i forhold til deres  

 kvalitet eller skal anvendes til bestemte formål.
 Stk. 2. Amtsrådet kan fastsætte yderligere vilkår for at varetage  

 de hensyn, der er nævnt i § 3.
Stk. 3. Sikkerhedsstillelsen som nævnt i stk. 1, nr. 2, skal dække  

 amtsrådets udgifter til efterbehandling ved en selvhjælpshandling, jf. § 33,  

 stk. 3. Amtsrådet kan regulere sikkerhedsstillelsens størrelse, hvis  

 grundlaget for beregningen ændres væsentligt.« Stk. 2 til 4 bliver herefter stk. 4 til 6.
§ 10. En tilladelse efter § 7, skal blandt andet indeholde vilkår  

 om, 1) at indvinding og efterbehandling sker efter en godkendt plan, der  

 indeholder hovedelementerne for indvindingen og efterbehandlingen, 2) at der stilles fornøden sikkerhed for opfyldelsen af vilkår om  

 efterbehandling.
 Stk. 2. Vilkår, der knyttes til en tilladelse efter stk. 1, er  

 bindende for ejere og indehavere af andre rettigheder over ejendommen uden  

 hensyn til, hvornår retten er stiftet.
 Stk. 3. Amtsrådet foranlediger, at vilkår om efterbehandling  

 tinglyses på ejendommen for ejerens regning.
 Stk. 4. En tilladelse efter stk. 1 bortfalder, hvis den ikke  

 udnyttes inden 3 år efter, at den er meddelt, eller ikke har været udnyttet i  

 3 på hinanden følgende år.
 6. I § 14 indsættes som stk. 2 :
» Stk. 2. Naturklagenævnets afgørelser kan ikke påklages til  

 anden administrativ myndighed.« § 14. Naturklagenævnet afgør klager, der indgives af  

 miljøministeren eller indeholder spørgsmål, som efter nævnets vurdering har  

 meget væsentlig interesse i forhold til lovens formål.
Miljøministeren afgør  

 andre klager.
 7. Kapitel 4 affattes således:
»Kapitel 4 Forekomster på søterritoriet og kontinentalsoklen Kortlægning og planlægning § 18. Miljø- og energiministeren udfører kortlægning af råstoffer  

 på søterritoriet og kontinentalsoklen.
 Stk. 2. Miljø- og energiministeren kan på grundlag af  

 kortlægningen efter stk. 1 udarbejde planer for råstofindvindingen.
Godkendelse af indvindingsmateriel § 19. Til efterforskning og indvinding af råstoffer på  

 søterritoriet og kontinentalsoklen må kun anvendes indvindingsmateriel, der  

 er godkendt af miljø- og energiministeren.
Godkendelsen kan kun udnyttes i  

 henhold til en tilladelse efter § 20, stk. 1.
 Stk. 2. Godkendelse efter stk. 1 kan gives på nærmere angivne  

 vilkår, for en tidsbegrænset periode samt til anvendelse ved en nærmere  

 afgrænset arbejdsopgave.
 Stk. 3. Miljø- og energiministeren kan fastsætte regler for  

 hvilket indvindingsmateriel, der kan godkendes efter stk. 1, herunder at  

 indvindingsmateriellet skal være udstyret med og anvende elektronisk  

 kontroludstyr til registrering af indvindingsfartøjets position under  

 indvinding m.v.
Tilladelser og udlæg af indvindingsområder § 20. Efterforskning og indvinding af råstoffer på søterritoriet  

 og kontinentalsoklen må kun ske i geografisk afgrænsede og miljøvurderede  

 områder og efter tilladelse fra miljø- og energiministeren.
Stk. 2. Tilladelse efter stk. 1 kan gives til en eller flere  

 ansøgere og for en periode på indtil 10 år.
I en tilladelse til  

 efterforskning kan der gives ansøgeren fortrinsret til indvindingstilladelse.
 Stk. 3. Det påhviler ansøgeren at foretage de fornødne  

 undersøgelser og miljømæssige vurderinger eller helt eller delvist at afholde  

 udgifterne hertil.
 Stk. 4. Tilladelse efter stk. 1 kan ikke gives i  

 EF-fuglebeskyttelsesområder, EF-habitatområder, Ramsarområder og områder med  

 en vanddybde på mindre end 6 meter.
 Stk. 5. Miljø- og energiministeren kan for så vidt angår  

 indvinding af sand, grus og ral i EF-fuglebeskyttelsesområder,  

 EF-habitatområder og Ramsarområder i ganske særlige tilfælde, og når  

 indvindingen kan foretages uden at medføre forringelser af områderne eller  

 medføre forstyrrelser, som har væsentlige konsekvenser for de arter, for  

 hvilke områderne er udpeget, gøre undtagelse fra bestemmelsen i stk. 4.
 Stk. 6. Miljø- og energiministeren kan for så vidt angår  

 indvinding af sand, grus og ral i områder med en vanddybde på mindre end 6  

 meter gøre undtagelse fra bestemmelsen i stk. 4, når en værdifuld  

 råstofforekomst kan indvindes, uden at indvindingen er i konflikt med  

 væsentlige naturmæssige værdier.
§ 21. En tilladelse til efterforskning efter § 20, stk. 1, kan  

 indeholde, 1) vilkår om gennemførelse og indhold af den råstofgeologiske  

 efterforskning af området, 2) vilkår til begrænsning af de miljø- og naturmæssige effekter af  

 efterforskningen og 3) vilkår om rapportering af efterforskningens forløb og resultater.
Stk. 2. En tilladelse til indvinding efter § 20, stk. 1, kan  

 indeholde, 1) vilkår om gennemførelsen af indvindingen, herunder til begrænsning af  

 miljø- og naturmæssige effekter, 2) vilkår om at tilladelsesindehaveren deltager i opmåling, løbende  

 miljøovervågning samt efterbehandling af indvindingsområdet eller helt eller  

 delvist udreder udgifterne hertil, 3) ressourceøkonomiske vilkår, herunder vilkår om at råstofferne anvendes  

 til bestemte formål, 4) vilkår om at der stilles fornøden sikkerhed, eventuelt kollektivt, for  

 gennemførelse af kontrolopmåling af indvindingsområdet, for overholdelse af  

 vilkår om områdets tilstand efter endt indvinding og for udførelse af  

 efterbehandling, 5) vilkår om overdragelse af tilladelsen.
 Stk. 3. Miljø- og energiministeren kan i en tilladelse efter § 20,  

 stk. 1, fastsætte yderligere vilkår for at varetage de hensyn, der er nævnt i  

 § 3.
 § 22. Miljø- og energiministeren kan ved bekendtgørelse udlægge  

 områder til råstofindvinding og fastsætte nærmere regler for indvinding i  

 disse områder.
VVM-procedure § 23. Tilladelse i henhold til § 20, stk. 1, til indvindinger, der  

 må antages at påvirke miljøet i væsentlig grad, kan kun meddeles på baggrund  

 af en vurdering af de miljømæssige konsekvenser, hvor offentligheden,  

 myndigheder og organisationer har haft lejlighed til at udtale sig.
 Stk. 2. Miljø- og energiministeren kan fastsætte nærmere regler  

 om, hvilke indvindinger der er omfattet af stk. 1. Anlæg, herunder  

 indvindinger, der reguleres i enkeltheder ved særlig lov, er dog undtaget.
 Stk. 3. Ministeren kan fastsætte regler om underretning og høring  

 af offentligheden, myndigheder og organisationer.
Bortfald, tilbagekaldelse eller ændring af tilladelser § 24. En godkendelse efter § 19, stk. 1, og en tilladelse efter §  

 20, stk. 1, bortfalder, hvis den ikke udnyttes inden 3 år efter, at den er  

 meddelt, eller ikke har været udnyttet i 3 på hinanden følgende år.
 Stk. 2. Miljø- og energiministeren kan tilbagekalde en godkendelse  

 efter § 19, stk. 1. Tilbagekaldelsen skal ske med et varsel på mindst 10 år.  

 I tilfælde af grov eller gentagen overtrædelse af vilkår eller lovgivningen i  

 øvrigt kan tilbagekaldelsen ske uden varsel.
 Stk. 3. Miljø- og energiministeren kan fastsætte regler om  

 yderligere vilkår for allerede meddelte godkendelser efter § 19, stk. 1,  

 herunder at indvindingsmateriellet skal være udstyret med og anvende  

 elektronisk kontroludstyr til registrering af indvindingsfartøjets position  

 under indvinding m.v.
 Stk. 4. Miljø- og energiministeren kan fastsætte regler om, at  

 godkendelser efter § 19, stk. 1, kan opsiges med et varsel på mindst 10 år.
 Stk. 5. Miljø- og energiministeren kan til enhver tid begrænse  

 eller tilbagekalde en tilladelse efter § 20, stk. 1.
Anlæg på kontinentalsoklen § 25. Dansk ret gælder for anlæg, som med henblik på indvinding på  

 kontinentalsoklen befinder sig på sokkelområdet.
Ved bestemmelse af danske  

 domstoles og administrerende myndigheders stedlige myndighedsområde henregnes  

 anlægget til det område, der ligger nærmest, medmindre andet fastsættes af  

 miljø- og energiministeren.
Klage § 26. Afgørelser, truffet efter lovens §§ 19, 20, 23 og 24 af  

 miljø- og energiministeren eller efter bemyndigelse af en styrelse jf. § 38,  

 eller afgørelser truffet efter regler fastsat i medfør af lovens § 19, stk.  

 3, § 23, stk. 2, og § 24, stk. 3, kan påklages til Naturklagenævnet.
 Stk. 2. Afgørelser efter §§ 19 og 20 om enkeltstående indvinding  

 af op til 50.000 m3 oprensnings- og uddybningsmaterialer til nyttiggørelse  

 kan dog ikke påklages til anden administrativ myndighed.
 Stk. 3. Naturklagenævnets afgørelser kan ikke påklages til anden  

 administrativ myndighed.
Stk. 4. Klageberettiget er, 1) adressaten for afgørelsen, 2) en offentlig myndighed, 3) enhver, der har en væsentlig, individuel interesse i afgørelsen, 4) Danmarks Naturfredningsforening, 5) Foreningen af Danske Ral- og Sandsugere, 6) Danmarks Fiskeriforening, 7) Dansk Ornitologisk Forening, 8) Danmarks Sportsfiskerforbund og 9) Greenpeace Danmark.
Stk. 5. Klagefristen er 4 uger fra den dag, afgørelsen er meddelt.  

 Er afgørelsen offentligt bekendtgjort, regnes klagefristen dog altid fra  

 bekendtgørelsen.
Hvis klagefristen udløber på en lørdag eller helligdag,  

 forlænges fristen til den følgende hverdag.
 Stk. 6. Klage indgives skriftligt til miljø- og energiministeren,  

 der videresender den til Naturklagenævnet ledsaget af den påklagede afgørelse  

 og det materiale, der er indgået i sagens bedømmelse.
 Stk. 7. En tilladelse må ikke udnyttes, før klagefristen er  

 udløbet.
 Stk. 8. Rettidig klage har opsættende virkning for den påklagede  

 afgørelse, medmindre Naturklagenævnet bestemmer andet.
Stk. 9. Miljø- og energiministeren kan fastsætte regler om, at  

 stk. 7 og 8 ikke gælder for visse arter af afgørelser.« Kapitel 4 Forekomster på søterritoriet og kontinentalsoklen Kortlægning og planlægning § 18. Miljøministeren udfører en kortlægning af råstoffer på  

 søterritoriet og kontinentalsoklen.
 Stk. 2. Miljøministeren udarbejder på grundlag af kortlægningen  

 efter stk. 1 planer for råstofindvindingen på søterritoriet og  

 kontinentalsoklen.
 Tilladelse m.v.
 § 19. Efterforskning og indvinding af råstoffer på søterritoriet  

 og indvinding af råstoffer på kontinentalsoklen må kun ske efter tilladelse  

 fra miljøministeren.
 Stk. 2. En tilladelse kan gives på nærmere angivne vilkår og for  

 en tidsbegrænset periode til indvinding på hele havbundsområdet eller på en  

 afgrænset del deraf.
 § 20. Miljøministeren kan til enhver tid med henblik på  

 varetagelsen af de i loven nævnte formål fastsætte begrænsninger i arten og  

 mængden af de råstoffer, der må indvindes i henhold til en tilladelse efter §  

 19.
 § 21. Miljøministeren kan i særligt afgrænsede områder begrænse  

 eller standse en indvinding samt fastsætte generelle eller stedlige  

 dybdegrænser.
Stk. 2. Miljøministeren kan fastsætte regler om, at indvinding  

 ikke må ske i særlige naturtyper.
Reglerne kan omfatte hele havbunden eller  

 nærmere afgrænsede dele af denne.
 § 22. Miljøministeren kan give tilladelse til indvinding og  

 efterforskning af råstoffer på søterritoriet og til indvinding af råstoffer  

 på kontinentalsoklen i et område som nævnt i § 21, stk. 1.
 Stk. 2. En tilladelse gives til en eller flere indvindere i et  

 afgrænset område og for en periode på indtil 10 år.
Stk. 3. En tilladelse efter stk. 1 kan blandt andet indeholde  

 vilkår om, 1) at tilladelsesindehaveren deltager i kortlægning og efterbehandling af  

 området eller helt eller delvist udreder udgifterne hertil, 2) at råstoffet anvendes til bestemte formål eller virksomheder, 3) at der stilles fornøden sikkerhed for udførelse af efterbehandling, 4) at der indvindes et bestemt angivet minimum eller maksimum pr.  

 kvartal/halvår.
§ 22 a.
Tilladelse i henhold til § 22, stk. 1, til indvindinger,  

 der må antages at påvirke miljøet i væsentlig grad, kan kun meddeles på  

 baggrund af en vurdering af de miljømæssige konsekvenser, og efter at  

 offentligheden, myndigheder og organisationer har haft lejlighed til at  

 udtale sig.
 Stk. 2. Miljø- og energiministeren kan fastsætte nærmere regler  

 om, hvilke indvindinger der er omfattet af stk. 1. Anlæg, herunder  

 indvindinger, der reguleres i enkeltheder ved særlig lov, er dog undtaget.
 Stk. 3. Ministeren kan fastsætte regler om underretning og høring  

 af offentligheden, myndigheder og organisationer.
 § 23. En tilladelse efter §§ 19 og 22 bortfalder, hvis den ikke  

 udnyttes inden 3 år efter, at den er meddelt, eller ikke har været udnyttet i  

 3 på hinanden følgende år.
§ 24. Miljøministeren kan tilbagekalde en tilladelse efter § 19,  

 stk. 1. Tilbagekaldelsen skal ske med et varsel på mindst 10 år.
I tilfælde  

 af grov eller gentagen overtrædelse af vilkår eller lovgivningen i øvrigt kan  

 tilbagekaldelsen ske uden varsel.
 § 25. Miljøministeren kan til enhver tid begrænse eller  

 tilbagekalde en tilladelse efter § 22.
Anlæg på kontinentalsoklen § 26. Dansk ret gælder for anlæg, som med henblik på indvinding på  

 kontinentalsoklen befinder sig på sokkelområdet.
Ved bestemmelse af danske  

 domstoles og administrerende myndigheders stedlige myndighedsområde henregnes  

 anlægget til det område, der ligger nærmest, medmindre andet fastsættes af  

 miljøministeren.
 Stk. 2. Følgende love gælder ikke for de i stk. 1 nævnte anlæg:
1) lov om saltvandsfiskeri, 2) lov om jagt og vildtforvaltning.
 8. I § 28 ændres »Danmarks Geologiske  

 Undersøgelse« til: »Danmarks og Grønlands Geologiske  

 Undersøgelse«.
§ 28. Den, der udfører en råstofboring eller en prøvegravning i  

 jorden, på søterritoriet eller kontinentalsoklen, skal inden 3 måneder efter  

 udførelsen underrette Danmarks Geologiske Undersøgelse om boringens  

 beliggenhed, de forefundne jordlag og vandstanden samt indsende prøver af de  

 gennemborede lag.
Inden for samme frist skal resultater af geofysiske  

 undersøgelser og andre råstofundersøgelser, herunder om råstoffernes  

 kvalitet, indberettes til Danmarks Geologiske Undersøgelse.
Stk. 2. Miljøministeren kan fastsætte nærmere regler om udførelse  

 af boringer efter råstoffer.
Miljøministeren kan fastsætte nærmere regler om  

 de oplysninger, der skal indsendes til Danmarks Geologiske Undersøgelse, og  

 om, at oplysninger i særlige tilfælde ikke skal indberettes.
 9. § 31, stk. 2 affattes således:
» Stk. 2. Miljø- og energiministeren påser for så vidt angår  

 indvinding og efterforskning af råstoffer på søterritoriet og  

 kontinentalsoklen, at loven og de regler, der er fastsat med hjemmel i loven,  

 overholdes, at påbud eller forbud efterkommes, og at vilkår fastsat i  

 tilladelser overholdes.« § 31. Amtsrådet påser for så vidt angår råstofindvinding på  

 landjorden, at loven og de regler, der er fastsat med hjemmel i loven,  

 overholdes, at påbud eller forbud efterkommes, og at vilkår fastsat i  

 tilladelser overholdes.
 Stk. 2. Miljøministeren påser for så vidt angår indvinding og  

 efterforskning af råstoffer på søterritoriet og indvinding af råstoffer på  

 kontinentalsoklen, at loven og de regler, der er fastsat med hjemmel i loven,  

 overholdes, at påbud eller forbud efterkommes, og at vilkår fastsat i  

 tilladelser overholdes.
 Stk. 3. Tilsynsmyndigheden, jf. stk. 1 og 2, skal foranledige et  

 ulovligt forhold lovliggjort, medmindre forholdet har underordnet betydning.
 Stk. 4. Kommunalbestyrelsen skal foretage indberetning til  

 tilsynsmyndigheden, når kommunalbestyrelsen får kendskab til et ulovligt  

 forhold.
 Stk. 5. Miljøministeren kan fastsætte nærmere regler for udøvelsen  

 af amtsrådets tilsynsvirksomhed.
 Stk. 6. Miljøministeren kan bestemme, at tilsyn skal udøves af  

 andre myndigheder.
 10. I § 33, stk. 1, indsættes efter »ejendom«:  

 »eller indvindingsmateriel«.
 11. § 33, stk. 3, ophæves og i stedet indsættes:
»Stk. 3. I de i § 31, stk. 3, nævnte situationer skal  

 tilsynsmyndigheden meddele den ansvarlige, at det ulovlige forhold skal  

 bringes til ophør.
Dette kan ske ved meddelelse af påbud eller forbud.
I den  

 forbindelse kan tilsynsmyndigheden blandt andet 1) påbyde den ansvarlige at genoprette den hidtidige tilstand, 2) lade påbudte foranstaltninger udføre for den ansvarliges regning, når  

 den fastsatte frist er udløbet, 3) forbyde fortsat drift og eventuelt forlange virksomheden fjernet.
Stk. 4. Tilsynsmyndighedens afgørelser efter stk. 3 kan ikke  

 påklages til anden administrativ myndighed.« § 33. Det påhviler den til enhver tid værende ejer eller bruger af  

 en ejendom at berigtige et ulovligt forhold.
Stk. 2. Tilsynsmyndigheden, jf. § 31, stk. 1 og 2, kan for ejerens  

 regning lade et påbud om at berigtige et ulovligt forhold tinglyse på  

 ejendommen.
Når forholdet er berigtiget, skal vedkommende myndighed lade  

 påbudet aflyse fra tingbogen.
Stk. 3. Såfremt et påbud om at berigtige et ulovligt forhold ikke  

 efterkommes rettidigt, kan tilsynsmyndigheden umiddelbart foretage det  

 nødvendige på ejerens eller brugerens bekostning.
Politiet yder nødvendig  

 bistand hertil.
 12. § 34 affattes således:
»§ 34. Miljø- og energiministeren kan fastsætte regler om,  

 hvilke oplysninger en ansøgning om tilladelse til efterforskning og  

 råstofindvinding skal indeholde, herunder at undersøgelsesprogrammer til brug  

 for ansøgningen forud skal godkendes af ministeren.
Det kan bestemmes, at en  

 ansøgning skal indgives på et særligt skema.« § 34. Miljøministeren kan fastsætte regler om, hvilke oplysninger  

 en ansøgning om tilladelse til råstofindvinding skal indeholde.
Det kan  

 bestemmes, at en ansøgning skal indgives på et særligt skema.
 13. § 40 affattes således:
» § 40. Miljø- og energiministeren kan fastsætte regler om  

 gebyrer til hel eller delvis dækning af myndighedernes omkostninger ved  

 administration og tilsyn efter loven.« § 40. Miljøministeren kan fastsætte regler om gebyrer til dækning  

 af myndighedernes omkostninger ved administration og tilsyn efter loven.
 14. § 44, stk. 1, nr. 1, affattes således:
1) overtræder § 7, § 9, stk. 2, § 16, stk. 3, § 19, stk. 1, § 20, stk. 1,  

 § 28, stk. 1, og § 33, stk. 1, 15. I § 44, stk. 1 , indsættes efter nr. 4 som nyt nr.:
»5) modvirker myndighedernes adgang til ejendomme, lokaliteter, skibe  

 eller indvindingsmateriel i strid med § 32, eller« Nr. 5 bliver herefter nr. 6.
 16. I § 44 indsættes som stk. 7:
»Stk. 7. Forældelsesfristen for strafansvaret er 5 år for  

 overtrædelse m.v. som omhandlet i stk. 1 og for overtrædelser af bestemmelser  

 i regler udstedt efter loven.« § 44. Medmindre højere straf er forskyldt efter anden lovgivning,  

 straffes med bøde den, der 1) overtræder § 7, stk. 1 og 2, § 9, stk. 2, § 16, stk. 3, § 19, § 22, §  

 28, stk. 1, § 32 og § 33, 2) indvinder råstoffer i jorden uden adkomst efter § 5, stk. 1, i lov nr.  

 285 af 7. juni 1972 om udnyttelse af sten, grus og andre naturforekomster i  

 jorden og på søterritoriet, 3) tilsidesætter vilkår eller begrænsninger, der er fastsat i en  

 tilladelse eller i forbindelse med en anmeldelse efter loven eller efter  

 regler udstedt i medfør af denne, 4) tilsidesætter forbud eller påbud efter § 7, stk. 2, § 9, stk. 2, og §  

 31, stk. 3, eller undlader at efterkomme forbud eller påbud, der er udstedt  

 efter regler fastsat i medfør af loven, 5) tilsidesætter forbud eller overtræder vilkår, der er stillet i medfør  

 af § 5, stk. 3, i lov nr. 285 af 7. juni 1972 om udnyttelse af sten, grus og  

 andre naturforekomster i jorden og på søterritoriet eller er stillet i medfør  

 af samme lovs § 7, stk. 2.
Stk. 2. Straffen kan stige til hæfte eller fængsel i indtil 1 år,  

 hvis overtrædelsen er begået forsætligt eller ved grov uagtsomhed,og hvis der  

 ved overtrædelsen er 1) voldt skade på miljøet eller fremkaldt fare herfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
Stk. 3. I regler, der udstedes i medfør af loven, kan der  

 fastsættes straf af bøde for overtrædelse af bestemmelserne i reglerne.
Det  

 kan endvidere fatsættes, at straffen kan stige til hæfte eller fængsel i  

 indtil 1 år under de i stk. 2 anførte omstændigheder.
Stk. 4. For overtrædelse, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Er overtrædelsen begået af staten, en amtskommune, en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges staten, amtskommunen, kommunen eller det kommunale fællesskab  

 bødeansvar.
 Stk. 5. Sker der ikke konfiskation af udbytte, som er opnået ved  

 overtrædelsen, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel,  

 jf. stk.2, nr. 2.
Stk. 6. Sagerne behandles som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.
§ 2 I lov om kontinentalsoklen, jf. lovbekendtgørelse nr. 182 af 1. maj 1979,  

 som ændret ved § 46 i lov nr. 357 af 6. juni 1991 foretages følgende ændring:
 1. § 2, stk. 1, 2. pkt. affattes således:
»Miljø- og energiministeren kan tillade udforskning og indvinding af  

 de råstoffer, der er omfattet af lov om råstoffer, efter reglerne i lov om  

 råstoffer.« § 46. I lov om kontinentalsoklen, jf. lovbekendtgørelse nr. 182 af  

 1. maj 1979, foretages følgende ændringer:
 1. § 2, stk. 1, 2. pkt., affattes således:
»Miljøministeren kan tillade indvinding af de råstoffer, der er  

 omfattet af lov om råstoffer, efter reglerne i lov om råstoffer.« 2. § 2, stk. 3-10, § 6 a og § 6 b ophæves.
§ 3 Stk. 1. Loven træder i kraft den 1. januar 1997.
 Stk. 2. Sager, der inden lovens ikrafttræden er indbragt for  

 miljø- og energiministeren efter § 25 i Miljøministeriets bekendtgørelse nr.  

 217 af 21. marts 1994 om henlæggelse af opgaver og beføjelser til Skov- og  

 Naturstyrelsen, færdigbehandles efter de hidtil gældende regler.
Stk. 3. Regler, der er udstedt efter bestemmelserne i kapitel 4 i  

 råstofloven, jf. lovbekendtgørelse nr. 165 af 10. marts 1992, som ændret ved  

 lov nr. 212 af 29. marts 1995, forbliver i kraft, indtil de ophæves eller  

 afløses af regler fastsat i henhold til denne lov.
Overtrædelse af reglerne  

 straffes efter de hidtil gældende regler.
 Stk. 4. Afgørelser, der er truffet efter den hidtidige lovgivning,  

 bevarer deres gyldighed, indtil der i medfør af loven eller regler udstedt  

 med hjemmel i loven træffes nye afgørelser, jf. dog stk. 5 og 6. Overtrædelse  

 af afgørelser straffes efter de hidtil gældende regler.
Stk. 5. Tilladelser udstedt efter § 19 i lov om råstoffer, jf.  

 lovbekendtgørelse nr. 165 af 10. marts 1992, og efter § 15 i lov om  

 råstoffer, jf. lovbekendtgørelse nr. 108 af 30. januar 1989, samt § 2 i lov  

 om kontinentalsoklen, jf. lovbekendtgørelse nr. 182 af 1. maj 1979, kan dog  

 kun udnyttes inden for geografisk afgrænsede og miljøvurderede områder,  

 hvortil miljø- og energiministeren har meddelt tilladelse til efterforskning  

 eller indvinding af råstoffer efter § 20, som affattet ved denne lovs § 1,  

 nr. 7. Overtrædelse af vilkår i tilladelserne straffes efter de hidtil  

 gældende regler.
Bestemmelserne i § 24, stk. 2-4, som affattet ved denne lovs  

 § 1, nr. 7, finder også anvendelse på de i 1. pkt. nævnte tilladelser efter  

 den hidtidige lovgivning.
 Stk. 6. Uanset bestemmelsen i stk. 5, 1. pkt., kan  

 indvindingsmateriel med tilladelser efter § 19 i lov om råstoffer, jf.  

 lovbekendtgørelse nr. 165 af 10. marts 1992, og efter § 15 i lov om  

 råstoffer, jf. lovbekendtgørelse nr. 108 af 30. januar 1989, samt § 2 i lov  

 om kontinentalsoklen, jf. lovbekendtgørelse nr. 182 af 1. maj 1979, uden  

 tilladelse efter § 20, som affattet ved denne lovs § 1, nr. 7, foretage  

 indvinding inden for de indvindingsområder, der pr. 1. januar 1997 udlægges  

 af miljø- og energiministeren i medfør af lovens § 22, som affattet ved denne  

 lovs § 1, nr. 7.
Efter 2. behandling den 23. maj 1996 § 1 I lov om råstoffer, jf. lovbekendtgørelse nr. 165 af 10. marts 1992, som  

 ændret ved lov nr. 212 af 29. marts 1995, foretages følgende ændringer:
 1. I § 3, 2. pkt., indsættes efter  

 »arkæologiske«: »og geologiske«.
 2. § 7, stk. 1, 1. pkt., affattes således:
»Erhvervsmæssig indvinding af råstoffer og etablering af anlæg på  

 indvindingsstedet til brug for indvindingen må kun ske efter tilladelse fra  

 amtsrådet.« 3. § 7, stk. 2, 1.-3. pkt., affattes således:
»Ikkeerhvervsmæssige indvindinger på mere end 200 m3 årligt og  

 prøvegravninger på mere end 200 m3 skal anmeldes til amtsrådet, inden  

 indvindingen eller prøvegravningen påbegyndes.
Anmeldelsen skal indeholde  

 oplysning om indvindingsområdet samt arten, mængden og anvendelsen af  

 råstoffet.
Amtsrådet kan inden 4 uger efter, at anmeldelsen er modtaget,  

 stille vilkår for indvindingen eller prøvegravningen.« 4. I § 7 indsættes som stk. 3:
»Stk. 3. Der skal foretages efterbehandling enten løbende  

 eller efter afslutningen af ikke-erhvervsmæssige indvindinger og  

 prøvegravninger som nævnt i stk. 2.« 5. § 10, stk. 1, ophæves, og i stedet indsættes:
»En tilladelse efter § 7, stk. 1, kan indeholde vilkår om 1) virksomhedens drift og om efterbehandling af arealet med henblik på at  

 begrænse miljømæssige gener og forebygge forurening af grundvandet og jorden, 2) at der stilles sikkerhed for, at indvindingsområdet bliver  

 efterbehandlet, 3) at indvindingen og efterbehandlingen sker efter en plan, der er  

 godkendt af amtsrådet, og som indeholder hovedelementerne for indvindingen og  

 efterbehandlingen, og 4) at råstofferne skal oparbejdes bedst muligt i forhold til deres  

 kvalitet eller skal anvendes til bestemte formål.
 Stk. 2. Amtsrådet kan fastsætte yderligere vilkår for at varetage  

 de hensyn, der er nævnt i § 3.
Stk. 3. Sikkerhedsstillelsen som nævnt i stk. 1, nr. 2, skal dække  

 amtsrådets udgifter til efterbehandling ved en selvhjælpshandling, jf. § 33,  

 stk. 3. Amtsrådet kan regulere sikkerhedsstillelsens størrelse, hvis  

 grundlaget for beregningen ændres væsentligt.« Stk. 2-4 bliver herefter stk. 4-6.
 6. I § 14 indsættes som stk. 2:
»Stk. 2. Naturklagenævnets afgørelser kan ikke påklages til  

 anden administrativ myndighed.« 7. Kapitel 4 affattes således:
»Kapitel 4 Forekomster på søterritoriet og kontinentalsoklen Kortlægning og planlægning § 18. Miljø- og energiministeren udfører kortlægning af råstoffer  

 på søterritoriet og kontinentalsoklen.
 Stk. 2. Miljø- og energiministeren kan på grundlag af  

 kortlægningen efter stk. 1 udarbejde planer for råstofindvindingen.
Godkendelse af indvindingsmateriel § 19. Til efterforskning og indvinding af råstoffer på  

 søterritoriet og kontinentalsoklen må kun anvendes indvindingsmateriel, der  

 er godkendt af miljø- og energiministeren.
Godkendelsen kan kun udnyttes i  

 henhold til en tilladelse efter § 20, stk. 1.
 Stk. 2. Godkendelse efter stk. 1 kan gives på nærmere angivne  

 vilkår, for en tidsbegrænset periode samt til anvendelse ved en nærmere  

 afgrænset arbejdsopgave.
 Stk. 3. Miljø- og energiministeren kan fastsætte regler for,  

 hvilket indvindingsmateriel der kan godkendes efter stk. 1, herunder at  

 indvindingsmateriellet skal være udstyret med og anvende elektronisk  

 kontroludstyr til registrering af indvindingsfartøjets position under  

 indvinding m.v.
Tilladelser og udlæg af indvindingsområder § 20. Efterforskning og indvinding af råstoffer på søterritoriet  

 og kontinentalsoklen må kun ske i geografisk afgrænsede og miljøvurderede  

 områder og efter tilladelse fra miljø- og energiministeren.
Stk. 2. Tilladelse efter stk. 1 kan gives til en eller flere  

 ansøgere og for en periode på indtil 10 år.
I en tilladelse til  

 efterforskning kan der gives ansøgeren fortrinsret til indvindingstilladelse.
 Stk. 3. Det påhviler ansøgeren at foretage de fornødne  

 undersøgelser og miljømæssige vurderinger eller helt eller delvis at afholde  

 udgifterne hertil.
 Stk. 4. Tilladelse efter stk. 1 kan ikke gives i  

 EF-fuglebeskyttelsesområder, EF-habitatområder, Ramsarområder og områder med  

 en vanddybde på mindre end 6 m.
 Stk. 5. Miljø- og energiministeren kan, for så vidt angår  

 indvinding af sand, grus og ral i EF-fuglebeskyttelsesområder,  

 EF-habitatområder og Ramsarområder, i ganske særlige tilfælde, og når  

 indvindingen kan foretages uden at medføre forringelser af områderne eller  

 medføre forstyrrelser, som har væsentlige konsekvenser for de arter, for  

 hvilke områderne er udpeget, gøre undtagelse fra bestemmelsen i stk. 4.
 Stk. 6. Miljø- og energiministeren kan, for så vidt angår  

 indvinding af sand, grus og ral i områder med en vanddybde på mindre end 6 m  

 gøre undtagelse fra bestemmelsen i stk. 4, når en værdifuld råstofforekomst  

 kan indvindes, uden at indvindingen er i konflikt med væsentlige naturmæssige  

 værdier.
§ 21. En tilladelse til efterforskning efter § 20, stk. 1, kan  

 indeholde 1) vilkår om gennemførelse og indhold af den råstofgeologiske  

 efterforskning af området, 2) vilkår til begrænsning af de miljø- og naturmæssige effekter af  

 efterforskningen og 3) vilkår om rapportering af efterforskningens forløb og resultater.
Stk. 2. En tilladelse til indvinding efter § 20, stk. 1, kan  

 indeholde 1) vilkår om gennemførelsen af indvindingen, herunder til begrænsning af  

 miljø- og naturmæssige effekter, 2) vilkår om, at tilladelsesindehaveren deltager i opmåling, løbende  

 miljøovervågning samt efterbehandling af indvindingsområdet eller helt eller  

 delvis udreder udgifterne hertil, 3) ressourceøkonomiske vilkår, herunder vilkår om, at råstofferne anvendes  

 til bestemte formål, 4) vilkår om, at der stilles fornøden sikkerhed, eventuelt kollektivt, for  

 gennemførelse af kontrolopmåling af indvindingsområdet, for overholdelse af  

 vilkår om områdets tilstand efter endt indvinding og for udførelse af  

 efterbehandling, og 5) vilkår om overdragelse af tilladelsen.
 Stk. 3. Miljø- og energiministeren kan i en tilladelse efter § 20,  

 stk. 1, fastsætte yderligere vilkår for at varetage de hensyn, der er nævnt i  

 § 3.
 § 22. Miljø- og energiministeren kan ved bekendtgørelse udlægge  

 områder til råstofindvinding og fastsætte nærmere regler for indvinding i  

 disse områder.
VVM-procedure § 23. Tilladelse i henhold til § 20, stk. 1, til indvindinger, der  

 må antages at påvirke miljøet i væsentlig grad, kan kun meddeles på baggrund  

 af en vurdering af de miljømæssige konsekvenser, hvor offentligheden,  

 myndigheder og organisationer har haft lejlighed til at udtale sig.
 Stk. 2. Miljø- og energiministeren kan fastsætte nærmere regler  

 om, hvilke indvindinger der er omfattet af stk. 1. Anlæg, herunder  

 indvindinger, der reguleres i enkeltheder ved særlig lov, er dog undtaget.
 Stk. 3. Ministeren kan fastsætte regler om underretning og høring  

 af offentligheden, myndigheder og organisationer.
Bortfald, tilbagekaldelse eller ændring af tilladelser § 24. En godkendelse efter § 19, stk. 1, og en tilladelse efter §  

 20, stk. 1, bortfalder, hvis den ikke udnyttes inden 3 år efter, at den er  

 meddelt, eller ikke har været udnyttet i 3 på hinanden følgende år.
 Stk. 2. Miljø- og energiministeren kan tilbagekalde en godkendelse  

 efter § 19, stk. 1. Tilbagekaldelsen skal ske med et varsel på mindst 10 år.  

 I tilfælde af grov eller gentagen overtrædelse af vilkår eller lovgivningen i  

 øvrigt kan tilbagekaldelsen ske uden varsel.
 Stk. 3. Miljø- og energiministeren kan fastsætte regler om  

 yderligere vilkår for allerede meddelte godkendelser efter § 19, stk. 1,  

 herunder at indvindingsmateriellet skal være udstyret med og anvende  

 elektronisk kontroludstyr til registrering af indvindingsfartøjets position  

 under indvinding m.v.
 Stk. 4. Miljø- og energiministeren kan fastsætte regler om, at  

 godkendelser efter § 19, stk. 1, kan opsiges med et varsel på mindst 10 år.
 Stk. 5. Miljø- og energiministeren kan til enhver tid begrænse  

 eller tilbagekalde en tilladelse efter § 20, stk. 1.
Anlæg på kontinentalsoklen § 25. Dansk ret gælder for anlæg, som med henblik på indvinding på  

 kontinentalsoklen befinder sig på sokkelområdet.
Ved bestemmelse af danske  

 domstoles og administrerende myndigheders stedlige myndighedsområde henregnes  

 anlægget til det område, der ligger nærmest, medmindre andet fastsættes af  

 miljø- og energiministeren.
Klage § 26. Afgørelser truffet efter lovens §§ 19, 20, 23 og 24 af  

 miljø- og energiministeren eller efter bemyndigelse af en styrelse, jf. § 38,  

 eller afgørelser truffet efter regler fastsat i medfør af lovens § 19, stk.  

 3, § 23, stk. 2, og § 24, stk. 3, kan påklages til Naturklagenævnet.
 Stk. 2. Afgørelser efter §§ 19 og 20 om enkeltstående indvinding  

 af op til 50.000 m3 oprensnings- og uddybningsmaterialer til nyttiggørelse  

 kan dog ikke påklages til anden administrativ myndighed.
 Stk. 3. Naturklagenævnets afgørelser kan ikke påklages til anden  

 administrativ myndighed.
Stk. 4. Klageberettiget er 1) adressaten for afgørelsen, 2) en offentlig myndighed, 3) enhver, der har en væsentlig individuel interesse i afgørelsen, 4) Danmarks Naturfredningsforening, 5) Foreningen af Danske Ral- og Sandsugere, 6) Danmarks Fiskeriforening, 7) Dansk Ornitologisk Forening, 8) Danmarks Sportsfiskerforbund og 9) Greenpeace Danmark.
Stk. 5. Klagefristen er 4 uger fra den dag, afgørelsen er meddelt.  

 Er afgørelsen offentligt bekendtgjort, regnes klagefristen dog altid fra  

 bekendtgørelsen.
Hvis klagefristen udløber på en lørdag eller helligdag,  

 forlænges fristen til den følgende hverdag.
 Stk. 6. Klage indgives skriftligt til miljø- og energiministeren,  

 der videresender den til Naturklagenævnet ledsaget af den påklagede afgørelse  

 og det materiale, der er indgået i sagens bedømmelse.
 Stk. 7. En tilladelse må ikke udnyttes, før klagefristen er  

 udløbet.
 Stk. 8. Rettidig klage har opsættende virkning for den påklagede  

 afgørelse, medmindre Naturklagenævnet bestemmer andet.
Stk. 9. Miljø- og energiministeren kan fastsætte regler om, at  

 stk. 7 og 8 ikke gælder for visse arter af afgørelser.« 8. I § 28, stk. 1, 1. og 2. pkt., og stk. 2, 2.  

 pkt., ændres »Danmarks Geologiske Undersøgelse« til:  

 »Danmarks og Grønlands Geologiske Undersøgelse«.
 9. § 31, stk. 2, affattes således:
»Stk. 2. Miljø- og energiministeren påser, for så vidt angår  

 indvinding og efterforskning af råstoffer på søterritoriet og  

 kontinentalsoklen, at loven og de regler, der er fastsat med hjemmel i loven,  

 overholdes, at påbud eller forbud efterkommes, og at vilkår fastsat i  

 tilladelser overholdes.« 10. I § 33, stk. 1, indsættes efter »ejendom«:  

 »eller indvindingsmateriel«.
 11. § 33, stk. 3, ophæves, og i stedet indsættes:
»Stk. 3. I de i § 31, stk. 3, nævnte situationer skal  

 tilsynsmyndigheden meddele den ansvarlige, at det ulovlige forhold skal  

 bringes til ophør.
Dette kan ske ved meddelelse af påbud eller forbud.
I den  

 forbindelse kan tilsynsmyndigheden blandt andet 1) påbyde den ansvarlige at genoprette den hidtidige tilstand, 2) lade påbudte foranstaltninger udføre for den ansvarliges regning, når  

 den fastsatte frist er udløbet, 3) forbyde fortsat drift og eventuelt forlange virksomheden fjernet.
Stk. 4. Tilsynsmyndighedens afgørelser efter stk. 3 kan ikke  

 påklages til anden administrativ myndighed.« 12. § 34 affattes således:
»§ 34. Miljø- og energiministeren kan fastsætte regler om,  

 hvilke oplysninger en ansøgning om tilladelse til efterforskning og  

 råstofindvinding skal indeholde, herunder at undersøgelsesprogrammer til brug  

 for ansøgningen forud skal godkendes af ministeren.
Det kan bestemmes, at en  

 ansøgning skal indgives på et særligt skema.« 13. § 40 affattes således:
»§ 40. Miljø- og energiministeren kan fastsætte regler om  

 gebyrer til hel eller delvis dækning af myndighedernes omkostninger ved  

 administration og tilsyn efter loven.« 14. § 44, stk. 1, nr. 1, affattes således:
 »1) overtræder § 7, § 9, stk. 2, § 16, stk. 3, § 19, stk. 1, § 20,  

 stk. 1, § 28, stk. 1, og § 33, stk. 1,».
 15. I § 44, stk. 1 , indsættes efter nr. 4 som nyt nummer:
 »5) modvirker myndighedernes adgang til ejendomme, lokaliteter, skibe  

 eller indvindingsmateriel i strid med § 32, stk. 1, eller undlader at  

 efterkomme en anmodning efter § 32, stk. 3, eller«.
 Nr. 5 bliver herefter nr. 6.
 16. I § 44 indsættes som stk. 7:
»Stk. 7. Forældelsesfristen for strafansvaret er 5 år for  

 overtrædelse m.v. som omhandlet i stk. 1 og for overtrædelser af bestemmelser  

 i regler udstedt efter loven.« § 2 I lov om kontinentalsoklen, jf. lovbekendtgørelse nr. 182 af 1. maj 1979,  

 som ændret ved § 46 i lov nr. 357 af 6. juni 1991, foretages følgende  

 ændring:
 1. § 2, stk. 1, 2. pkt., affattes således:
»Miljø- og energiministeren kan tillade udforskning og indvinding af  

 de råstoffer, der er omfattet af lov om råstoffer, efter reglerne i lov om  

 råstoffer.« § 3 Stk. 1. Loven træder i kraft den 1. januar 1997.
 Stk. 2. Sager, der inden lovens ikrafttræden er indbragt for  

 miljø- og energiministeren efter § 25 i Miljøministeriets bekendtgørelse nr.  

 217 af 21. marts 1994 om henlæggelse af opgaver og beføjelser til Skov- og  

 Naturstyrelsen, færdigbehandles efter de hidtil gældende regler.
Stk. 3. Regler, der er udstedt efter bestemmelserne i kapitel 4 i  

 råstofloven, jf. lovbekendtgørelse nr. 165 af 10. marts 1992, som ændret ved  

 lov nr. 212 af 29. marts 1995, forbliver i kraft, indtil de ophæves eller  

 afløses af regler fastsat i henhold til denne lov.
Overtrædelse af reglerne  

 straffes efter de hidtil gældende regler.
 Stk. 4. Afgørelser, der er truffet efter den hidtidige lovgivning,  

 bevarer deres gyldighed, indtil der i medfør af loven eller regler udstedt  

 med hjemmel i loven træffes nye afgørelser, jf. dog stk. 5 og 6. Overtrædelse  

 af afgørelser straffes efter de hidtil gældende regler.
Stk. 5. Tilladelser udstedt efter § 19 i lov om råstoffer, jf.  

 lovbekendtgørelse nr. 165 af 10. marts 1992, eller efter § 15 i lov om  

 råstoffer, jf. lovbekendtgørelse nr. 108 af 30. januar 1989, og § 2 i lov om  

 kontinentalsoklen, jf. lovbekendtgørelse nr. 182 af 1. maj 1979, kan dog kun  

 udnyttes inden for geografisk afgrænsede og miljøvurderede områder, hvortil  

 miljø- og energiministeren har meddelt tilladelse til efterforskning eller  

 indvinding af råstoffer efter § 20 som affattet ved denne lovs § 1, nr. 7.  

 Overtrædelse af vilkår i tilladelserne straffes efter de hidtil gældende  

 regler.
Bestemmelserne i § 24, stk. 2-4, som affattet ved denne lovs § 1, nr.  

 7, finder også anvendelse på de i 1. pkt. nævnte tilladelser efter den  

 hidtidige lovgivning.
 Stk. 6. Uanset bestemmelsen i stk. 5, 1. pkt., kan  

 indvindingsmateriel med tilladelse efter § 19 i lov om råstoffer, jf.  

 lovbekendtgørelse nr. 165 af 10. marts 1992, eller efter § 15 i lov om  

 råstoffer, jf. lovbekendtgørelse nr. 108 af 30. januar 1989, og § 2 i lov om  

 kontinentalsoklen, jf. lovbekendtgørelse nr. 182 af 1. maj 1979, uden  

 tilladelse efter § 20 som affattet ved denne lovs § 1, nr. 7, foretage  

 indvinding inden for de indvindingsområder, der pr. 1. januar 1997 udlægges  

 af miljø- og energiministeren i medfør af lovens § 22 som affattet ved denne  

 lovs § 1, nr. 7.
Ændringsforslag Af miljø- og energiministeren:
 Til titlen 14) Titlen affattes således:
»Forslag til Lov om ændring af lov om råstoffer og lov om  

 kontinentalsoklen« .
Bemærkninger Til nr. 14 Ved ændringsforslaget præciseres i lovforslagets titel, at der  

 også foretages ændring i lov om kontinentalsoklen, jf. lovforslaget § 2, nr.  

 1.
