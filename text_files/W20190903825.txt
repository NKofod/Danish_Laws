Ligebehandlingsnævnets afgørelse om køn - sport - adgangsbegrænsning - medhold J.nr. 18-43164 En pige blev afvist fra fortsat at deltage i fodboldtræning på et U8-hold.
Pigen oplyste, at hun havde fået at vide, at hun ikke længere måtte træne, fordi hun er en pige, og at klubben ikke satsede på piger.
Klubben, der ikke bestred udtalelsen, havde ikke løftet bevisbyrden for, at pigen ikke var blevet forskelsbehandlet på grund af køn.
Pigen fik derfor medhold og en godtgørelse på 2.500 kr.
 Klagen angår påstået forskelsbehandling på grund af køn i forbindelse med, at klager blev afvist fra fodboldtræning.
Ligebehandlingsnævnets afgørelse Det var i strid med ligestillingsloven, at klager blev afvist fra fodboldtræning.
 Indklagede skal inden 14 dage betale godtgørelse til klager på 2.500 kr. med procesrente fra den 28. juni 2018, hvor klagen blev indbragt for Ligebehandlingsnævnet.
Sagsfremstilling Der er klaget over, at klager, der er pige, blev afvist fra deltagelse i fodboldtræning på U8-holdet i den indklagede klub.
 Klager og tre veninder mødte den 25. juni 2018 omklædte til fodboldtræning på U8-holdet i indklagede boldklub.
 Ifølge klagers oplysninger blev pigerne kontaktet af en konsulent fra indklagede boldklub, som udtalte:
"Pigerne må godt træne med i dag, og de må også godt komme til sidste træning på onsdag, men de skal ikke komme igen efter sommerferien." Ifølge klager, svarede konsulenten desuden til klagers spørgsmål om der ikke trænede piger i klubben:
"Nej, det gør der ikke, for [indklagede] satser ikke på piger." Klagen blev modtaget i Ligebehandlingsnævnet den 28. juni 2018.
 Af referat fra indklagedes bestyrelsesmøde den 13. marts 2017 fremgår blandt andet:
Vi har på forespørgsel understreget, at piger på fx U6 gerne må deltage på drengeholdene.  Af udskrift fra indklagedes hjemmeside af 27. juni 2018 fremgår:
[Indklagede] har i de seneste dage fået mange henvendelser fra forældre og nysgerrige, der undrer sig over, at det på [tv-station] er blevet fremstillet således, at [indklagede] ikke ønsker pige-spillere fodboldhold.
Sådan forholder sagen sig ikke, og derfor er det vigtigt for os at pointere, at piger er meget velkomne i [indklagede].
[Indklagede] er en klub for alle.
Men [indklagede] er også en klub, der sætter det meget højt, at hver enkelt spiller får den bedst mulige oplevelse af at spille fodbold.
Uanset om det er drenge eller piger, om det eller ungdomsspillere og om det er elitespillere eller breddespillere, føler vi et stort ansvar for at få spillerne til at føle sig godt tilrette, og for at hjælpe spillerne til at få den bedst mulige sport oplevelse ud af fodbolden, så de også vil fortsætte med at være en del af vores elskede sport i mange år fremover.
I forbindelse med Indslaget i [tv-station] gjorde [indklagede] det klart, at piger er meget velkomne I [indklagede], men at vi samtidig lader pigerne og deres forældre forstå, at der findes bedre forhold i andre klubb ikke alle budskaberne, der er blevet taget med i indslaget, og derfor føler vi behov for at præcisere vores holdninger.
- Drenge og piger kan sagtens spille fodbold sammen indtil en vis aldersgruppe, og det er de meget velkomne til at gøre i [indklagede].
Hvis vi har givet anledning til en anden opfattelse, så skal vi være beklage det.
En stor del af det at spille fodbold handler også om det sociale, og i og med at vi ikke kan tilbyde omklædningsfaciliteter til piger, fortæller vi pigerne og deres forældre, når de øn hos os, hvordan forholdene er, for vi ønsker ikke at skuffe nogen, når de først har betalt deres kontingent.
Hvis de alligevel ønsker at melde sig ind hos os, er de meget velkomne til dette, mer overveje, om deres piger får en bedre oplevelse både på det sportslige og sociale, hvis de vælger en klub, der har rene pigehold, siger formanden for [indklagedes] Amatørafdeling, [].
 Microkonsulent i [indklagede], [], uddyber:
- Der skal være plads til alle i [indklagede], og når vi forhåbentlig får faciliteter til det, vil vi rigtig gerne begynde at oprette pigehold.
Når vi bliver kontaktet af piger og deres forældre, der gerne vil meld, fortæller vi dem ærligt, at vi ikke kan tilbyde dem omklædningsfaciliteter.
Det kan sagtens lade sig gøre, at de møder omklædte til træning og træner sammen med deres jævnaldrende drenge velkomne til.
De skal blot være klar over, at de går glip af den sociale del, der foregår i et omklædningsrum, og at de i løbet af nogle år får behov for at kunne klæde om før og efter træning.
N ikke giver mulighed for dette, vil pigerne formentlig enten stoppe med at spille fodbold - eller skulle finde en anden klub, siger [indklagedes microkonsulent] og fortsætter:
- Det vil være synd hvis fodboldinteressen skal knækkes af den grund, ligesom vi vil være kede af, at de gode kammeratskaber, som børn i den alder knytter, skal brydes, fordi pigerne finder d søge til en anden klub.
Derfor anbefaler vi pigerne og deres forældre, at de overvejer nøje, om det vil være en fordel at melde sig ind hos en af vores mange samarbejdsklubber, der tilbyder n Hvis de stadig ønsker at spille i [indklagede], så er de meget velkomne, men vi vil bare være ærlige og præcise fra start, så pigerne ved, hvad de går ind til, inden de melder sig ind.
[indklagede] har p.t. godt 900 medlemmer og 8 omklædningsrum i [].  Parternes bemærkninger Klager gør gældende, at hun er blevet udsat for forskelsbehandling på grund af køn.
 Klager fik ingen saglig begrundelse for, hvorfor piger og drenge ikke skulle kunne træne sammen til 10-12-års alderen, og det undrer klager, at der kan være en sådan holdning i en boldklub, der ellers bl.a. slår på mangfoldig og at være for alle.
Efterfølgende har indklagedes bestyrelsesformand på klubbens hjemmeside beklaget konsulentens udtalelse, og samtidigt oplyst, at piger bliver valgt fra pga. manglende omklædningsfaciliteter, samt at de har så mange medlemmer, at de ikke kan tilbyde kvindehold eller kvindeomklædningsfaciliteter.
Det undrer klager, at kvinder og mænd ikke kan bruge de samme faciliteter om end ikke samtidigt.
 I øvrigt møder alle - både drenge og piger omklædt til 10-12-årsalderen, ofte også til kampe.
 Hvis indklagede har skaffet sig så mange medlemmer, at de ikke kan tilbyde de rette faciliteter, må indklagede begrænse medlemstallet, udregne hvor mange spillere, der er plads til på hver årgang og lade tilmeldingen foregå uafhængigt af køn.
Indklagedes bemærkninger stemmer ikke overens med indklagedes praksis, idet klager blev afvist pga. køn.
Indklagedes efterfølgende bemærkninger ændrer ikke herpå.
 Indklagede, at afviser diskrimination på grund af køn.
 Indklagede er en klub for alle, som tilbyder fodbold og ikke mindst gode oplevelser til både drenge og piger.
 Indklagede sætter det højt, at alle spillere får den bedst mulige oplevelse på bredde- eller eliteniveau, så de i fremtiden kan fortsætte med at dyrke fodbold.
Drenge og piger kan sagtens spille fodbold sammen til en vis aldersgruppe, og det er de meget velkomne til at gøre hos indklagede.
Indklagede henviser i den forbindelse til fremlagte referater fra bestyrelsesmøder, hvori indklagedes holdning afspejles, samt til udskrift fra klubbens hjemmeside af 27. juni 2018, hvor indklagede holdning uddybes.
Ligebehandlingsnævnets bemærkninger og konklusion Ligebehandlingsnævnet behandler klager over forskelsbehandling på grund af køn efter lov om ligestilling af kvinder og mænd (ligestillingsloven).
Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn.
Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.
 Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.
 Klager har oplyst, at hun og tre veninder blev afvist fra at deltage i fodboldtræning efter sommerferien med henvisning til deres køn.
Afvisningen fandt sted den 25. juni 2018 om eftermiddagen, hvor klager og de tre veninder var mødt til fodboldtræning på U8-holdet i indklagede boldklub.
Klagen blev indbragt for nævnet den 28. juni 2018.
 Nævnet vurderer herefter og ud fra sagens oplysninger i øvrigt, at klager har påvist faktiske omstændigheder, som giver anledning til at formode, at hun har været udsat for forskelsbehandling på grund af sit køn.
 Det er herefter indklagede, der skal bevise, at ligebehandlingsprincippet ikke er blevet krænket.
 Indklagede har ikke bestridt, at klager den 25. juni 2018 blev afvist fra fortsat deltagelse i fodboldtræning med henvisning til klagers køn.
 Nævnet finder i øvrigt, at indklagede med sine generelle oplysninger ikke har løftet bevisbyrden for, at klager ikke blev udsat for forskelsbehandling af indklagedes konsulent.
 Klager får derfor medhold i klagen.
Godtgørelse Klager tilkendes en godtgørelse, der skønsmæssigt passende kan fastsættes til 2.500 kr.
 Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.
Indklagede skal herefter betale 2.500 kr. til klager med procesrente fra den 28. juni 2018, hvor sagen blev modtaget i Ligebehandlingsnævnet.
Beløbet skal betales inden 14 dage.
Retsregler Afgørelsen er truffet efter følgende bestemmelser:
