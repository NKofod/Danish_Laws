Til samtlige kommuner Den 24. jan. 1996 og amtskommuner 2. økonomiske kontor 1996/1402-20 i:cwL1077 Orientering om ændring af den kommunale ejendomsskattelov.
 Resume: Ejendomsskattelovens bestemmelse om ejendomsskattefritagelse for  

 fredede ejendomme er blevet indskrænket, således at denne fritagelse ikke  

 omfatter fredede ejendomme, der tilhører det offentlige og visse lignende  

 ejere.
 For fredede ejendomme, der tilhører det offentlige, betyder det, at der  

 normalt vil kunne opkræves dækningsafgift af disse ejendomme efter  

 ejendomsskattelovens § 23.
 1. Ændringsloven.
 Lov om beskatning til kommunerne af faste ejendomme (Indenrigsministeriets  

 lovbekendtgørelse nr. 808 af 4. december 1990 med senere ændringer) er blevet  

 ændret ved lov nr. 1077 af 20. december 1995.
 Ændringsloven er gengivet i bilaget til dette orienteringsbrev.
 Ændringsloven har virkning fra og med skatteåret 1996.
 2. De gældende regler.
 I § 7 i ejendomsskatteloven opregnes visse grupper af ejendomme, som er  

 undtaget fra den almindelige regel i lovens § 1 om pligten til at svare  

 kommunal og amtskommunal grundskyld af faste ejendomme.
 Ifølge lovens § 7, stk. 1, litra d, er en af de fritagne grupper: fredede  

 ejendomme, hvorpå der er tinglyst en særlig bevaringsdeklaration i henhold  

 til lovgivningen om bygningsfredning.
 Fritagelse af en ejendom efter denne bestemmelse indebærer tillige, at  

 ejendommen ikke vil være omfattet af reglerne om pligt til at svare  

 dækningsafgift af offentlige ejendomme (lovens § 23) eller af reglerne om  

 dækningsafgift af kontor-, forretnings- m.fl. ejendomme (lovens § 23 A).
 Fritagelsesreglen blev indført ved lov nr. 281 af 10. juni 1981 med  

 virkning fra og med skatteåret 1982.
 3. Baggrunden for lovændringen.
 Ved den praktiske kommunale administration af reglen, der har relativt  

 størst betydning for Københavns Kommune med de mange statsejendomme, er den  

 blevet fortolket indskrænkende i forhold til ejendomme, der tilhører bl.a.  

 staten.
 Denne fortolkning er imidlertid blevet underkendt ved to Østre Landsret  

 domme af 27. november 1992 med henvisning til, at der ikke i forarbejderne  

 til fritagelsesbestemmelsen var grundlag for en sådan indskrænkende  

 fortolkning, som Københavns Kommune havde anlagt.
 Ejendomsskattefritagelsen for fredede ejendomme, der tilhører det  

 offentlige og lignende ejere, forekommer dog ikke så velmotiveret som for  

 ejendomme i privat eje, hvilket har ført til lovændringen.
 4. Indholdet af ændringsloven.
 Ændringsloven indebærer, at den gældende fritagelse for grundskyld af  

 fredede ejendomme, hvorpå der er tinglyst en særlig bevaringsdeklaration,  

 ikke gælder for ejendomme, der tilhører nogle nærmere angivne ejere.
Der er for det første tale om ejendomme, der tilhører staten, kommunerne,  

 amtskommunerne, kirker eller præsteembeder (§ 7, stk. 2, nr. 1, i  

 ejendomsskatteloven). For det andet drejer det sig om ejendomme, der tilhører  

 en ejer, hvis budgetterede driftsudgifter for mere end 50 procents  

 vedkommende dækkes af tilskud fra staten, kommunerne og amtskommunerne ( § 7,  

 stk. 2, nr. 2, i ejendomsskatteloven). Når en ejendoms ejer er en person, vil  

 der næppe i praksis forekomme tilfælde, hvor der kan siges at blive ydet  

 tilskud fra det offentlige til den pågældende ejers driftsudgifter.
I praksis  

 vil den gruppe af ejere, der er nævnt i ejendomsskattelovens § 7, stk. 2, nr.  

 2, således alene omfatte såkaldte juridiske personer - selvejende  

 institutioner og lignende.
Fredede ejendomme, der tilhører staten, kommunerne og amtskommunerne, vil  

 altså efter lovændringen ikke længere kunne falde ind under bestemmelsen i  

 ejendomsskattelovens § 7, stk. 1, litra d, om fritagelse for grundskyld.
Men  

 disse ejendomme vil stadig kunne falde ind under bestemmelsen om fritagelse  

 for grundskyld i ejendomsskattelovens § 7, stk. 1, litra b, hvorefter  

 ejendomme, der tilhører staten og kommunerne, normalt er fritaget for  

 grundskyld.
Det skal præciseres, at ændringen alene indebærer, at de omhandlede  

 ejendomme ikke i kraft af en tinglyst bevaringsdeklaration kan opnå  

 fritagelse for grundskyld.
Men det udelukker ikke, at disse ejendomme kan  

 være fritaget af andre grunde.
Kirker er således fritaget for vurdering, jf.  

 vurderingslovens § 7, og dermed også for ejendomsbeskatning.
Det ændres der  

 ikke i med den nye lov.
I relation til kirker vil denne således kun få  

 betydning i tilfælde, hvor kirker måtte være ejer af fredede ejendomme, som  

 ikke er kirker.
 Lovændringen går som nævnt ud på, at visse ejendomme ikke skal være  

 omfattet af fritagelsen efter § 7, stk. 1, litra d, i ejendomsskatteloven.
 I relation til grundskylden er det uden betydning, om en ejendom er  

 fritaget efter den ene eller den anden bestemmelse i ejendomsskattelovens §  

 7.
Men det har betydning andetsteds i ejendomsskattesystemet, nemlig i  

 relation til bestemmelserne i lovens § 23 om dækningsafgift af offentlige  

 ejede ejendomme.
Efter denne bestemmelse kan der opkræves dækningsafgift af  

 offentligt ejede ejendomme, der er fritaget for grundskyld efter lovens § 7,  

 stk. 1, litra b, mens der ikke findes tilsvarende hjemmel til at opkræve  

 dækningsafgift af ejendomme, der er fritaget efter § 7, stk. 1, litra d  

 (fredede ejendomme).
 For statslige og kommunale bygninger med tinglyst bevaringsdeklaration  

 betyder lovændringen således, at de i modsætning til i dag vil kunne pålignes  

 dækningsafgift efter § 23.
For institutioner, der budgetterer med over 50 procent i tilskud fra det  

 offentlige, betyder lovændringen, at fredede ejendomme, der tilhører disse  

 institutioner, ikke er fritaget for grundskyld efter den kommunale  

 ejendomsskattelovs § 7, stk. 1, litra d.
Den manglende fritagelse har efter  

 sammenhængen virkning for den eller de budgetperioder, for hvilke der er  

 budgetteret med over 50 procent i tilskud fra det offentlige.
 Tilskudsmodtagende institutioner, hvis tilskud fra det offentlige er på  

 under 50 procent af de budgetterede driftsudgifter, må som forudsætning for  

 at opnå ejendomsskattefritagelse efter anmodning kunne dokumentere  

 tilskudsandelen over for vedkommende kommune.
 Hvis tilskudsandelen er på over 50 procent betyder ændringen, at  

 institutionen ikke har krav på fritagelse.
Efter lovens § 8 er der imidlertid mulighed for, at den enkelte  

 kommunalbestyrelse eller det enkelte amtsråd kan meddele hel eller delvis  

 fritagelse for grundskyld i en række nærmere opregnede tilfælde.
Det gælder  

 bl.a. for så vidt angår ejendomme, der ejes af institutioner med almennyttigt  

 formål, og som anvendes til institutionens formål (§ 8, stk. 1, litra c).
