Cirkulæreskrivelse om forkortelser af civile stillingsbetegnelser og grader i Forsvaret 1. FORMÅL Denne bestemmelse har til formål at fastsætte forkortelser af civile stillingsbetegnelser og grader i Forsvaret, så forkortelser anvendes entydigt og værnfælles.
2. GENERELT Stillingsbetegnelser for civilt personel anvendes på samme måde som gradsbetegnelser for militært personel.
3. ANVENDELSE Stillingsforkortelser/grader der er vist og listet i bilaget, anvendes i den daglige administration samt i Forsvarets gradstabel i valideringsdatabasen, som findes på DeMars hjemmeside.
 Civile stillingsforkortelser kan anvendes i Forsvarets interne skriftlige kommunikation uden angivelse af den uforkortede stillingsbetegnelse.
 Når modtageren af en skrivelse er en myndighed eller person uden for Forsvarets område, skal den civile stillingsbetegnelse skrives fuldt ud med forkortelsen angivet efterfølgende i parentes, første gang stillingsbetegnelsen optræder i skrivelsen.
4. SAGSANSVARLIG AFDELING Forsvarets Personeltjeneste, Bemandingsafdeling er sagsansvarlig afdeling.
5. IKRAFTTRÆDEN Denne bestemmelse træder i kraft ved offentliggørelsen på retsinformation.dk.
