Bekendtgørelse om  

 radiografuddannelsen I medfør af § 29 i lov nr. 352 af 14. maj 1992 om  

 ændring af forskellige uddannelseslove m.m. og § 5, stk. 1-3,  

 og § 11, stk. 2 og 3, i lov nr. 481 af 31. maj 2000 om mellemlange  

 videregående uddannelser fastsættes:
Kapitel 1 Uddannelsens formål og varighed § 1. Formålet med radiografuddannelsen er at  

 kvalificere de studerende til efter endt uddannelse at fungere  

 selvstændigt som radiograf og herunder indgå i et  

 tværfagligt samarbejde.
Uddannelsen skal give de studerende indsigt i  

 radiograffaglige problemkomplekser, således at de kan anvende teorier  

 og metoder, der er knyttet til udøvelse og udvikling af radiografens  

 profession.
Uddannelsen skal kvalificere de studerende til at  

 planlægge, udføre, evaluere og dokumentere radiografiske opgaver  

 inden for diagnostik, behandling, sundhedsfremme og sygdomsforebyggelse,  

 herunder strålebeskyttelse, så de studerende herved opnår  

 handlekompetence inden for radiografiens professionsområde.
 Stk.  2. De studerende skal kvalificere sig til  

 at:
 1)	Udvikle og tilegne sig teoretiske og kliniske kundskaber inden for  

 centrale områder i radiografien, der kvalificerer til  

 selvstændig, etisk og fleksibel udøvelse af radiografi i  

 overensstemmelse med den teknologiske, videnskabelige, organisatoriske og  

 samfundsmæssige udvikling såvel nationalt som internationalt.
 2)	Udvikle og tilegne sig faglige og personlige kompetencer som  

 forudsætning for selvstændig ledelse af radiografiske procedurer  

 samt forudsætning for at indgå i samarbejde med andre  

 faggrupper.
 3)	Udvikle og tilegne sig kritisk analytiske og refleksive kompetencer  

 med henblik på at kunne beskrive, formulere, analysere og bearbejde  

 problemstillinger til gavn for faget, arbejdsstedet og dermed den enkelte  

 borger.
 4)	Indgå i samarbejde med patienten, pårørende,  

 kolleger og andre faggrupper uafhængigt af kulturel og sproglig  

 baggrund.
 5)	Igangsætte og indgå i arbejdsmæssige  

 sammenhænge, hvor der udføres forsknings- og  

 udviklingsarbejde.
 6)	Fortsætte i teoretisk og klinisk kompetencegivende  

 videreuddannelse efter afsluttet grunduddannelse.
 § 2. Uddannelsen til radiograf foregår ved  

 uddannelsesinstitutioner med godkendt studieordning.  

 Uddannelsesinstitutionerne er ansvarlige for radiografuddannelsen i sin  

 helhed, hvilket indebærer ansvar for indhold, sammenhæng og  

 koordinering af uddannelsens teoretiske og kliniske  

 uddannelseselementer.
Stk. 2. Radiografuddannelsen er en semesteropdelt uddannelse,  

 der er normeret til 3 1/2 studenterårsværk eller 210 ECTS-point.  

 Et studenterårsværk er en fuldtidsstuderendes arbejde i et  

 år.
Et studenterårsværk svarer til 60 point i European  

 Credit Transfer System (ECTS-point). Hvert semester varer 18-24 uger.
Stk. 3. Uddannelsen skal være afsluttet senest 6  

 år efter studiestart.
Uddannelsesinstitutionen kan, hvor der foreligger  

 usædvanlige forhold, dispensere herfra.
§ 3. Uddannelsen giver ret til betegnelsen  

 professionsbachelor i radiografi.
Betegnelsen på engelsk er Bachelor  

 Degree in Radiography.
Kapitel 2 Uddannelsens tilrettelæggelse og indhold § 4. Uddannelsen tilrettelægges i forhold  

 til det radiografiske virksomhedsfelt, så der etableres en  

 vekselvirkning og kombination mellem teori og klinisk uddannelse.
§ 5. Uddannelsen tilrettelægges med stigende  

 sværhedsgrad og kompleksitet gennem forløbet.
Fagenes placering,  

 omfang og indhold prioriteres i forhold til de radiografiske  

 problemstillinger i uddannelsen.
 § 6. Nationale og internationale  

 forskningsresultater fra det radiografiske område og andre  

 fagområder, der er relevante for professionen, integreres i  

 størst muligt omfang i undervisningen.
§ 7. I uddannelsen indgår tværfaglige  

 elementer svarende til mindst 8 ECTS-point, der skal indgå i  

 såvel den teoretiske som den kliniske undervisning.
Hvert element skal  

 arrangeres i samspil med mindst en af de samarbejdsparter, der er relevante  

 for faggruppen.
 Stk. 2. I uddannelsens teoretiske og kliniske dele  

 indgår undervisningsformer og læringsmiljøer, der udvikler  

 de studerendes selvstændighed, samarbejdsevne, refleksion og evne til  

 at skabe faglig fornyelse.
§ 8. I uddannelsen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Uddannelsen skal endvidere bidrage til at fremme de  

 studerendes personlige udvikling samt bidrage til at udvikle deres interesse  

 for og evne til aktiv medvirken i et demokratisk samfund.
 § 9. Uddannelsen omfatter en teoretisk  

 undervisningsdel svarende til 105 ECTS-point og en klinisk undervisningsdel  

 svarende til 105 ECTS-point.
Stk. 2. I uddannelsen indgår en valgfri del svarende til  

 30 ECTS-point.
I den valgfri del indgår det afsluttende  

 bachelorprojekt, der har et omfang på 20 ECTS-point.
Gennem arbejdet  

 med bachelorprojektet skal den studerende erhverve sig kvalifikationer inden  

 for radiografisk udviklingsarbejde.
I projektet behandles en selvvalgt  

 problemstilling inden for radiografi og med anvendelse af videnskabelig  

 metode.
Problemstillingen godkendes af uddannelsesinstitutionen.
 § 10. Uddannelsen omfatter teoretisk og klinisk  

 undervisning inden for følgende fagområder, jf. fagenes  

 målbeskrivelse i bilag til bekendtgørelsen:
1)	Sundhedsvidenskabelige fag 85 ECTS-point 2)	Naturvidenskabelige fag 58 ECTS-point 3)	Humanistiske- og samfundsvidenskabelige fag 37 ECTS-point 4)	Tværfaglige projekter/valgfag 30 ECTS-point I alt 210 ECTS-point § 11. Målet med den kliniske undervisning er  

 at skabe sammenhæng mellem teoretisk og praktisk kundskab og derved  

 sikre professionsbasering og praksisnærhed.
Den kliniske undervisning  

 tilrettelægges med progression fra det observerende til det  

 reflekterende og selvstændigt udøvende.
Stk. 2. Den kliniske undervisning, der udgør 105  

 ECTS-point, foregår på godkendte kliniske undervisningssteder med  

 radiografisk relevant virksomhed.
Det påhviler det kliniske  

 undervisningssted at udarbejde beskrivelse af det kliniske  

 undervisningsforløb.
Beskrivelsen skal godkendes af  

 uddannelsesinstitutionen.
De studerende har pligt til at deltage i den  

 kliniske undervisning efter regler fastsat i studieordningen.
 Stk. 3. Den kliniske undervisning er nærmere beskrevet i  

 bilaget til bekendtgørelsen.
Kapitel 3 Eksamen m.v.
§ 12. Uddannelsen indeholder 3 eksterne  

 prøver i radiografi, hvoraf en prøve placeres ved udgangen af  

 2. semester og en prøve i 7. semester, bachelorprojektet.  

 Bachelorprojektet bedømmes ved en mundtlig prøve.
Der gives en  

 samlet karakter for det skriftlige arbejde og præstationen ved  

 prøven.
Prøven er individuel.
Placeringen af den 3. eksterne  

 prøve og eventuelle interne prøver fastsættes i  

 studieordningen.
Stk. 2. Kliniske undervisningsperioder bedømmes.
Der  

 gives bedømmelsen Bestået/ Ikke bestået.  

 Bedømmelsen sker ved intern prøve.
 Stk. 3. De eksterne og interne prøver, der ligger i  

 studiets tre første år, skal være bestået,  

 før den studerende kan afslutte bachelorprojektet.
 Stk. 4. For eksamen, herunder prøveformer,  

 bedømmelse, eksamensbevis, klage over eksamen m.v. gælder i  

 øvrigt reglerne i bekendtgørelse om eksamen ved visse  

 videregående uddannelser under Undervisningsministeriet  

 (eksamensbekendtgørelsen ), bekendtgørelse om karakterskala og  

 anden bedømmelse samt bekendtgørelse om censorinstitutionen for  

 visse videregående uddannelser under Undervisningsministeriet  

 (censorbekendtgørelsen).
Kapitel 4 Studieordningen § 13. Institutionen fastsætter inden for  

 bekendtgørelsens rammer nærmere regler for uddannelsen i en  

 studieordning.
 Stk. 2. Studieordningen skal indeholde regler om:
 1)	Mål for samt indhold og tidsmæssigt omfang af de enkelte  

 fag samt fagenes placering og bedømmelse i studieforløbet.  

 Omfanget af fagene fastsættes i ECTS-point, jf. § 10.
 2)	Mål, indhold, tidsmæssigt omfang, placering,  

 tilrettelæggelse og bedømmelse af den kliniske undervisning, jf.  

 § 11 og § 12.
 3)	Godkendelse af kliniske undervisningssteder, jf. § 11.
 4)	Undervisnings- og arbejdsformer i uddannelsen, herunder IT i  

 undervisningen, jf. § 7.
 5)	Den valgfri del, jf. § 9, stk. 2.
 6)	Udarbejdelse af bachelorprojektet, jf. § 9, stk. 2.
 7)	Obligatorisk deltagelse i den kliniske undervisning. jf. § 11,  

 stk. 2.
 8)	Merit, jf. § 16.
 9)	Beskrivelse af hovedområderne i virksomhedsfeltet, jf.  

 § 4.
 10)	Internationalisering.
 Stk. 3. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 § 14. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra regler i studieordningen, der alene er fastsat af  

 institutionen.
Stk. 2. Ved udarbejdelsen af studieordningen deltager en  

 repræsentant for de studerende og en repræsentant for det  

 kliniske undervisningssted.
Ved væsentlige ændringer af  

 studieordningen tager institutionen kontakt til aftagerrepræsentanter  

 og indhenter en udtalelse fra censorformandskabet, jf.  

 censorbekendtgørelsen.
Studieordningen koordineres med  

 studieordningerne fra de øvrige uddannelsessteder, så der sikres  

 en ensartet kvalitet af uddannelsen på landsplan.
Studieordningen,  

 herunder væsentlige ændringer i denne, træder i kraft ved  

 studieårets begyndelse og skal indeholde overgangsregler.  

 Censorformandskabet skal orienteres om studieordningen og ændringer  

 heri.
 Stk. 3. Gældende studieordninger skal være  

 tilgængelige på institutionens hjemmeside.
Kapitel 5 Andre regler § 15. Skift til samme uddannelse ved anden  

 institution kan først ske efter 1. studieår og efter, at 1.  

 eksterne prøve er bestået.
Institutionen kan dispensere herfra,  

 såfremt der foreligger usædvanlige forhold.
 § 16. Beståede uddannelseselementer ved en  

 institution, der udbyder uddannelsen efter denne bekendtgørelse,  

 ækvivalerer de tilsvarende uddannelseselementer ved de andre  

 institutioner, der udbyder uddannelsen.
Stk . 2. Institutionen kan herudover i hvert enkelt tilfælde  

 eller ved regler fastsat af institutionen godkende, at uddannelseselementer  

 fra en anden dansk eller udenlandsk videregående uddannelse, der er  

 bestået efter reglerne herom, træder i stedet for  

 uddannelseselementer eller dele heraf, der er omfattet af denne  

 bekendtgørelse.
Afgørelsen træffes på grundlag af  

 en faglig vurdering af ækvivalensen mellem de berørte  

 uddannelsesdele.
 § 17. Uddannelsesinstitutionen kan beslutte, at en  

 studerende skal afbryde eller ophøre med uddannelsen på de  

 kliniske undervisningssteder, hvis det er åbenbart, at den studerende  

 på grund af vedvarende somatisk eller psykisk sygdom eller  

 diagnosticerede personlighedsforstyrrelser, misbrug eller lignende ikke kan  

 fungere forsvarligt i relation til patienten.
§ 18. Undervisningsministeren kan godkende  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 § 19. Undervisningsministeriet træffer  

 afgørelse om at dispensere fra bekendtgørelsen, når det  

 er begrundet i usædvanlige forhold, bortset fra de tilfælde, hvor  

 institutionen kan dispensere, jf. § 2, stk. 3, § 15 og  

 § 16, stk. 2.
§ 20. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører den i § 17 beskrevne situation eller  

 vedrører retlige spørgsmål.
Klagen indgives til  

 institutionen.
Institutionen videresender klagen til ministeriet ledsaget af  

 en udtalelse.
Institutionen giver klageren lejlighed til inden for en frist  

 på mindst 1 uge at kommentere udtalelsen.
Kommentarerne medsendes til  

 ministeriet.
 Stk. 2. Fristen for at indgive klage efter stk. 1 er 2 uger  

 fra den dag, afgørelsen er meddelt klageren.
Kapitel 6 Ikrafttræden og overgangsregler.
 § 21. Bekendtgørelsen træder i kraft  

 den 1. september 2001 og har virkning for studerende, der begynder på  

 uddannelsen den 1. september 2001 eller senere.
 Stk. 2. Samtidig ophæves Sundhedsstyrelsens  

 retningslinier for uddannelse af radiografer af 31. maj 1985, jf. dog  

 stk. 3.
 Stk. 3. Studerende, der er begyndt på  

 radiografuddannelsen før den 1. september 2001, har ret til at  

 færdiggøre radiografuddannelsen efter reglerne i  

 Sundhedsstyrelsens retningslinier.
 Stk. 4. Institutionen fastsætter overgangsregler for de  

 studerende, der i medfør af stk. 3 har ret til at  

 færdiggøre uddannelsen efter de hidtidige regler, men som  

 ønsker at færdiggøre uddannelsen efter reglerne i  

 nærværende bekendtgørelse.
Undervisningsministeriet, den 30. marts  

 2001 P.M.V.Ivan SørensenStyrelseschef /Carl Erik Lautrup Bilag 1 Marts 2001 Bekendtgørelse om radiografuddannelsen Samspillet mellem kernefagene synliggøres  

 løbende i koblingen mellem teoretisk og klinisk uddannelse, hvor  

 kernefagene giver de studerende mulighed for at tilegne sig et teoretisk og  

 metodisk grundlag for observation og analyse af data i relation til det  

 enkelte undersøgelses- og behandlingsforløb som grundlag for  

 selvstændig udøvelse af faget.
 Beskrivelse af fagområder i  

 radiografuddannelsen:
 Samspillet mellem teoretisk og klinisk undervisning er  

 tilrettelagt med fælles fokus betegnet fokusområde.
Grundlæggende radiografi : 1. og 2. semester (60 ECTS-point) Målet for fokusområde 1 er, at de studerende  

 tilegner sig viden om grundlæggende begreber og metoder fra alle  

 radiografiens kerneområder og udvikler grundlæggende praktiske  

 kvalifikationer.
Den kliniske undervisning finder sted på en  

 billeddiagnostisk afdeling, hvor de studerende har mulighed for  

 selvstændigt at udføre almindeligt forekommende  

 undersøgelser og den dertil hørende observation, omsorg og  

 pleje.
Mennesket : 3. semester (30 ECTS-point) Målet for fokusområde 2 er, at de studerende  

 tilegner sig viden om mennesket belyst fra et sundhedsvidenskabeligt,  

 samfundsvidenskabeligt og humanistisk perspektiv, således at de  

 studerende selvstændigt er i stand til at foretage individuelle  

 bedømmelser af den enkelte borgers tilstand og situation.
Den kliniske  

 undervisning finder sted på en medicinsk eller kirurgisk afdeling, hvor  

 de studerende har mulighed for at udvikle kvalifikationer, der sætter  

 dem i stand til selvstændigt at kommunikere og vejlede patienter samt  

 udføre omsorg og pleje i relation til disses grundlæggende  

 behov.
Modaliteter : 4. og 5. semester (60 ECTS-point) Målet for fokusområde 3 er, at de studerende  

 tilegner sig viden om undersøgelsesmodaliteter og deres forskellige  

 muligheder og begrænsninger set fra et naturvidenskabeligt og  

 sundhedsvidenskabeligt perspektiv.
Den kliniske undervisning afvikles  

 på billeddiagnostisk afdeling, hvor de studerende skal udvikle  

 kvalifikationer, der sætter dem i stand til at udføre mere  

 komplicerede undersøgelser, som foregår både i og uden for  

 billeddiagnostisk afdeling, dels under vejledning dels selvstændigt.  

 Som en del af det kliniske uddannelsesforløb indgår en  

 studiepraktik fra 4 til 6 ugers varighed på et undersøgelses-  

 eller behandlingsafsnit, hvor radiografen udfører radiograffaglige  

 opgaver som et led i det daglige arbejde.
Det kan være skadestue,  

 modtageafdeling, operationsafdeling, intensivafdeling eller  

 neonatalafdeling.
Kvalitetssikring og udvikling i radiografi : 6. og 7. semester (60  

 ECTS-point) I fokusområde 4 skal de studerende tilegne sig viden  

 om radiografiens kompleksitet og de udviklingsmuligheder, fagområdet  

 indeholder fagligt og tværfagligt.
Der lægges vægt  

 på, at de studerende udvikler analytiske og problemløsende  

 kvalifikationer og kan forholde sig kritisk til radiografiske procedurer.  

 Gennem tværfagligt samarbejde skal de studerende demonstrere evne til  

 at bearbejde tværgående sundhedsfaglige problemstillinger, belyst  

 fra sundhedsvidenskabeligt, naturvidenskabeligt og samfundsvidenskabeligt  

 perspektiv.
 Den kliniske undervisning afvikles på  

 billeddiagnostisk afdeling, hvor de studerende skal opnå  

 selvstændighed i planlægning, udførelse og evaluering af  

 radiografien for at kunne træffe kvalificerede valg i relation hertil,  

 begrundet i faglige og etiske overvejelser.
 Fokusområdet indeholder mulighed for teoretisk  

 fordybelse inden for et snævert område af radiografien kombineret  

 med valgfri studiepraktik inden for samme område, nationalt eller  

 internationalt.
