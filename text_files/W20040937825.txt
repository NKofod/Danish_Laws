 Landsskatteretskendelse vedr. momsafgiftsgrundlag ved salg af  

 demobiler mv.
 Klagen skyldes, at Told- og Skatteregionen har forhøjet  

 selskabets momstilsvar for perioden 1. januar 1998  30. september 2000  

 med i  

 alt 342.420 kr. på grund af fejlagtig opgørelse af afgiftsgrundlaget ved salg  

 af visse biler.
Det er oplyst, at selskabet er autoriseret  

 Volkswagenforhandler med dertil knyttede aktiviteter, såsom køb og af salg af  

 nye og brugte biler samt reparationer på eget værksted.
Fra 1999 har  

 selskabet  

 i kompagniskab med to andre automobilforhandlere stiftet et nyt selskab, der  

 varetager opgaver i forbindelse med klargøring af nye biler.
Selskabet har i årene 1998  2000  ud over de  

 indregistrerede demonstrationsbiler  også anvendt uindregistrerede  

 biler til  

 kunders prøvekørsler.
Disse biler blev registreringsafgiftsberigtiget, så  

 snart  

 de havde kørt 2000 km.
Ved denne afgiftsberigtigelse blev den afgiftspligtige  

 værdi fastsat ved vurdering i medfør af registreringsafgiftslovens § 10.
Selskabet har oplyst, at samtlige de omhandlede biler er  

 købt fra importøren.
Selskabets repræsentant har videre oplyst, at der er  

 ikke  

 foretaget fradrag for købsmoms, ligesom der ikke er foretaget momsfradrag for  

 driftsudgifter.
 Selskabets repræsentant har tiltrådt, at selskabet ved ingen  

 af de omhandlede salg har været berettiget til at anvende brugtmomsreglerne,  

 idet betingelserne i momslovens § 69, stk. 1, ikke er opfyldt.
 Salg af demobiler  

 (forhold 1).
Selskabet har i perioden bl.a. solgt 12 biler, som i  

 uindregistreret stand havde været anvendt til demonstrationsbrug.
Bilerne  

 blev  

 i forbindelse med salg indregistreret i køberens navn.
De til køberne  

 udstedte  

 salgsfakturaer indeholder en uspecificeret salgspris (dvs. uden specifikation  

 af moms og registreringsafgift) samt oplysning om, at salget vedrører en  

 brugt  

 bil, og at momsen er beregnet efter de særlige regler for brugtmoms.
Forinden  

 havde selskabet udstedt intern faktura specificeret med priser for bil og  

 udstyr, registreringsafgift (depositum herfor) og leveringsomkostninger.
På  

 denne faktura er moms beregnet af bilens normale salgspris ved salg som ny og  

 depositum for registreringsafgiften er ikke medregnet til den momspligtige  

 værdi.
Selskabet har beregnet brugtmoms af forskellen mellem salgsprisen  

 ifølge  

 de til køberne udstedte salgsfakturaer og den internt fakturerede pris incl.  

 depositum for registreringsafgift.
Den samlede salgspris for bilerne oversteg  

 den beregnede interne salgspris med i alt 191.228 kr.
Videre oversteg internt  

 faktureret depositum for registreringsafgift den faktisk afregnede  

 registreringsafgift med i alt 66.957 kr.
Told- og Skatteregionen har ved den påklagede afgørelse  

 anset salget af disse biler for et almindeligt salg, for hvilket  

 brugtmomsreglerne ikke kan anvendes.
Den momspligtige værdi er derfor ifølge  

 momslovens § 27, stk. 1, fastsat til vederlaget, heri ikke indbefattet  

 momsen.  

 Da selskabet ved den anvendte fremgangsmåde har gjort registreringsafgiften  

 til  

 en del af bilernes pris, er det regionens opfattelse, at moms af disse biler  

 skal beregnes med 20 % af den fakturerede salgspris.
Regionen har henvist  

 til,  

 at momsnævnets afgørelse af 16. december 1975 vedrørte en lignende  

 salgssituation.
Det er videre anført, at selskabet efter regionens opfattelse  

 har faktureret de omhandlede biler til sig selv for at undgå deklarering af  

 registreringsafgift mv. overfor kunderne.
Foranlediget af selskabets repræsentant har told- og  

 skatteregionen den 21. juni 2001 yderligere anført, at momsnævnet ved den  

 anførte afgørelse fandt, at bilforhandleren  ved at indregistrere biler  

 i eget  

 navn  betalte registreringsafgiften som køber (i lovens forstand) af  

 egne  

 varer, hvorved registreringsafgiften blev en del af varens pris ved salget  

 til  

 den endelige kunde.
I den her omhandlede sag har forhandleren ganske vist  

 ikke  

 indregistreret bilerne i eget navn.
Registreringsafgiften er imidlertid  

 utvivlsomt afregnet i forhandlerens navn, idet kunderne ikke fik kendskab til  

 afgiftens størrelse, ligesom forhandleren selv har beholdt den fortjeneste,  

 som  

 blev opnået ved, at depositum for registreringsafgiften var højere end den  

 endelige  

 registreringsafgift.
Efter regionens opfattelse skal registreringsafgiften  

 efter gældende momspraksis være afregnet på den endelige kundes vegne som et  

 art udlæg for denne, hvilket ikke er tilfældet i nærværende sag.
Reglerne i  

 momsvejledningens afsnit Q 2.11.2 skal efter regionens opfattelse ses i lyset  

 heraf, hvilket vil indebære en pligt til at meddele kunderne størrelsen på  

 den  

 registreringsafgift, de har betalt ved købet af bilerne.
 I relation til disse bilsalg har selskabets repræsentant  

 nedlagt påstand om, at momsen skal beregnes som 20 % af salgsprisen ekskl.  

 registreringsafgift, jf. momslovens § 27.
Det er gjort gældende, at der ved salg af demobiler kun skal  

 afregnes moms af bilens nettoværdi, dvs. salgsprisen ekskl.  

 registreringsafgift.
Det fremgår af momslovens § 27, stk. 2, at afgifter, der  

 i  

 henhold til andre love er opkrævet af tidligere omsætningsled, eller som  

 betales i forbindelse med indførsel fra steder uden for EU eller ved  

 erhvervelse fra andre EU-lande, eller som det påhviler virksomheden at betale  

 i  

 forbindelse med den pågældende levering, skal medregnes til momsgrundlaget.  

 Registreringsafgift, der betales i forbindelse med en bils første  

 indregistrering i kundens navn, opfylder imidlertid ingen af disse  

 betingelser.  

 1) Afgiften er ikke opkrævet i et tidligere omsætningsled, dvs. ved  

 forhandlerens køb af bilen. 2) Afgiften er ikke betalt i forbindelse med  

 indførsel/erhvervelse fra et andet land. 3) Det påhviler ikke en forhandler  

 at  

 betale registreringsafgift ved salg af biler, når indregistreringen ikke sker  

 i  

 forhandlerens navn.
Ifølge det oprindelige forslag til lov om almindelige  

 omsætningsafgift (§ 7) skal den momspligtige værdi indbefatte afgifter i  

 henhold til andre afgiftslove, der opkræves af tidligere omsætningsled, eller  

 som det påhviler virksomheden at betale i forbindelse med den pågældende  

 omsætning.
En sådan regel er efter bemærkningerne til lovforslaget nødvendig  

 af  

 praktiske grunde, da det enkelte omsætningsled, herunder detailhandlen, i  

 mange  

 tilfælde ikke kender størrelsen af de specielle forbrugsafgifter, som er  

 betalt  

 i tidligere omsætningsled.
Det bemærkes videre i lovforslaget, at  

 omsætningsafgiften af motorkøretøjer (registreringsafgiften) i  

 princippet skal  

 betales af den, der lader motorkøretøjet indregistrere, dvs. af køberen, og  

 således først erlægges efter at automobilforhandleren har solgt køretøjet.  

 Registreringsafgiften skal derfor ikke medregnes til den afgiftspligtige  

 værdi  

 for nye køretøjer. Ved nye køretøjer må der nødvendigvis forstås biler,  

 der handles  

 første gang fra en forhandler i forbindelse med salg til en kunde.
Efter repræsentantens opfattelse, er det ydermere almindelig  

 kendt, at registreringsafgift, der beregnes i forbindelse med salg af biler,  

 ikke skal medregnes i momsgrundlaget, idet afgiften i princippet påhviler  

 den,  

 i hvis navn bilen indregistreres.
I Told-Skats vejledning om momsfakturering,  

 regnskab mv. fra september 2000 fremgår det således også af afsnittet om  

 fastlæggelse af momsgrundlaget, at de særlige afgifter (punktafgifter), der  

 er  

 lagt på en række varer, også skal medregnes til momsgrundlaget.
Det gælder  

 dog  

 ikke registreringsafgiften af motorkøretøjer.
Herudover har Told-Skat i  

 Momsvejledningen 2000 (samt tidligere udgaver), afsnit G 1.2.1. anført, at  

 registreringsafgift ikke skal indgå i bilforhandlerens momsgrundlag ved salg  

 af  

 nye biler.
Kun hvis bilen først indregistreres i forhandlerens navn og  

 derefter ved salget omregistreres til kunden, skal registreringsafgiften  

 efter  

 praksis medregnes til momsgrundlaget, jf. de retningslinier det tidligere  

 Tolddirektorat har udstukket i TfS 1987.602. Tolddirektoratet skelner mellem  

 salg af personbiler, som ikke indregistreres, og personbiler, som  

 indregistreres i forhandlerens eget eller virksomhedens navn.
Direktoratet  

 fastslår, at personbiler, som en forhandler tager i anvendelse til  

 demonstrationskørsel, men som ikke indregistreres, ikke skal medregnes til  

 den  

 momspligtige omsætning.
Forhandleren har fuld fradragsret for momsen på  

 driften  

 af køretøjet.
Ved et efterfølgende salg af køretøjerne skal der kun betales  

 moms af salgsprisen fratrukket registreringsafgift.
Det er videre anført, at den af regionen nævnte afgørelse  

 fra momsnævnet ikke kan anvendes i nærværende sag, idet der ikke er tale om  

 sammenfaldende forhold.
Endvidere har afgørelsen aldrig været offentliggjort,  

 og kan således ikke anses som udtryk for gældende ret.
Afgørelsen vedrører  

 endvidere kun de situationer, hvor en forhandler lader køretøjer  

 indregistrere  

 i eget navn, før der er fundet en køber til bilen.
Salg af demobiler, hvor  

 første indregistrering sker i umiddelbar tilknytning til et salg til en kunde  

 og i kundens navn, kan efter repræsentantens opfattelse ikke sammenlignes med  

 den situation, der er behandlet i nævnets afgørelse.
Netop den nødvendige  

 omregistrering  

 er efter repræsentantens opfattelse af stor betydning for nævnets afgørelse.  

 Således fremgår det af Told-Skats nyhedsbrev af 2. juni 1997 vedrørende  

 registreringsafgiftsloven, at momsnævnets afgørelse alene vedrører den  

 situation, hvor en forhandler indregistrerer biler i eget navn med henblik på  

 videresalg, og bilen omregistreres i forbindelse med et efterfølgende salg  

 til  

 en kunde.
Efter repræsentantens opfattelse er det i fuld overensstemmelse med  

 momsloven at holde registreringsafgiften ved bilens første indregistrering  

 uden  

 for momsgrundlaget, når registreringen sker i direkte forlængelse af et salg  

 til en kunde.
I en ikke offentliggjort afgørelse af 30. oktober 1998 har  

 Told-  

 og Skattestyrelsen desuden fraveget den praksis, der angiveligt skal have  

 eksisteret i forlængelse af den nævnte afgørelse fra momsnævnet.
Styrelsen  

 giver i afgørelsen udtryk for, at en forhandler, der importerer brugte biler  

 og  

 afgiftsberigtiger disse før der er fundet en køber,  

 kan beregne momsen på grundlag af  

 salgsprisen, ekskl. registreringsafgift.
Det er dog en forudsætning, at  

 bilerne  

 ikke indregistreres i forhandlerens navn.
Hermed må nævnets afgørelse antages  

 at have mistet en del af sin betydning.
Told- og Skattestyrelsens afgørelse  

 viser, at der i praksis tages hensyn til, at det vil belaste bilsalget  

 unødvendigt, hvis der skulle betales moms af registreringsafgiften.
Et sådant  

 hensyn kunne ikke tages, hvis der var lovhjemmel til momsnævnets afgørelse.
 På denne baggrund har repræsentanten anført, at der hverken  

 i henhold til momsloven eller praksis er hjemmel til at medregne  

 registreringsafgiften til momsgrundlaget, når bilen indregistreres første  

 gang  

 i forbindelse med en forhandlers salg til en kunde, og indregistreringen sker  

 i  

 kundens navn.
Endelig har repræsentanten påberåbt sig Landsskatterettens  

 afgørelse af 18. august 2003, offentliggjort i SKM2003.433.LSR (  

www.toldskat.dk)  

 /TfS  

 2003.837, idet det er gjort gældende, at den påklagede afgørelse, hvorefter  

 der skal betales moms af den fulde salgspris, ikke er i overensstemmelse  

 hermed.
Selskabet har af edb-tekniske årsager måttet beregne den opgjorte og  

 indbetalte salgsmoms af to omgange, men økonomisk svarer den afregnede moms  

 til den moms, der skal afregnes iht. denne afgørelse, dvs. moms af  

 salgsprisen ekskl. registreringsafgift.
Told- og skatteregionen har til Landsskatteretten udtalt, at  

 den påklagede afgørelse er overensstemmende med Told- og Skattestyrelsens  

 opfattelse i SKM2003.433.LSR.
Såfremt retten træffer afgørelse i  

 overensstemmelse med den tidligere afgørelse, skal der svares moms af bilers  

 salgspris efter fradrag af erlagt registreringsafgift, hvilket i praksis vil  

 medføre efterbetaling af moms beregnet af forskellen mellem depositum for  

 registreringsafgiften og endelig erlagt registreringsafgift.
Repræsentanten har hertil anført, at momsgrundlaget skal  

 opgøres på grundlag af den faktisk opnåede salgspris med fradrag af den  

 deponerede registreringsafgift.
Vedrørende den fremførte argumentation herfor  

 henvises til det vedrørende forhold 3 anførte.
 Landsskatteretten  

 skal udtale:
 Det kan uanset den af selskabet foretagne interne  

 fakturering lægges til grund, at bilerne forinden salg til kunderne ikke har  

 været anvendt på en sådan måde, at der kan antages at foreligge udtagning  

 omfattet af momslovens § 5, stk. 2, jf. § 42, stk. 1, nr. 7. Der er således  

 tale om momspligtigt salg af nye biler, der af virksomheden er indkøbt med  

 henblik på videresalg.
 Efter momslovens § 27, stk. 2, nr. 1, medregnes til  

 momsgrundlaget følgende: Told og afgifter, der i henhold til andre love  

 er  

 opkrævet af tidligere omsætningsled, eller som betales i forbindelse med  

 indførsel fra steder uden for EU, eller ved erhvervelse af varer fra andre  

 EU-lande, eller som det påhviler virksomheden at betale i forbindelse med den  

 pågældende levering.
Det fremgår af § 1 i lov om registreringsafgift af  

 motorkøretøjer, at registreringsafgiften svares i forbindelse med køretøjets  

 første registrering.
Ifølge denne lovs § 8, stk. 1, 1. pkt., beregnes  

 registreringsafgiften således: Den afgiftspligtige værdi for et nyt  

 køretøj er  

 dets almindelige pris, indbefattet merværdiafgift, men uden afgift efter  

 denne  

 lov, ved salg til bruger her i landet på registreringstidspunktet ( ).  

 For  

 brugte køretøjer fastsættes den afgiftspligtige værdi ved vurdering, jf.  

 lovens  

 § 10, hvoraf endvidere fremgår: Ved vurderingen ansættes køretøjets  

 almindelige pris, indbefattet merværdiafgift, men uden afgift efter denne  

 lov,  

 ved salg til bruger her i landet i den stand, hvori det skal  

 registreres.
Det  

 bemærkes, at i henhold til § 8 i cirkulære nr. 139 af 16. juni 1991 til  

 registreringsafgiftsloven anses et køretøj som nyt, indtil det har kørt 2.000  

 km, medmindre køretøjet har været udsat for beskadigelser eller viser spor af  

 slitage, som udelukker, at det kan sælges som nyt.
Landsskatteretten finder, at registreringsafgiftslovens §§ 8  

 og 10 er særbestemmelser, der gør op med registreringsafgiftens betydning for  

 merværdiafgiftsgrundlaget vedrørende nye motorkøretøjer, hvorfor  

 registreringsafgiften ikke omfattes af afgiftsgrundlaget efter momslovens §  

 27,  

 stk. 2, nr. 1. Der kan herved henvises til Landsskatterettens kendelse  

 offentliggjort i SKM 2003.433.LSR.
Momsgrundlaget i forbindelse med salg af  

 de  

 under dette forhold omhandlede biler skal derfor opgøres med fradrag af den  

 endelig erlagte registreringsafgift, jf. herved det under forhold 3 anførte.  

 Den påklagede afgørelse vedrørende dette forhold ændres i overensstemmelse  

 hermed, hvilket er tiltrådt af Told- og Skattestyrelsen.
Den endelige  

 talmæssige opgørelse foretages af told- og skatteregionen.
 Salg af demobiler   

 også anvendt til virksomhedens eget brug (forhold 2).
Selskabet har i den påklagede periode endvidere solgt 5  

 biler, som forinden var udtaget til anvendelse i selskabet og indregistreret  

 i  

 dets navn.
Bilerne har efter udtagningen været anvendt dels til demobrug og  

 dels til virksomhedens egen ærindekørsel.
I forbindelse med udtagningen har  

 selskabet udstedt intern faktura, hvorved der blev beregnet moms af  

 nettoværdien, dvs. ekskl. registreringsafgift, tilsvarende de tidligere  

 nævnte  

 biler.
Ved det efterfølgende salg har selskabet til køberne udstedt faktura  

 med  

 en uspecificeret salgspris og med angivelse af, at momsberegningen er sket  

 efter brugtmomsreglerne, ligeledes tilsvarende de tidligere nævnte biler.
Den  

 samlede salgspris for bilerne oversteg den internt beregnede salgspris inkl.  

 depositum for registreringsafgift med i alt 51.553 kr.
Det internt  

 fakturerede  

 depositum for registreringsafgift oversteg den afregnede registreringsafgift  

 med i alt 29.389 kr.
De solgte biler var ved leveringen lokalt monteret med  

 ekstra udstyr til en værdi af 17.400 kr. incl. moms.
 Told- og Skatteregionen har ved den påklagede afgørelse  

 fundet, at den afgiftspligtige værdi vedrørende disse biler skal forhøjes med  

 ikke  

 medregnet værdi af ekstra udstyr samt ikke medregnet difference mellem  

 depositum for registreringsafgift og den reelt afregnede registreringsafgift.  

 Det er ved afgørelsen lagt til grund, at virksomheden ved salget har  

 tilkendegivet, at bilerne er momsberigtiget efter de særlige regler for  

 brugte  

 varer, og kunderne således har betalt en moms, som er beregnet efter reglerne  

 i  

 momslovens § 70.
Foranlediget af repræsentanten har Told- og Skatteregion den  

 21. juni 2001 supplerende anført, at de omtalte biler ikke er omfattet af  

 brugtvarereglerne.
Virksomheden har imidlertid valgt at beregne momsen efter  

 disse regler, idet man samtidig undlod at momsberigtige det monterede  

 ekstraudstyr.
Bilerne er alle solgt forholdsvis kort tid efter  

 indregistreringen til priser, som langt overstiger kostpriserne.
Eftersom  

 virksomheden i disse tilfælde har valgt at afkræve kunderne en moms, som er  

 beregnet efter brugtvarereglerne, er det regionens opfattelse, at  

 virksomhedens  

 fortjeneste på registreringsafgiften også skal medregnes til momsgrundlaget.
 Selskabets repræsentant nedlagt påstand om, at der i medfør  

 af momslovens § 13, stk. 2, ikke skal beregnes moms ved salg af disse biler.
 Det er herved anført, at der ikke er momsfradrag for  

 personbiler, som dels anvendes til demobrug og dels til egen ærindekørsel,  

 jf.  

 momslovens § 42, stk. 6, hvorfor det efterfølgende salg af disse biler er  

 omfattet af momslovens § 13, stk. 2.
Udgangspunktet er herefter, at en forhandler, der anskaffer  

 en personbil med henblik på salg, har fradragsret for det momsbeløb, der  

 belaster bilen ved indkøbet.
Dette skal ses i lyset af, at der efter  

 momslovens  

 § 42, stk. 1, nr. 7, ikke er fradrag for moms ved anskaffelsen af  

 personbiler,  

 der er indrettet til befordring af ikke mere end 9 personer.
Dette  

 modificeres  

 dog bl.a. af momslovens § 42, stk. 6, for så vidt angår virksomheder, der  

 forhandler motorkøretøjer.
Disse virksomheder kan  uanset bestemmelsen  

 i stk.  

 1, nr. 7  fradrage momsen af biler til sådanne formål.
Hvis en  

 forhandler  

 imidlertid udtager en bil til brug for formål, der er nævnt i momslovens §  

 42,  

 stk. 1, og hvor der ved anskaffelsen er fratrukket moms, skal udtagningen  

 sidestilles med levering mod vederlag, jf. momslovens § 5, stk. 2. Det  

 betyder,  

 at der skal beregnes moms i forbindelse med udtagelse af bilen.
Værdien  

 fastlægges i overensstemmelse med momslovens § 28, stk. 1, dvs. som  

 indkøbsprisen ekskl. moms.
Det fremgår klart af momslovens § 13, stk. 2, at  

 der  

 ikke skal beregnes moms i denne situation, idet bilerne ikke har været  

 omfattet  

 af retten til fradrag efter lovens kapitel 9.
Dette er i fuld overensstemmelse med Tolddirektoratets  

 orientering i TfS 1987.602, hvorved det blev fastslået, at personbiler skal  

 medregnes til en forhandlers momspligtige omsætning i forbindelse med  

 indregistreringen, og at den momspligtige værdi er indkøbs- eller  

 fremstillingsprisen.
Ved videresalg af bilen skal der ikke betales yderligere  

 moms.
Dette er ligeledes i overensstemmelse med Momsvejledningen 2000, afsnit  

 Q  

 2.11.1.
 Det er videre anført, at selvom selskabet fejlagtigt har  

 anvendt brugtmomsreglerne, kan dette ikke virke bindende for selskabet.
For så vidt angår påmonteret ekstraudstyr, er det gjort  

 gældende, at der kun skal beregnes moms heraf, hvis kunden særskilt har  

 bestilt  

 dette i forbindelse med købet.
Hvis ekstraudstyret derimod allerede er  

 påmonteret bilen på det tidspunkt, hvor kunden beslutter sig for købet, og  

 det  

 i øvrigt indgår i den udbudte salgspris, må dette anses som en integreret del  

 af de momsfritagne salg.
Dette er i overensstemmelse med de principper, som  

 EF-domstolen har fastslået i C-322/99 og C-323/99, De forenede sager  

 Fischer/Brandenstein, SU 2001.197.
 Det er sammenfattende gjort gældende, at den moms, som  

 selskabet er pligtig at betale vedrørende bilerne, således er den eventuelle  

 difference, der resterer mellem den købsmoms, som er fratrukket, og den  

 salgsmoms, der er beregnet i forbindelse med salget, hvilken difference i  

 øvrigt er i selskabets favør.
 Landsskatteretten  

 skal udtale:
Omhandlede biler er indkøbt som nye biler fra importøren og  

 af selskabet indregistreret i eget navn.
I overensstemmelse med det af  

 selskabet oplyste, må det lægges til grund, at disse biler har været anvendt  

 til henholdsvis demonstrationskørsel og virksomhedens egen ærindekørsel.  

 Retten  

 finder herefter, at bilerne bl.a. har været anvendt til formål omfattet af  

 momslovens § 42, stk. 1, nr. 7, hvorfor der i forbindelse med  

 indregistreringen  

 foreligger udtagning i medfør af momslovens § 5, stk. 2. Det bemærkes, at der  

 vedrørende sådanne biler skal beregnes moms i henhold til momslovens § 28  

 samt,  

 at momsgrundlaget er ekskl. registreringsafgiften, jf. herved  

 Landsskatterettens ikke offentliggjorte kendelse af 31. marts 1999 (j.nr.  

 661-1664-0010) samt Told- og Skattestyrelsens meddelelse offentliggjort i  

 SKM2001.296.TSS /TfS 2001.648, hvorved der foretages berigtigelse af afsnit Q  

 2.10 i Momsvejledningen.
 Retten finder herefter, at videresalg af bilerne i  

 overensstemmelse med selskabets påstand kan ske momsfrit i medfør af  

 momslovens  

 § 13, stk. 2, ligesom der i henhold til det ovenfor anførte ikke er grundlag  

 for at beregne moms af differencen mellem den erlagte/afregnede  

 registreringsafgift og depositum for registreringsafgift.
For så vidt angår udstyr, der lokalt er påmonteret de  

 udtagne biler forinden videresalg, finder retten, at dette udstyr ligeledes  

 må  

 anses for udtaget, jf. momslovens § 42, stk. 1, nr. 7, samt § 5, stk. 2, og  

 dermed omfattet af momslovens § 13, stk. 2, i forbindelse med videresalg af  

 de  

 pågældende biler.
Det bemærkes herved, at de af selskabet påberåbte  

 afgørelser  

 C-322/99 og C-323/99 ikke er anvendelige i den omhandlede situation, som  

 vedrører allerede udtagne biler.
Vedrørende dette forhold ændres den  

 påklagede  

 afgørelse i overensstemmelse hermed, hvilket er tiltrådt af Told- og  

 Skattestyrelsen.
Den talmæssige opgørelse foretages af told- og  

 skatteregionen.
 Salg af nye biler  

 (forhold 3).
Derudover har selskabet i omhandlede periode solgt 2 biler,  

 som i uindregistreret stand havde været anvendt til demonstrationsbrug,  

 hvorved  

 bilerne i forbindelse med salget blev indregistreret i køberens navn.
Bilerne  

 blev til køberne faktureret som fabriksnye.
Repræsentanten har oplyst, at der  

 blev aftalt en totalpris med kunderne inkl. registreringsafgift.
Prisen blev  

 fastlagt som bilernes værdi med tillæg af moms heraf samt depositum for  

 registreringsafgift.
Den fakturerede registreringsafgift overstiger den  

 afregnede registreringsafgift med i alt 11.402 kr.
Told- og Skatteregionen har ved den påklagede afgørelse  

 fundet, at den for meget opkrævede registreringsafgift skal medregnes til den  

 afgiftspligtige værdi, idet virksomheden ved den anvendte metode har skaffet  

 sig en ekstra fortjeneste, hvoraf der ikke er afregnet moms.
Endvidere har  

 selskabet ved den anvendte metode vist, at registreringsafgiften netop ikke  

 blev afregnet på købernes vegne.
 Vedrørende disse biler har selskabets repræsentant nedlagt  

 påstand om, at momsgrundlaget skal opgøres endeligt som 20 % af den faktisk  

 opnåede salgspris med fradrag af den deponerede registreringsafgift, jf.  

 momslovens § 27.
Det er herved anført, at i henhold til momslovens § 23  

 indtræder pligten til at afregne moms på leveringstidspunktet   

 alternativt på  

 fakturerings- eller betalingstidspunktet.
Bestemmelsen indebærer, at  

 salgsmomsbeløbet i princippet fastfryses på leveringstidspunktet, naturligvis  

 under den forudsætning, at salgsmomsen er opgjort korrekt, jf. momslovens §  

 27.  

 Herudover skal salgsmomsbeløbet kun reguleres i tilfælde af, at der  

 efterfølgende indtræder en handling, hvorved der skal udstedes en kreditnota  

 eller faktura med en tillægsmoms.
Selskabet har beregnet momsen som 20 % af  

 salgsprisen, ekskl. det beløb som vurderingsmyndigheden suverænt har fastsat  

 som vurderet registreringsafgift.
Selskabet har dermed handlet i god tro mht.  

 opgørelse af momsgrundlaget, idet det var dette beløb, som selskabet havde  

 anledning til at mene, der skulle betales moms af.
Samtidig er det det beløb,  

 som kunden i givet fald har kunnet fratrække som købsmoms, hvis bilen er  

 indkøbt til formål omhandlet af momslovens § 42, stk. 6. En ændring af  

 momsgrundlaget i overensstemmelse med de af regionen anlagte principper vil  

 efter repræsentantens opfattelse være i direkte modstrid med momssystemets  

 neutralitetsprincip, idet det vil medføre, at selskabet i givet fald skal  

 betale et højere momsbeløb, end det beløb som køberen i givet fald kan  

 fratrække som købsmoms.
I modsat fald, dvs. hvis det betalte depositum er for  

 lille i forhold til den endelige registreringsafgift, vil selskabet skulle  

 afregne mindre i salgsmoms end det beløb, som køberen har mulighed for  

 eventuelt at fratrække.
Det er på baggrund heraf gjort gældende, at de af  

 selskabet i forbindelse med salgene afregnede momsbeløb er endelige.
 Regionen har til Landsskatteretten udtalt, at såfremt retten  

 træffer afgørelse i overensstemmelse med SKM2003.433.LSR skal der svares moms  

 af bilerne efter fradrag af erlagt registreringsafgift, hvilket i praksis vil  

 medføre efterbetaling af moms beregnet af forskellen mellem depositum for  

 registreringsafgiften og endeligt erlagt registreringsafgift.
Repræsentanten har hertil anført, at SKM2003.433.LSR ikke  

 indebærer, at moms skal svares af bilernes salgspris efter fradrag af erlagt  

 registreringsafgift (den endeligt erlagte registreringsafgift). Ved  

 afgørelsen  

 blev det fastslået, at der skal svares moms og registreringsafgift på  

 grundlag  

 af den faktisk opnåede pris, idet det herved blev lagt til grund, at  

 aftalerne  

 om salg måtte anses for endeligt indgået på tidspunktet for slutsedlernes  

 underskrift.
At afgiftspligten indtræder på leveringstidspunktet og den  

 momspligtige værdi fastlåses på dette tidspunkt, er i overensstemmelse med  

 den  

 systematik, der ligger bag opgørelse af den momspligtige værdi, hvorefter  

 prisreguleringselementer, der er indtrådt senest på leveringstidspunktet,  

 påvirker den afgiftspligtige værdi, mens efterfølgende indtrådte elementer  

 som  

 udgangspunkt er den momspligtige værdi uvedkommende.
Ved vurderingen af  

 fastlæggelsen af den afgiftspligtige værdi, må der naturligvis henses til de  

 konkrete omstændigheder, jf. bl.a. sidste afsnit i styrelsens meddelelse  

 SKM2003.271.TSS /TfS 2003.570. Hvis der f.eks. mellem parterne allerede forud  

 for leveringen og som betingelse for leveringen foreligger en aftale om  

 efterfølgende regulering af prisen, ville en sådan aftale påvirke den  

 momspligtige værdi, jf. systematikken i momslovens § 27. Hvis der derimod er  

 tale om udefra kommende forhold er situationen anderledes.
I dette tilfælde  

 skyldes reguleringen ToldSkats egen ændrede (reducerede) ansættelse af  

 registreringsafgiften.  

 Det må betragtes som en sparet omkostning udtrykt som en form for  

 leverandørrabat på en ikke momsbærende udgift til selskabet, frem for en  

 ændret  

 momspligtig salgsværdi.
 Landsskatteretten  

 skal udtale:
Retten finder, at det beløb som ikke skal medregnes til  

 momsgrundlaget, i overensstemmelse med momslovens § 27, stk. 2, nr. 1, er den  

 endelig erlagte registreringsafgift, idet denne, og ikke det på  

 faktureringstidspunktet foreløbigt fastsatte depositum, må anses for den af  

 virksomheden på køberens vegne afholdte udgift.
Den påklagede afgørelse  

 stadfæstes derfor vedrørende dette forhold.
 Salg af campingbil  

 (forhold 4).
Selskabet har endelig den 29. august 2000 foretaget  

 indregistrering i eget navn og afgiftsberigtigelse af en campingbil.  

 Repræsentanten har oplyst, at bilen blev anvendt som demobil og til ikke  

 fradragsberettiget formål (virksomheden uvedkommende formål). Den 1.  

 september  

 2000 blev den pågældende campingbil solgt.  

 Den til køberen udstedte salgsfaktura indeholder en uspecificeret  

 salgspris, (dvs. uden specifikation af moms og registreringsafgift) samt  

 oplysning om, at salget vedrører en brugt bil, og at momsen er beregnet efter  

 de særlige regler for brugtmoms.
Af fakturaen fremgår endvidere, at bilen  

 havde  

 kørt 0 km ved salget.
Forinden havde selskabet udstedt en intern faktura,  

 hvorved der er beregnet moms af bilens normale salgspris som ny, og depositum  

 for registreringsafgiften er ikke medregnet til den momspligtige værdi.  

 Salgsprisen for bilen overstiger den internt fakturerede pris incl.  

 registreringsafgift med 7.602 kr.
Om baggrunden for køb og salg af den omhandlede campingbil  

 har selskabets repræsentant nærmere oplyst, at en kunde henvendte sig til  

 selskabet med henblik på køb af en VW Sharan camper 1,8T inden  

 afgiftsstigningen pr. 1. september 2000. Selskabet måtte meddele kunden, at  

 det  

 desværre ikke var muligt at skaffe modellen inden for en så kort  

 tidshorisont.  

 Kunden henvendte sig derefter selv til importøren og fik foranlediget en  

 hastelevering af modellen til selskabet med henblik på salg til den  

 pågældende.  

 Kunden indfandt sig hos selskabet, da bilen blev leveret fra importøren.
Den  

 relevante medarbejder var imidlertid ikke til stede i forretningen, og da der  

 ikke var indgået forudgående aftale mellem selskabet og den pågældende kunde  

 om  

 leveringsbetingelserne, opstod der diskussion om prisen for kundens  

 indbytningsbil, hvorefter det blev besluttet, at kunden skulle vende tilbage,  

 når den relevante medarbejder var til stede.
Kunden henvendte sig herefter  

 til  

 en VW-forhandleren i X og fik der leveret en fuldstændig tilsvarende bil.
Det  

 blev efterfølgende afklaret, at kunden tillige havde foranlediget en  

 hasteleverance til forhandleren i X.
Da selskabet herefter stod med et usolgt  

 køretøj, for hvilket afgiften ville stige markant, indregistrerede selskabet  

 bilen på grundlag af almindelig forretningsmæssig sund fornuft.
Såfremt  

 selskabet skulle have haft foretaget en hjemtagning en Sharan uden  

 forudgående  

 kundeaftale, ville selskabet have valgt en TDI, frem for 1,8T-modellen, da  

 førstnævnte model sælges i langt større antal.
Bilen blev herefter anvendt af  

 selskabet til nogle enkelte småture (kørsel til posthuset mm.). Den  

 pågældende  

 køber havde i forvejen indgået aftale med selskabet om levering af en  

 varebil.  

 Udover varebilen købte kunden tillige campingbilen efter en prøvetur.
I  

 princippet kunne selskabet ved at vente 3-4 måneder have opnået en  

 ekstrafortjeneste på ca. 50.000 kr. på grund af den i mellemtiden indtrufne  

 afgiftsstigning.
Grundet modellen, jf. ovenfor, ønskede selskabet imidlertid  

 at  

 afhænde bilen hurtigst muligt for at undgå enhver risiko for  

 afsætningsvanskeligheder.
Told- og Skatteregionen har ved den påklagede afgørelse  

 fundet, at der skal svares moms med 20 % af salgsprisen med fradrag af  

 allerede  

 afregnet moms.
Det er anført, at campingbilen efter regionens opfattelse er  

 indregistreret til virksomheden for at undgå den pr. 1. september 2000  

 gennemførte afgiftsforhøjelse for visse campingbiler.
Foranlediget af repræsentanten har told- og skatteregionen  

 den 21. juni 2001 supplerende anført, at regionen i forbindelse med  

 regnskabskontrollen havde indhentet virksomhedens forklaring om anvendelse af  

 denne bil.
Af denne forklaring fremgår, at bilen har været anvendt i  

 virksomheden og denne har gennemført en prøvekørselstur i bilen.
Bilen har  

 således efter regionens opfattelse ikke været anvendt til formål, for hvilke  

 virksomheden ikke har fradragsret, og skal derfor momsberigtiges på grundlag  

 af  

 vederlaget fra kunden, jf.
Momsvejledningen afsnit Q 2.11.2.
 Vedrørende denne bil har selskabets repræsentant over for  

 Landsskatteretten nedlagt påstand om, at der skal beregnes moms af kostprisen  

 i  

 overensstemmelse det af virksomheden angivne.
Indledningsvis er det fastslået, at en campingbil er at  

 betragte som en personbil på lige fod med autocampere, jf.
Told- og  

 Skattestyrelsens udtalelse i TfS 1998.16.
Når campingbilen tages i brug til blandet anvendelse  

 (herunder ikke fradragsberettiget anvendelse, jf. momslovens § 42, stk. 1,  

 nr.  

 7) skal der beregnes moms af kostprisen, jf. momslovens § 5, stk. 2, samt §  

 28,  

 stk. 2. Det faktum, at bilen er indregistreret af forhandleren i dennes navn,  

 ændrer ikke på bilens faktiske anvendelse.
Selv om bilen ikke var taget i  

 anvendelse til blandet formål, men kun anvendtes til demoformål, er der efter  

 repræsentantens opfattelse ikke lovhjemmel til at opkræve moms af den fulde  

 salgspris inkl. registreringsafgift.
Dels vedrører afsnit Q 2.11.2 i  

 Momsvejledningen 2000 små vare- og lastmotorkøretøjer, der anvendes som  

 demonstrationskøretøjer, dels henvises der til en vejledning, der på  

 salgstidspunktet ikke var udkommet, og endelig vil en sådan fortolkning  

  om  

 anvendt på motorkøretøjer  være udtryk for en praksisændring, der  

 tidligst kan  

 have virkning fra tidspunktet for offentliggørelse.
Det er repræsentantens  

 opfattelse, at praksis i år 2000 fulgte de retningslinier, der var udstukket  

 af  

 det tidligere Tolddirektorat i TfS 1987.602. Ifølge disse retningslinier skal  

 personbiler medregnes til en forhandlers momspligtige omsætning i forbindelse  

 med indregistreringen.
Den momspligtige værdi er indkøbsprisen, jf. den  

 gældende momslovs § 28, stk. 2. Ved videresalg af bilen skal der ikke betales  

 yderligere moms.
Told- og Skattestyrelsen har ændret denne praksis i  

 Momsvejledningen 2000 afsnit Q 2.11.1, s. 365 nederst.
Ifølge  

 momsvejledningen  

 skal der ikke ske beregning af moms ved udtagning af sådanne biler, hvis de  

 kun  

 anvendes til demobrug.
Der skal til gengæld beregnes moms af den fulde  

 salgspris inkl. registreringsafgift.
Momsvejledningen udkom imidlertid efter  

 den nævnte transaktion  nemlig i december 2000  og da kun i  

 elektronisk  

 udgave.
Bogudgaven udkom først i 2001. Den nævnte praksisændring kan efter  

 repræsentantens opfattelse tidligst have virkning fra det tidspunkt, hvor  

 vejledningen udkom i bogform, da det på ingen måde tydeligt fremgår af  

 vejledningen, at der her er tale om en praksisændring.
Det er videre anført, at man ikke er enige i den nævnte  

 praksisændring, da registreringsafgiften kun bør indgå i momsgrundlaget, hvis  

 afgiften er betalt af forhandleren.
Dette er begrundet med, at betingelserne  

 i  

 momslovens § 27, stk. 2, ikke er opfyldte, idet 1) afgiften ikke er opkrævet  

 i  

 et tidligere omsætningsled, dvs. ved forhandlerens køb af bilen, 2) afgiften  

 ikke er betalt i forbindelse med indførsel/erhvervelse fra et andet land, og  

 endelig 3) det påhviler ikke en forhandler at betale registreringsafgiften i  

 forbindelse med en levering, men derimod blot fordi indregistrering er  

 nødvendig ifølge færdselsloven.
Repræsentanten har derudover henvist til, at de lokale  

 ligningsmyndigheder har foretaget beskatning af fri bil for selskabets  

 direktør  

 og dennes søn vedrørende den omhandlede bil.
Bilen kan ikke på samme tid  

 henholdsvis være anvendt privat, som antaget af ligningsmyndigheden,  

 og udelukkende til demonstrationskørsel, som  

 antaget af regionen.
Regionen har til Landsskatteretten udtalt, at campingbilen  

 blev indregistreret i selskabets navn med henblik på at undgå den forhøjelse  

 af  

 registreringsafgiften, som trådte i kraft den 1. september 2000, ligesom  

 bilen  

 iht. oplysningerne i salgsfakturaen ikke kan have været taget i brug før  

 salgstidspunktet.
Registreringsafgiften for bilen er beregnet på grundlag af  

 dagældende lovs § 5 A, stk. 1, nr. 1, med 60 % af den afgiftspligtige værdi.  

 Efter lovændringen skulle der for den pågældende bil svares afgift efter  

 lovens  

 § 4 med 105/180 % af den afgiftspligtige værdi.
Repræsentanten her hertil bemærket, at regionen ikke  

 tillægger den skattemæssig behandling af bilen vægt.
Derudover er det anført,  

 at regionen tidligere i sagsforløbet er givet detaljerede oplysninger om de  

 særlige forhold, der har gjort sig gældende i forbindelse med køb og salg af  

 den pågældende bil.
 Landsskatteretten  

 skal udtale:
Indledningsvis bemærkes, at den omhandlede campingbil efter  

 sin karakter vil kunne anses for omfattet af momslovens § 42, stk. 1, nr. 7,  

 jf.
Told- og Skattestyrelsens udtalelse offentliggjort i Tidsskrift for  

 Skatter  

 og Afgifter 1998.16.
Retten finder det ikke godtgjort, at bilen har været anvendt  

 til formål omfattet af momslovens § 42, stk. 1, nr. 7. Der er herved henset  

 til, at indregistrering i selskabets navn er sket kort forinden salg til  

 kunden, samt at hverken de af selskabet oplyste omstændigheder vedrørende køb  

 og salg af bilen eller den foretagne indregistrering i selskabets navn  

 godtgør  

 en sådan anvendelse.
De af selskabet påberåbte forhold vedrørende bl.a.  

 direktørens skatteansættelse kan ej heller tillægges vægt.
Bilen kan derfor  

 ikke anses for udtaget i henhold til momslovens § 5, stk. 2, forinden salg.
I forbindelse med salg af den pågældende bil skal der  

 herefter beregnes moms i medfør af momslovens § 27. I overensstemmelse med  

 det  

 under forhold 3 anførte, skal den erlagte registreringsafgift ikke medregnes  

 til momsgrundlaget, jf. herved momslovens § 27, stk. 2, nr. 1. Den påklagede  

 afgørelse ændres i overensstemmelse hermed, hvilket er tiltrådt af Told- og  

 Skattestyrelsen.
Den talmæssige opgørelse foretages af told- og  

 skatteregionen.
