 Ved lov nr. 238 af 12. juni 1975, der er optrykt som bilag til nærværende  

 cirkulære, er der gennemført forskellige ændringer i selskabsskatteloven.
 Der vil senere blive udsendt ny lovbekendtgørelse af selskabsskatteloven,  

 som senest er optrykt ved lovbekendtgørelse nr. 533 af 28. oktober 1974.
 1. I forhold til ovennævnte lovbekendtgørelse er  

 følgende bestemmelser ændret:
 Om de enkelte ændringer bemærkes følgende:
 2. Ad § 3, stk. 1, nr. 6.
 Dansk Eksportfinansieringsfond er inddraget i kredsen af skattefrie  

 foreninger og institutioner på linie med tilsvarende  

 finansieringsinstitutter.
 Samtidig er bestemmelsen omformuleret, således at den dækker de efter  

 gennemførelsen af loven om realkreditinstitutter eksisterende institutter.  

 Der henvises derfor i bestemmelsen til institutter, der er godkendt i medfør  

 af den nævnte lov, samt institutter, der ikke er godkendt, men som hidtil har  

 været omfattet af bestemmelserne om skattefrihed.
 Endvidere er ordene "spare- og lånekasser" erstattet af  

 "sparekasser", der er et mere tidssvarende udtryk.
 Der er ikke tilsigtet nogen realitetsændring ved denne omformulering.
 Bestemmelsen har virkning fra den 1. april 1975, fra hvilket tidspunkt  

 Dansk Eksportfinansieringsfond har påbegyndt sin virksomhed.
 3. Ad § 17, stk. 2.
 Det er tilføjet bestemmelsen, at denne ikke finder anvendelse på indtægter  

 hidrørende fra Færøerne og Grønland.
Ved anvendelse af reglen i § 17, stk. 2, om selskabers fradrag for  

 virksomhed i udlandet er Grønland og Færøerne hidtil ikke anset for omfattet  

 af udtrykket "udlandet". Denne forståelse er for så vidt angår  

 Grønland tiltrådt ved højesteretsdom af 16. juni 1965, der er truffet på et  

 tidspunkt, hvor der ikke var nogen form for grønlandsk beskatning, og som  

 ifølge sine præmisser bl.a. lagde vægt herpå.
Lov for Grønland om kommuneskat  

 er trådt i kraft med virkning fra den 1. januar 1975, og ændringen tager  

 derfor alene sigte på at opretholde hidtidig praksis efter indførelse af  

 kommuneskat i Grønland, og såvel for Færøerne som for Grønland klart at  

 fastslå, at virksomhed i disse dele af riget ikke berettiger til fradrag for  

 virksomhed i udlandet.
 Bestemmelsen har virkning fra den 1. januar 1975.
 4. Ad § 25.
 Reglerne om tilvejebringelse af mandtalslister over skattepligtige  

 selskaber og foreninger m.v. fastsættes fra den 1. januar 1975 af ministeren  

 for skatter og afgifter.
 Ændringen tager sigte på at få tilvejebragt mulighed for at forenkle den  

 hidtil fulgte forretningsgang, navnlig for så vidt angår mandtalsoptagelsen  

 for selskaber.
 Meddelelse om de nærmere regler vil udgå dels fra skattedepartementet,  

 dels fra kildeskattedirektoratet.
 5. Ad § 3 , stk. 4.
 Den rentegodtgørelse, der ved tilbagebetaling af for meget erlagt  

 selskabsskat tilkommer et selskab eller en forening, er ændret til 1 pct. pr.  

 påbegyndt måned fra indbetalingsdagen at regne af det for meget betalte  

 skattebeløb.
 Rentegodtgørelsen svarer herefter til rentesatsen ved for sen indbetaling  

 af forfaldne selskabsskattebeløb, jfr. lovens § 30, stk. 3.
 Den forhøjede rentesats finder anvendelse med hensyn til renter, der  

 påløber fra og med den 1. juli 1975.
 Skattedepartementet, den 1.juli 1975.
Hans P.
Gøtrik.
/O.
Skau Wogensen.
 Bilag.
 Lov nr. 238 af 12. juni 1975 om ændring af lov om indkomstbeskatning af  

 aktieselskaber m.v.
