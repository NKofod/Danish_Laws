 Indledning.
Embedslægeinstitutionerne skal udarbejde en årlig indberetning om  

 institutionernes virksomhed, jfr. bekendtgørelse nr. 474 af 19. september  

 1974 om embedslægeinstitutionernes virksomhed (embedslægebekendgørelsen) §  

 16c, og skal give orientering om væsentlige forhold af sundhedsmæssig  

 betydning over for befolkningen eller grupper af denne i amtsrådskredsen,  

 jfr. samme bekendtgørelse § 16d.
Med henblik herpå fastsættes følgende  

 regler, der indebærer, at institutionernes forpligtelse til at udarbejde en  

 årsberetning i højere grad end hidtil kombineres med de forpligtelser af  

 informationsmæssig og overvågningsmæssig karakter, som også påhviler  

 institutionerne.
1. Det påhviler embedslægeinstitutionerne løbende at  

 oplyse om forhold i amtsrådskredsen af almen eller speciel sundhedsmæssig  

 interesse.
Til dette formål anbefales udsendelse af orienteringsblade nogle  

 gange om året. f.eks. hvert kvartal, rettet til myndigheder, institutioner  

 samt grupper og personer i lokalområdet, som embedslægeinstitutionen  

 samarbejder med eller finder det ønskeligt at samarbejde med.
Sådanne  

 orienteringsblade bør normalt være forholdsvis korte (normalt 2 - 5 sider),  

 let læselige og gerne med et genkendeligt præg, evetuelt med et særligt logo  

 for institutionen.
Orienteringsbladene kan eventuelt indgå som  

 bilagsmateriale til den årligt udsendte beretning, jfr. nedenfor.
 2. Årsberetningen skal omfatte følgende hovedafsnit:  

 (1 - 14, jfr. bilag).
1. Embedslægeinstitutionen 2. Topografi (kun hvert 4. år) 3. Demografi (kun hvert 4. år) 4. Relationer til amtsrådet 5. Relationer til kommunerne 6. Sundhedspersonale m.v.
7. Socialmedicin 8. Miljøbeskyttelse 9. Retsmedicin 10. Tilsyn med institutioner 11. Smitsomme sygdomme 12. Publikationer 13. Specielle forhold 14. Embedslægeinstitutionens forslag, ønsker, planer  

 m.v.
 Årsberetningen udsendes senest det følgende års 15. februar og med  

 udgangspunkt i den i bilaget angivne model.
 Årsberetningen sendes til Sundhedsministeriet, Sundhedsstyrelsen, andre  

 relevante centrale myndigheder samt til amtsrådet, kommunalbestyrelserne,  

 rets- og politimyndighederne og andre interesserede i amtsrådskredsen,  

 herunder lokalpressen.
3. Hvert 4.år - nemlig for de år, hvor der har været  

 afholdt kommunale valg - anbefales årsberetningen udvidet med et afsnit, der  

 indeholder dels oversigter over embedslægeinstitutionens virksomhed i de  

 forløbne 4 år, dels afsnit af mere planlægningsorienteret, fremadrettet  

 karakter bl.a. med udgangspunkt i embedslægeinstitutionens opgaver i medfør  

 af § 6 i embedslægebekendtgørelsen.
Denne udvidelse af årsberetningen kan  

 eventuelt udarbejdes som et særligt tillæg til denne og har som særlig  

 målgruppe de nyvalgte kommunale råd.
 4. Dette cirkulære har virkning fra og med  

 årsberetningen for 1989.
 Afsnit III i Sundhedsstyrelsens cirkulære af 10. november 1980 om  

 embedslægeinstitutionernes indsamling og bearbejdning af medicinalstatistiske  

 oplysninger samt om udarbejdelse af årsberetning om embedslægeinstitutionens  

 virksomhed som ændret ved Sundhedsstyrelsens cirkulære af 7. januar 1982  

 ophæves.
Søren Thorning /Johs.
Nehm BILAG til Sundhedsstyrelsens cirkulære af 20. februar 1990 vedrørende  

 embedslægeinstitutionernes beretningsvirksomhed og visse sundhedsoplysende  

 opgaver.
1. Embedslægeinstitutionen 2. Topografi (kun hvert 4. år) 3. Demografi (kun hvert 4. år) 4. Ralationer til amtsrådet 5. Relationer til kommunerne 6. Sundhedspersonale m.v.
7. Socialmedicin 8. Miljøbeskyttelse 9. Retsmedicin 10. Tilsyn med institutioner 11. Smitsomme sygdomme 12. Publikationer 13. Specielle forhold 14. Embedslægeinstitutionernes forslag, ønsker, planer  

 m.v.
