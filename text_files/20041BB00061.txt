Fremsat den 26. november 2004 af  

 Torben Hansen (S), Jørn Jespersen (SF),  

  

 Elsebeth Gerner  

 Nielsen (RV) og Keld Albrechtsen (EL) Forslag til folketingsbeslutning om  

 ændring af reguleringen af landbrugets miljøpåvirkning Folketinget opfordrer regeringen til at fremsætte lovforslag og  

 foretage de nødvendige ændringer af administrative forskrifter med henblik på  

 at ændre reguleringen af landbrugets miljøpåvirkning, således at  

 miljøpåvirkningen  

 mindskes, og naturbeskyttelsen og naturplejen styrkes.
Det skal ske efter  

 følgende retningslinjer:
Reglerne for regulering af landbruget ændres, således at der  

 indføres krav om individuel miljøgodkendelse af landbrugsbedrifter med et  

 areal  

 på  

 30 ha  

 og  

 derover eller med en produktion på mere end 42 dyreenheder.
Den individuelle  

 miljøgodkendelse skal tage udgangspunkt i de naturgivne forhold i området  

 samt  

 landbrugets samlede belastning heraf.
Det indebærer   

 	  

 udarbejdelse af  

 8-årige miljøgodkendelser, der som minimum tager udgangspunkt i landbrugets  

 udledning  

 (stofbalancen), påvirkning af sårbare naturtyper og ressourcer samt  

 kulturhistorien på ejendommen,   

 	  

 udarbejdelse af  

 naturplaner for ejendommen,   

 	  

 at landmanden  

 dokumenterer overholdelse af miljøgodkendelsen via et grønt regnskab,   

 	  

 en enstrenget  

 myndighedsstruktur, dvs. én planlæggende, godkendende og tilsynsførende  

 myndighed,  

 samt   

 	  

 overgangsregler for  

 indfasningen af de individuelle miljøgodkendelser.
Bemærkninger til forslaget Beslutningsforslaget er en delvis genfremsættelse af  

 beslutningsforslag nr.
B 146 fra folketingsåret 2002-03 (se Folketingtidende  

 2002-03, forhandlingerne side 9113 og tillæg A side 6655 og 6659).
 Beslutningsforslaget omhandler forholdet mellem landbrugsdriften  

 og miljøet, hvor forslagsstillerne ser et påtrængende behov for at ændre  

 reguleringen af landbrugets miljøpåvirkning.
Forslagsstillernes mål er et bæredygtigt landbrug såvel  

 miljømæssigt og økonomisk som socialt.
Det betyder, at det danske landbrug  

 ideelt set både bør producere fødevarer af høj kvalitet, sikre landmanden en  

 rimelig indtjening, sikre de beskæftigede et ordentligt arbejdsmiljø, give  

 miljø og natur de bedst mulige vilkår og sikre dyrevelfærden samt livet på  

 landet.
Kort sagt: Forslagsstillerne ønsker et landbrug, der er i balance med  

 natur og naboer.
 Landbruget reguleres  modsat andre typer af virksomheder   

 hovedsagelig  

 efter nogle generelle gennemsnitsbetragtninger og ikke ud fra en vurdering af  

 den enkelte virksomheds påvirkning af omgivelserne og omgivelsernes  

 sårbarhed.  

 Reguleringerne af landbruget tager ikke hensyn til den teknologiske  

 dyrknings-  

 og produktionsmæssige udvikling, som foregår, og de muligheder disse  

 landvindinger åbner op for.
 Aktuelt står man over for såvel store som komplicerede  

 udfordringer bl.a. med implementering af vandrammedirektivet,  

 habitatdirektivet  

 og fuglebeskyttelsesdirektivet − direktiver, der gennemført efter såvel  

 ånd som bogstav vil betyde væsentlige natur- og miljøforbedringer i Danmark.  

 Direktiverne vil dog også betyde væsentlige ændringer i mange landbrug.
Dette skyldes bl.a., at landbruget i Danmark i dag er den  

 væsentligste kilde til belastning af miljøet med næringsstoffer og sammen med  

 anvendelsen af pesticider skaber store problemer med at opfylde dagens og  

 fremtidens målsætninger for den økologiske kvalitet af grundvand,  

 overfladevand  

 og naturområder.
Landbrugets samlede belastning af natur og miljø skal derfor  

 reduceres.
Landbruget er et vigtigt erhverv i Danmark, og landbrugslandet  

 er en vigtig del af vores landskab.
Men landbrugsproduktionen skaber stadig  

 dag  

 for dag miljøproblemer i Danmark  natur- og miljøtilstanden er  

 alarmerende.  

 Med dette beslutningsforslag ønsker forslagsstillerne at stramme op på  

 reglerne  

 for landbruget, hvilket blandt andet indebærer indførelse af en ny type  

 miljøregulering, hvor hvert enkelt landbrug skal miljøgodkendes individuelt.
Fremtidens produktionslandbrug bliver mere og mere at sammenligne  

 med industrivirksomheder.
Der er tale om produktioner, hvor miljøpåvirkningen  

 fra de største gårde svarer til spildevandspåvirkningen fra store provinsbyer  

 med 50.000-70.000 indbyggere.
Individuel miljøregulering For at skabe en bedre balance mellem landbrug og miljø skal der  

 indføres nye regler for miljøregulering af landbrugserhvervet, der styrker  

 hensynet til miljøet.
De nye regler for miljøregulering af landbrugserhvervet  

 indebærer krav om, at den enkelte landbrugsbedrift skal have en individuel  

 miljøgodkendelse.
Landbrug skal i videre omfang underlægges  

 miljøbeskyttelseslovens kapitel 5 om forurenende virksomhed.
I dag er  

 bedrifter  

 med husdyrproduktion på under 250 dyreenheder ikke underlagt samme krav som  

 andre miljøbelastende erhverv.
Landbruget bør fratages denne særstatus.
Det  

 foreslås, at landbrugsbedrifter på  

 30 ha  

 og derover eller med produktion på mere end 42 dyreenheder skal ansøge om  

 miljøgodkendelse på lige fod med andre forurenende virksomheder.
Samtidig  

 skal  

 godkendelsen omfatte hele aktiviteten på bedriften.
Den individuelle godkendelse skal baseres på de naturgivne  

 forhold i området på samme måde, som det gælder for industrien.
Det  

 indebærer,  

 at den enkelte landbrugsbedrift tildeles en 8-årig miljøgodkendelse, der ud  

 fra  

 en helhedsvurdering fastlægger vilkårene for driften af landbruget i form af  

 konkrete anvisninger, vilkår og påbud.
Den 8-årige miljøgodkendelse vil efter  

 indarbejdelse af EUs procedurekrav til bl.a. inddragelse af  

 offentligheden og udredning  

 af sagens indhold erstatte VVM-proceduren for de store husdyrbrug samt den  

 eksisterende miljøgodkendelse, der udarbejdes efter miljøbeskyttelsesloven.
Kravet om individuel miljøgodkendelse af den enkelte  

 landbrugsbedrift tilfører miljøreguleringen af landbruget en tiltrængt  

 dimension: hensynet til og belastningen af det lokale miljø og den lokale  

 natur.
Det vil skabe en mere effektiv reduktion af landbrugets belastning,  

 hvor  

 det betyder mest for naturen.
Den fremtidige regulering af landbruget skal  

 ikke  

 alene foregå ved generelle regler i f.eks. husdyrgødningsbekendtgørelsen, men  

 myndighederne  

 får også nogle instrumenter til lokalt at regulere husdyrproduktionens  

 påvirkning af miljø, natur og befolkning.
Individuelle miljøgodkendelser vil også give landmanden en række  

 fordele.
Ordningen vil gøre det helt tydeligt, hvilke reguleringer,  

 støtteordninger og områdeudpegninger der gælder for den enkelte bedrift.
Ud  

 fra  

 denne viden får landmanden et redskab, der kan benyttes til at drive  

 landbruget  

 mere miljøvenligt.
En sådan tilbundsgående, individuel undersøgelse af  

 samtlige  

 danske landbrug vil gøre det nemmere at leve op til kravene i EUs  

 vandrammedirektiv.
Samtidig kan en grundig og regelmæssig gennemgang af en bedrifts  

 miljøbelastning føre til en mere miljøvenlig og mere ressourceoptimal  

 produktion.
En ansøgning om miljøgodkendelse skal bl.a. indeholde oplysninger  

 om anvendelse af den bedst tilgængelige teknik.
Det vil sige at ansøgeren får  

 lejlighed til at redegøre for mulighederne for at indrette produktionen mere  

 miljømæssigt forsvarligt, eksempelvis ved at substituere særlig skadelige  

 stoffer med mindre skadelige stoffer.
Erfaringer med miljøgodkendelser af  

 industrivirksomheder tyder på, at en individuel regulering tilskynder  

 udviklingen  

 af ny teknologi og mere miljørigtige produktionsmetoder.
 En individuel miljøgodkendelse skal som minimum tage udgangspunkt  

 i følgende fire parametre:
   

 	  

 Landbrugets udledning  

  dvs. stofbalancen på den enkelte bedrift.
   

 	  

 Påvirkning af sårbare naturtyper  

 og ressourcer (herunder også grundvand og vandområder).
   

 	  

 Kulturhistorien på og  

 omkring ejendommen.
   

 	  

 Den kumulative  

 belastning i regionen.
I miljøgodkendelsen fastsættes konkrete og målrettede vilkår for  

 hver enkelt bedrift, og miljøgodkendelsen skal således sikre, at bedriftens  

 produktion overholder nogle ønskede rammer.
Der skal således fastsættes  

 konkrete krav til det maksimale stoftab fra bedriften  det vil sige, at  

 godkendelsen  

 skal indeholde specifikke krav til tab af nitrat og fosfor samt  

 ammoniakudledning.
Kravene fastsættes blandt andet ud fra, hvor mange  

 næringsstoffer eventuelle sårbare naturtyper og vandressourcer i området kan  

 tåle at blive belastet med.
Denne regulering er i fin overensstemmelse med  

 vandrammedirektivets krav om operationelle målsætninger.
Miljøgodkendelsens krav til landbrugets udledning skal bygge på  

 det kumulative princip i de situationer, hvor flere bedrifter påvirker den  

 regionale natur.
Det medfører, at miljøreguleringen tager hensyn til, hvad  

 den  

 lokale natur kan tåle, og at udgangspunktet for miljøgodkendelsen er den  

 samlede  

 belastning af et område.
En landmands ønske om at udvide eller ændre sin  

 bedrift skal således vurderes i forhold til den samlede miljøbelastning fra  

 alle bedrifter i lokalområdet.
Konsekvensen kan blive, at selv om en bedrift  

 isoleret set overholder miljøkravene, kan en ansøgning om udvidelse eller  

 ændring afvises, hvis den samlede belastning i området er større end den  

 lokale  

 naturs tålegrænser.
 Mere konkret skal vurderingen af landbrugets påvirkning af de  

 sårbare naturtyper tage udgangspunkt i de enkelte naturtypers tålegrænser.  

 Det  

 betyder, at den individuelle regulering skal foregå ud fra mere generelle  

 kriterier og instrumenter, og den nærmere metode skal fastlægges, så der  

 bliver  

 tale om erstatningsfri regulering.
 I forbindelse med miljøgodkendelsen gennemgås ejendommens  

 naturarealer, og der udformes en naturplan, der fastsætter konkrete  

 retningslinjer  

 for forbedring, bevarelse eller genopretning af naturen på ejendommen.  

 Naturplanen skal tage udgangspunkt i amtets/regionens  

 naturkvalitetsplanlægning  

 for området og både fastlægge landmandens indsats for at indfri disse  

 målsætninger og medvirke til at sikre skabelse af ny natur.
Naturplanen skal således omfatte en beskrivelse af bedriftens  

 naturarealer og en stillingtagen til forvaltningen af disse.
Til naturarealer  

 henregnes: Beskyttede naturområder under naturbeskyttelseslovens § 3, andre  

 levesteder for vilde dyr og planter (dvs. andre biotoper som for eksempel  

 læhegn  

 og markskel), kulturhistoriske værdier, brakarealer, sprøjtefrie randzoner  

 samt  

 områder, hvor der foregår miljøvenlig drift (MVJ). Hertil kommer en  

 beskrivelse  

 af eventuelle større naturområder, som ligger nær ved bedriftens egne  

 arealer.
 Naturplanen skal endvidere indeholde en beskrivelse af bygge- og  

 beskyttelseslinjer på ejendommen samt ejendommens placering i forhold til  

 drikkevandsinteresser.
 Endvidere kan  

 miljøgodkendelsen fastsætte vilkår for arealanvendelsen f.eks. i form af  

 aftaler om, at dele af jorden skal overgå til særlig miljøvenlig drift eller  

 udlægges til naturarealer.
Skriftlig  

 fremsættelse Torben Hansen  

  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om ændring  

 af reguleringen af landbrugets miljøpåvirkning.
(Beslutningsforslag  

 nr.
B 61).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
