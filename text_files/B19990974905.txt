Bestemmelser om helbredskrav BL 6-05   

 Udgave 4, 3. juni 1999 I medfør af  § 34 og § § 73 i lov om luftfart, jf.  

 lovbekendtgørelse nr. 373 af 4. juni 1997, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende  

 luftfartscertifikater (BL 6-02), følgende:
1. Referencedokumenter 1.1 Joint Aviation Requirements (JAR), JAR-FCL 1, seneste  

 udgave.
 1.2 Joint Aviation Requirements (JAR), JAR-FCL 2, seneste  

 udgave.
 1.3 Joint Aviation Requirements (JAR), JAR-FCL 3, seneste  

 udgave.
 1.4 BL 6-03, Bestemmelser om certificering, generelt,  

 seneste udgave.
2. Definitioner Akkrediteret medicinsk konklusion - AMK (ICAO  

 Accredited Medical Conclusion - ICAO AMC):
 En konklusion nået i et samråd mellem  

 lægelige, operative, juridiske og eventuelt andre sagkyndige, alle  

 udpeget af Statens Luftfartsvæsen.
 Autoriseret flyvelæge (Authorised Medical  

 Examiner - AME):
 En læge, der i henhold til JAR-FCL er autoriseret  

 til at udføre helbredsundersøgelser af ansøgere til og  

 indehavere af luftfartscertifikater.
 Flyvemedicinsk center (Aeromedical Centre - AMC).
 En lægelig instans, der i henhold til JAR-FCL er  

 godkendt til at udføre særlige, udvidede  

 helbredsundersøgelser af ansøgere til og indehavere af  

 luftfartscertifikater.
 Flyvemedicinsk sektion (Aeromedical Section - AMS):
 Den lægelige sagkundskab, der som del af  

 luftfartsmyndigheden eller specielt bemyndiget hertil af denne varetager  

 myndighedens opgaver i forbindelse med helbredsgodkendelse af ansøgere  

 til og indehavere af luftfartscertifikater.
 Helbredsgodkendelse (Medical Certificate (MC):
 Et bevis, der er udstedt af en instans eller person,  

 bemyndiget hertil i henhold til JAR-FCL, og som meddeler indehaveren  

 helbredsgodkendelse til pågældende luftfartscertifikat i  

 overensstemmelse med kravene i JAR-FCL.
3. Anvendelsesområde 3.1 Denne BL fastsætter bestemmelser for de  

 helbredsmæssige krav, som skal være opfyldt for at få  

 udstedt og bevare et certifikat udstedt af Statens Luftfartsvæsen.
3.2 Certifikater, der er omfattet af JAR-FCL Ansøgere til eller indehavere af certifikater eller  

 beviser udstedt i henhold til eller omfattet af JAR-FCL skal opfylde de krav,  

 der fremgår af JAR-FCL 3 for opnåelse og bevarelse af  

 helbredsgodkendelse til pågældende certifikat eller bevis.
3.3 Certifikater, der ikke er omfattet af JAR-FCL 3.3.1 Ansøgere til eller indehavere af certifikater  

 eller beviser, som ikke er omfattet af JAR-FCL, skal opfylde de  

 helbredsmæssige krav, der fremgår af JAR-FCL 3.
 3.3.2 Ansøgere til eller indehavere af certifikat  

 som flyveleder eller flyvemaskinist skal opfylde Class 1 Medical  

 Requirements.
 3.3.3 Ansøgere til eller indehavere af certifikat  

 som svæveflyver, fører af varmluftsballon, fører af  

 ultralet fly, AFIS-operatør eller kabinebesætningsmedlem skal  

 opfylde Class 2 Medical Requirements.
 3.3.3.1 Ansøgere til eller indehavere af certifikat  

 som kabinebesætningsmedlem skal dog ikke opfylde de krav til farvesans  

 og syn, som fremgår af JAR-FCL 3.340 pkt. (b)(3) og (b)(4) samt JAR-FCL  

 3.345.
 3.3.4 Gyldighedsperioder for helbredsmæssige  

 godkendelser fremgår af JAR-FCL 3.
 3.3.4.1 Gyldighedsperioder for helbredsgodkendelser  

 begrænset til gyldighed for flyveledercertifikat er dog 2 år  

 indtil det fyldte 40. år og derefter 1 år.
 3.3.4.2 Gyldighedsperioder for helbredsgodkendelser  

 begrænset til gyldighed for de certifikater, der er nævnt under  

 pkt. 3.3.3 ovenfor, er dog 1 år efter det fyldte 65. år.
 3.3.5 Udstedelsesundersøgelse og  

 undersøgelser, der foretages senere end 2 år efter udløb  

 af hidtidig helbredsgodkendelse, til helbredsgodkendelse Class 1 skal  

 foregå ved et flyvemedicinsk center, der er godkendt af Statens  

 Luftfartsvæsen.
 3.3.6 Undersøgelser til helbredsgodkendelse, der  

 foretages senere end 5 år efter udløb af hidtidig  

 helbredsmæssig godkendelse skal foretages som  

 udstedelsesundersøgelse.
 3.3.7 Førstegangsudstedelse af helbredsgodkendelse  

 (Medical Certificate) skal foretages af Statens Luftfartsvæsen.  

 Helbredsgodkendelse på baggrund af fornyelsesundersøgelser kan  

 udstedes af flyvelæger, der er autoriseret hertil af Statens  

 Luftfartsvæsen, jf. pkt. 3.8.
3.4 I forbindelse med en helbredsundersøgelse skal  

 ansøgeren på en formular, der er godkendt af Statens  

 Luftfartsvæsen, underskrive en erklæring om sine egne og sin  

 families helbreds- og arvelighedsforhold.
Ansøgeren skal endvidere med  

 sin underskrift bekræfte sin tilladelse til, at luftfartsvæsenet  

 eller eventuelt en lægelig instans, der er godkendt af  

 luftfartsvæsenet, indhenter supplerende lægelige oplysninger.
3.4.1 Formularens spørgsmål skal besvares  

 så fuldstændigt og nøjagtigt som muligt.
Urigtige eller  

 mangelfulde oplysninger vil kunne medføre inddragelse af erhvervet  

 godkendelse.
 Anm.: Forsætlig afgivelse af urigtige  

 oplysninger, herunder fortielse af oplysninger, er strafbart efter  

 straffelovens § 163.
 3.5 Den undersøgende flyvelæge eller det  

 flyvemedicinske center fremsender undersøgelsesresultatet til Statens  

 Luftfartsvæsens flyvemedicinske sektion (AMS) på en formular, der  

 er godkendt af luftfartsvæsenet.
 3.6 I tvivlstilfælde, eller hvis den foreliggende  

 dokumentation ikke udgør et tilstrækkeligt vurderingsgrundlag,  

 kan Statens Luftfartsvæsen forlange supplerende undersøgelser  

 foretaget.
 3.7 Statens Luftfartsvæsen træffer på  

 grundlag af det samlede undersøgelsesresultat afgørelse om  

 helbredsgodkendelse eller underkendelse og kan herunder omgøre en  

 afgørelse, der er truffet af en flyvelæge eller en lægelig  

 instans efter pkt. 3.8.
 3.7.1 Der kan knyttes vilkår til en godkendelse.
 3.8 Statens Luftfartsvæsen kan på  

 særlige vilkår bemyndige læger og lægelige instanser  

 til at foretage de undersøgelser, der er krævet for udstedelse  

 og fornyelse af helbredsgodkendelse samt til udstedelse af  

 helbredsmæssig godkendelse (Medical Certificate).
4. Dispensation 4.1 Dispensation kan meddeles, hvis det må formodes,  

 at den konstaterede mangel ikke medfører, at ansøgeren er eller  

 vil blive ude af stand til at udføre tjeneste på sikker  

 måde.
Dispensation kan dog ikke meddeles til indehavere af certifikat  

 udstedt i henhold til JAR-FCL, hvis dispensationen i henhold til disse  

 bestemmelser ikke er mulig.
 4.2 Der skal ved overvejelserne om dispensation tages  

 hensyn til ansøgerens evner, dygtighed eller andre forhold af  

 betydning for egnetheden samt til, under hvilke forhold  

 certifikatrettighederne skal udøves.
5. Klageadgang Afgørelser truffet af Statens Luftfartsvæsen  

 efter bestemmelserne i denne BL kan påklages til Trafikministeriet.
6. Ikrafttræden og  

 overgangsbestemmelse 6.1 Denne BL træder i kraft den 1. juli 1999.
 6.2 Samtidig ophæves BL 6-05, 3. udgave af 30. juli  

 1990.
 6.3 Helbredsgodkendelser, som er udstedt i henhold til  

 hidtil gældende bestemmelser, og som er gyldige pr. 1. juli 1999,  

 bevarer gyldigheden indtil den påførte udløbsdato.  

 Herefter skal fornyelse ske efter reglerne i denne BL.
