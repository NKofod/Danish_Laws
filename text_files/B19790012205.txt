 I henhold til § 3, stk. 2, og § 10 i lov om kapitaltilførselsafgift  

 (lovbekendtgørelse nr. 604 af 10. december 1975) bestemmes:
§ 1.  De afgiftspligtige selskaber m.v. skal, inden 4  

 uger efter at afgiftspligt er indtrådt, indgive anmeldelse til  

 statsskattedirektoratet, regnskabs- og opkrævningsafdelingen, postboks 100,  

 3460 Birkerød, ved udfyldelse af den blanket, som ministeriet for skatter og  

 afgifter har ladet udarbejde.
Blanketten kan fås udleveret i  

 statsskattedirektoratet, i amtsskatteinspektoraterne og i  

 aktieselskabsregisteret.
 Stk. 2.  Ved afgiftsanmeldelsens indsendelse skal de  

 dokumenter m.v. vedlægges, som er nævnt i anmeldelsesblankettens  

 bilagsfortegnelse.
 § 2.  Statsskattedirektoratet træffer afgørelse om  

 fritagelser efter lovens § 3, stk. 2. Afgørelsen kan påklages til ministeriet  

 for skatter og afgifter (skattedepartementet).
 § 3.  Kapitaltilførselsafgiften opkræves for hele  

 landet af statsskattedirektoratet, regnskabs- og opkrævningsafdelingen,  

 postboks 100, 3460 Birkerød.
 § 3.  Bekendtgørelsen træder i kraft den 1. april  

 1979. Ministeriet for skatter og afgifters bekendtgørelse nr. 331 af 27. juni  

 1978 ophæves.
