Direktoratet for statens sindssygehospitaler justitsministeriet påpeget  

 ønskeligheden af, at personer, som er anbragt på sindssygehospital i henhold  

 til dom eller kendelse afsagt i medfør af straffelovens § 70, hurtigere og  

 lettere udskrives til familiepleje, end det almindeligvis sker under den  

 hidtil praktiserede ordning.
Direktoratet har i så henseende bl.a. henvist  

 til, at en kendelse, som dekreterer familieplejeanbringelse, kan gøre psykisk  

 skade, hvis den ikke effektueres straks eller i hvert fald efter kortere tids  

 forløb, hvortil kommer det ret lange tidsrum, som kan gå mellem rejsningen af  

 spørgsmålet om familieplejeanbringelse og tidspunktet for kendelsens  

 afsigelse, hvor patientens tilstand kan have ændret sig i ugunstig retning -  

 eventuelt fordi patienten ikke forstår, hvorfor afgørelsen trækker ud -,  

 således at grundlaget for kendelsen er forrykket i en sådan grad, at den ikke  

 bør efterkommes .
Hertil har justitsministeriet over for direktoratet udtalt, at de nævnte  

 vanskeligheder formentlig vil kunne overvindes ved anklagemyndighedens og  

 domstolenes bistand, og ministeriet har endvidere henvist til, at den  

 tidligere dom eller kendelse om anstaltsanbringelse ved den nye kendelse kan  

 ændres til at lyde på, at den pågældende skal være undergivet  

 sindssygeforsorg eller på, at domfældte kan anbringes i familiepleje, når  

 egnet plads er fundet.
Ministeriet har i denne forbindelse peget på  

 muligheden for tilvejebringelse af dom eller kendelse lydende på, at den  

 pågældende skal undergives sindssygeforsorg, der ikke kan anses udelukket ved  

 ordlyden af straffelovens § 70, og som i sig selv afgiver hjemmel for  

 overlægen til på egen hånd at træffe bestemmelse om domfældtes anbringelse i  

 familiepleje.
 I den anledning skal jeg til d'herrers (statsadvokaters) orientering  

 udtale følgende:
 Med hensyn til sindssyge og lignende personer, for hvis vedkommende der er  

 tale om at påstå foranstaltning i medfør af straffelovens § 70, jfr. §§ 16 og  

 17, bragt i anvendelse, kan der forekomme tilfælde, hvor hensynet til  

 retssikkerheden ikke er så påtrængende, at dom til eller kendelse om  

 anbringelse i sindssygehospital kan skønnes fornøden, men hensynet dog må  

 tilgodeses så vidt, at den tiltalte eller den tidligere til underkastelse af  

 de i straffelovens § 70 omhandlede mindre indgribende forholdsregler dømte  

 person, henholdsvis den tidligere til anbringelse i sindssygehospital dømte  

 bør søges underkastet, respektive fortsat undergivet sindssygehospitalets  

 myndighed.
Med henblik på anklagemyndighedens overvejelse af spørgsmålet om valg af  

 påstand i henhold til straffelovens § 70 bør det imidlertid fremhæves, at  

 anvendelsen af dom til eller kendelse om undergivelse af sindssygeforsorg må  

 være betinget af, at forbrydelsen ikke er grov, eller at den pågældendes  

 forhold ikke afgiver stærkere formodning for recidiv, hvorved bemærkes, at  

 sondringen mellem »anbringelse i sindssygehospital« og  

 »sindssygeforsorg« på forhånd vil være vanskeligere at drage i det  

 enkelte tilfælde, end tilfældet er med hensyn til den tilsvarende, inden for  

 åndssvageforsorgen kendte sondring, når henses til, at området vedrørende  

 åndssvage er forholdsvis homogent, medens de sindssyge og disses sygdomme og  

 udviklingsmuligheder er meget forskelligartede.
Det bør endvidere erindres,  

 at omfanget af det område, hvor det herefter på forhånd skulle være muligt at  

 overlade sindssygehospitalet en udvidet kompetance i forhold til hidtidig  

 praksis, yderligere indskrænkes derved, at der i de omhandlede sager ofte vil  

 være basis for tiltalefrafald efter stedfunden frivillig indlæggelse på  

 sindssygehospital eller lignende.
 Under henvisning til det anførste skal jeg anmode d'herrer statsadvokater  

 om at have opmærksomheden henvendt på sådanne tilfælde, hvor der efter det  

 ovenfor anførte kan være tale om allerede i dommen eller i kendelse i medfør  

 af straffelovens § 70, stk. 3, at åbne adgang for vedkommende overlæge til at  

 udskrive til familiepleje en som sindssyg domfældt person uden særligt  

 samtykke fra retsmyndighederne, idet jeg uanset det i afsnit III B i  

 nærværende embedes cirkulære nr. 260 af 7. december 1932 udtalte indtil  

 videre skal bede samtlige sådanne sager forelagt mig til resolution med  

 hensyn til påstandens formulering i nævnte henseende.
 Jeg forudsætter, at de under Deres embede hørende politimestre  

 (politidirektøren i København) gøres bekendt med indholdet af nærværende  

 skrivelse, idet det samtidig bedes indskærpet politimestrene  

 (politidirektøren), at sager, hvori der af sindssygehospitalerne afgives  

 indstilling om prøveudskrivning (anbringelse i familiepleje) af personer,  

 anbragt i sindssygehospital i henhold til dom eller kendelse, fremmes med  

 størst mulig hurtighed.
Det bemærkes, at foranstående retningslinier ikke alene vedrører statens  

 sindssygehospitaler men også andre til modtagelse af domfældte sindssyge  

 anvendte anstalter, såsom Sct.
Hans hospital og kolonien Filadelfia.
 Efter den givne anledning skal jeg anmode Dem om at føre kontrol med, at  

 tilbageholdelsen af sindssyge (herunder personer dømt til »anbringelse i  

 sindssygehospital eller epileptikerhospital«) , der har begået mindre  

 betydelige forbrydelser, og som ikke umiddelbart kan antages at frembyde  

 aktuel recidivfare eller fare for sig selv eller andre, ikke udstrækkes  

 unødigt længe.
 Det tilføjes, at jeg har anmodet direktoratet for statens  

 sindssygehospitaler, Københavns magistrats 2. afdeling og kolonien  

 Filadelfia, Dianalund, om en udtalelse med henblik på etablering af en  

 ordning, hvorefter der, for så vidt angår personer, der fremtidig måtte blive  

 undergivet sindssygeforsorg i henhold til dom eller kendelse afsagt i medfør  

 af straffelovens § 70, af overlægerne på statens sindssygehospitaler, Sct.  

 Hans hospital og Filadelfia meddeles vedkommende statsadvokat indberetning,  

 når en sådan person efter sindssygevæsenets bestemmelse anbringes i  

 sindssygehospital (herunder epileptikerhospital), samt når den pågældende  

 påny udskrives til familiepleje.
