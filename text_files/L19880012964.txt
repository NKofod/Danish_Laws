 Den 23. september 1988 undertegnedes i København en  

 finansieringsoverenskomst mellem Danmark og Burkina Faso, ifølge hvilken den  

 danske regering yder Burkina Faso bunden gavebistand til et beløb af 135  

 millioner kroner.
 I henhold til overenskomsten, som trådte i kraft på datoen for dens  

 undertegnelse, anvendes en del af beløbet til indkøb i Danmark af udstyr til  

 vandforsyningen i en halv snes byer, og desuden vil det elværk i Bobo  

 Dioulasso, som blev opført i medfør af finansieringsoverenskomsten af 21.  

 juni 1984, blive udvidet med en ny dieselgenerator og elnettet blive udbygget  

 i en række byer.
