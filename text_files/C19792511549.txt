 Enhver ansat ved en redningsstation har pligt til at yde hjælp til  

 personer, der er eller må formodes at være i nød på søen, ved de danske  

 kyster.
Reglement for mandskabet.
 1.
 Redningsstationens mandskab er pligtig til at efterkomme de ordrer,  

 anvisninger eller påbud, der måtte blive givet af Farvandsdirektoratet  

 og/eller stationslederen i forbindelse med tjenstlige forhold samt arbejder  

 ved redningsstationen.
 2.
 Ved ethvert tilkald til redningsstationen, redningsfartøjet eller på et  

 andet af stationslederen angivet sted har det ved redningsstationen ansatte  

 mandskab pligt til at give møde på hurtigste måde.
 3.
 Såfremt en situation til søs eller ved kysten er af en sådan karakter, at  

 der kan opstå eller er opstået behov for hjælp fra redningsstationens side  

 til personer, som er, eller må formodes at være i nød, har mandskabet pligt  

 til ufortøvet at efterkomme stationslederens ordrer, påbud eller anvisninger  

 til at yde, forsøge at yde eller være klar til at yde den hjælp, som  

 redningsstationen kan assistere med i det foreliggende tilfælde.
 4.
 Når stationslederen tilkalder redningsstationens mandskab for afholdelse  

 af øvelse med redningsmateriellet, prøvesejlads med redningsfartøjet eller  

 prøvekørsel med køretøj for mobilt raketmateriel, skal det tilkaldte mandskab  

 give møde og udføre alt, hvad den pågældende aktivitet kræver.
 Under øvelser skal mandskabet tilstræbe at opnå den rette færdighed i at  

 betjene alt redningsmateriellet på bedste og hurtigste måde, herunder også  

 førstehjælpsudstyret og i forbindelse hermed brug af midler og metoder til  

 genoplivning.
 Ved øvelser med redningsfartøj skal motorpasseren gøre det øvrige mandskab  

 bekendt med betjening af motoren.
Under enhver form for sejlads med redningsfartøjet skal alle være iført  

 redningsvest.
Bådføreren (bådformanden) har pligt til at påse, at dette påbud  

 overholdes.
 5.
 Når redningsmateriellet, herunder også redningsfartøj samt køretøj ved  

 redningsstationer med mobilt raketmateriel, har været i anvendelse, skal  

 materiellet rengøres og klargøres, så det atter er klar til hurtig udrykning.
 6.
 Konstaterer nogen af mandskabet fejl eller mangler ved  

 redningsmateriellet, skal stationslederen underrettes omgående, for at  

 forholdet kan blive afhjulpet snarest.
 7.
 Såfremt en ansat ved redningsstationen på grund af sygdom eller anden  

 årsag ikke er i stand til at varetage sin tjeneste, meddeles dette til  

 stationslederen med angivelse af forventet varighed.
 8.
 Hvis nogen af mandskabet ønsker fravær fra redningsstationen i indtil 3  

 uger, skal anmodning herom fremsættes til stationslederen med anvisning af en  

 af stationslederen godkendt stedfortræder.
 Ved ønsket fravær i mere end 3 uger skal anmodning herom -ligeledes med  

 anvisning af godkendt stedfortræderindsendes til Farvandsdirektoratet gennem  

 stationslederen og med dennes eventuelle bemærkninger.
 9.
 Der kan i særlige tilfælde, og efter skriftlig anmodning til  

 Farvandsdirektoratet indsendt gennem stationslederen og med dennes eventuelle  

 bemærkninger, gives en ved redningsstationen ansat orlov i indtil 6 måneder.
 En sådan anmodning kan kun forventes imødekommet, såfremt den pågældende  

 har været fastansat i mindst 1 år og endvidere stiller en af stationslederen  

 godkendt stedfortræder.
I orlovsperioden oppebærer den pågældende ikke løn.
Denne udbetales til  

 stedfortræderen.
 10.
 Når ansatte blandt mandskabet ønsker at afgå fra Farvandsvæsenets  

 tjeneste, skal stationslederen modtage skriftlig afskedsansøgning fra den  

 pågældende mindst 3 måneder før det ønskede fratrædelsestidspunkt.
 11.
 Afskediges personel ved redningsstationen fra Farvandsvæsenets tjeneste på  

 grund af alder, svagelighed eller anden ham utilregnelig årsag, har  

 vedkommende adgang til at opnå pension (understøttelse) efter de til enhver  

 tid gældende regler, p.t. »Regulativ for beregning m. v. af  

 understøttelse til redningsvæsenets personale og dettes enker« af 1.  

 oktober 1955.
 12.
 Indtræffer der i tjenesten ulykkestilfælde, hvorved ansat personel ved  

 redningsstationen kommer til skade, modtager vedkommende hjælp i form af  

 dagpenge eller invaliditetserstatning i henhold til den til enhver tid  

 gældende lovgivning om arbejdsskadeforsikring.
Medfører tilskadekomsten afsked fra Farvandsvæsenets tjeneste uden  

 erstatning for invaliditet, tilkommer der den pågældende pension i henhold  

 til det under pkt. 11 nævnte regulativ.
Såfremt den pågældende har indgået  

 ægteskab før tilskadekomsten, tilkommer der den eventuelle enke pension efter  

 samme regulativ.
 13.
Dersom nogen ved en redningsstation ansat mister livet i Farvandsvæsenets  

 tjeneste, ydes der den eventuelle enke en i overensstemmelse med  

 »Regulativ for beregning m.v. af understøttelse til redningsvæsenets  

 personale og dettes enker« pension.
Enken såvel som eventuelle børn  

 under 18 år kan tillige tillægges erstatning i henhold til lovgivning om  

 arbejdsskadeforsikring.
 14.
 Nærværende reglement erstatter »Reglement for det ved  

 redningsstationerne ansatte mandskab« af 1. oktober 1955.
 Farvandsdirektoratet, 1. december 1979.
