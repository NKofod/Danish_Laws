Udtalt af voldgiftsretten, at kontraktens honorarbestemmelse om  

 ydelsers honorering efter byggeudgift, der som specialbestemmelse måtte gå  

 forud for kontraktens almindelige bestemmelser og i det hele måtte være  

 gældende for honorarberegningen, måtte forstås således, at beregning efter  

 byggeudgift forudsatte, at den økonomiske ramme blev overholdt.
Da denne  

 forudsætning ikke var opfyldt, tilpligtedes arkitektfirmaet at anerkende, at  

 det havde fået tilkendt et samlet honorarbeløb, der oversteg, hvad man efter  

 kontrakten kunne kræve.
K E N D E L S E i Voldgiftssag nr.
C 2927 K v/X mod A arkitektfirma a/s 1. Den 13. juli 1989 afsagde Retsudvalget under B kendelse i en af A  

 arkitektfirma a/s mod K Kommune v/X indbragt sag om honorar for udført  

 arkitektarbejde i forbindelse med projektering og opførelse af et kulturhus i  

 Z-sted.
I kendelsen hedder det:
 »Efter gennemgang af sagsakterne og efter at have hørt de uddybende  

 forklaringer i forbindelse med fremmødet vurderer retsudvalget, at A  

 arkitektfirma a/s er berettiget til et projekteringshonorar på kr. 882.739,-  

 excl. moms, som beregnet i brev af 24. november 1988.
 Udvalget finder ikke, at arkitektfirmaet er berettiget til at oppebære  

 honorar for omprojektering, som anført i faktura af 18. oktober 1988.
Udvalget har ikke set det som sin opgave at præcisere  

 betalingstidspunktet, ligesom der ikke er taget stilling til renteberegning,  

 idet bestemmelser herom fremgår af honoraraftalen.« Der er mellem parterne enighed om, at beløbet 882.739 kr. rettelig skal  

 være 822.739 kr.
2. Denne kendelse har K Kommune v/X i medfør af ABR 75 pkt. 9.0.3.  

 indbragt for en i henhold til »Regler for behandling af sager ved  

 Voldgiftsretten for Bygge- og Anlægsvirksomhed« nedsat voldgiftsret,  

 bestående af arkitekt m.a.a.
Holger Tangaa Hansen, arkitekt m.a.a.
Jens  

 Guldbæk og højesteretsdommer Palle Kiil, sidstnævnte som formand.
For voldgiftsretten har klagerne nedlagt påstand om, at indklagede A  

 arkitektfirma a/s, skal anerkende alene at være berettiget til et  

 projekteringshonorar på 687.270 kr. excl. moms for det udførte  

 arkitektarbejde.
Med betalinger afviklet senest den 6. marts 1990 har  

 klagerne betalt dette beløb samt et tilsynshonorar med 171.820 kr. og et  

 byggeledelseshonorar med 86.770 kr. eller i alt 945.860 kr. excl. moms.
 Indklagede, der for voldgiftsretten har frafaldet kravet om honorar for  

 omprojektering i henhold til faktura af 18. oktober 1988, har påstået  

 klagerne tilpligtet at anerkende, at indklagede er berettiget til et  

 projekteringshonorar på 822.739 kr. med tillæg af moms, og at indklagede som  

 følge heraf også er berettiget til et tilsynshonorar på 25% heraf eller  

 205.684 kr. excl. moms samt et honorar for byggeledelse på 5% af samtlige  

 projekteringshonorarer, svarende til 5% af et anslået beløb på i alt  

 2.022.739 kr. eller 101.137 kr. excl. moms, alt med sædvanlig procesrente fra  

 svarskriftets indgivelse til voldgiftsretten den 8. november 1989.  

 Differencen 183.700 kr. med tillæg af moms eller i alt 224.114 kr. udgør  

 således indklagedes samlede krav med tillæg af renter.
3. Af sagen fremgår, at kommunalbestyrelsen i Z-sted i november 1987  

 udskrev en indbudt projektkonkurrence om et kulturhus på et areal ved  

 rådhuset og biblioteket i Z-sted.
Til at deltage i konkurrencen indbød man 6  

 arkitektfirmaer, herunder indklagede.
I konkurrenceprogrammet, som var  

 grundlaget for konkurrencen og i konkurrenceteknisk henseende var godkendt af  

 B's konkurrenceudvalg, hed det bl.a.:
»3. KONKURRENCEOPGAVEN 3.1. Helhedsplanen for området.
Som tidligere omtalt ønsker kommunen, at der tilvejebringes en  

 helhedsløsning for området.
De konkurrerende skal derfor på bebyggelsesplanen  

 udover kulturhusets placering og adgangsforhold også angive, hvorledes en  

 udvidelse af rådhuset kan indpasses.
Udvidelsen vil omfatte ca. 3.500 (m2)  

 bruttoareal og forventes at indeholde normale kontorer.
 3.2. Funktionsprogram for kulturhuset.  .......
 Kulturhuset opbygges omkring de 4 primærmoduler: Teater/koncertsal,  

 biograf/børneteater, foyer og lokal radio/TV,.....
 3.5. Økonomi.
Det samlede bruttoarealbehov er ..... ansat til 12-1400 (m2). I  

 forbindelse hermed har kommunalbestyrelsen fastlagt en økonomisk ramme på  

 13,5 mill. kr. for selve opførelsen af kulturhuset.
Beløbet er inklusive  

 honorar m.v.
Hertil kommer, at der er afsat 3,0 mill. kr. til stole, lys og  

 sceneindretning samt 2,0 mill. kr. til ændring af tilkørsel og  

 parkeringsarealer.
Opførelsesudgifterne er vurderet ud fra det byggeindeks,  

 der er gældende på tidspunktet for konkurrencens udskrivning.
Alle beløb er  

 eksklusive moms.
 3.6. Opgavens videreførelse.
Arbejdet med projektets videreførelse overdrages vinderen af konkurrencen.  

 I forbindelse hermed er det dog en forudsætning, at projektet, på det  

 grundlag konkurrencen er udskrevet, kan realiseres inden for den af  

 kommunalbestyrelsen vedtagne økonomiske ramme.
Endvidere skal det oplyses, at  

 kommunen har indgået en aftale med X om, at de skal virke som  

 forretningsfører for projektets gennemførelse.
 4. KONKURRENCETEKNISKE BETINGELSER ........
4.3. Konkurrenceforslagets omfang Forslaget skal omfatte følgende materiale:
 1. Situationsplan i mål 1:500. ......
 2. Hovedtegninger af kulturhuset i mål 1:200. .....
 3. Aksonometrisk afbildning af områdets samlede bebyggelse i mål 1:500.
 4. Perspektiver eller andre rumlige fremstillinger af kultur- huset.
 5. Perspektiver eller andre rumlige fremstillinger af karakte- ristiske  

 træk i interiøret.
6. Beskrivelse.
Der ønskes en kort redegørelse (max. 5 sider i A4-format)  

 for forslagets hoveddisposition, konstruktion, materialevalg m.v. i 3  

 eksemplarer, hvoraf det ene opklæbes på tegningerne, de andre indleveres  

 sammen med forslaget.
Det er ønskeligt, om de løse eksemplarer indeholder  

 illu- strationer af den foreslåede løsning, herunder en situa- tionsplan.
 7. Modeller modtages ikke; derimod kan modelfotografier indsen- des. .....
4.9. Vederlag Under forudsætning af, at forslaget er konditionsmæssigt ....., ydes der  

 hver af de indbudte arkitektfirmaer et vederlag på kr. 75.000 excl. moms, som  

 kommer til udbetaling, når konkurrencen er endelig afgjort.
Dog skal  

 vinderens vederlag betragtes som a conto på det fremtidige honorar m.m.  

 .....« Som supplement til konkurrenceprogrammet blev der den 8. december 1987  

 afholdt et orienteringsmøde på rådhuset i Z-sted med deltagelse af bl.a.  

 repræsentanter for de indbudte arkitektfirmaer og et flertal af  

 dommerkomiteens medlemmer.
I referatet fra mødet, der er udarbejdet af  

 konkurrencens sekretær, arkitekt MAA C fra B, hedder det bl.a.:
»Borgmester D bød velkommen og gav i fortsættelse heraf et kort rids  

 af opgavens indhold.
I forbindelse hermed understregede D betydningen af, at  

 det af kommunen afsatte rådighedsbeløb på 13,5 mio. kr. til kulturhusets  

 opførelse respekteredes af de konkurrerende.
 Herefter indbød D de konkurrerende til at stille spørgsmål.
Spørgsmål 1 Kan det oplyses, om der er sikkerhed for, at kulturhuset bliver opført? Svar Under forudsætning af, at byggeriet kan holdes inden for de angivne  

 økonomiske rammer, vil det blive opført.
I kommunens budget for 1988 er der  

 til selve byggeriet afsat 3,5 mio. kr. og i 1989 er der afsat 10,0 mio. kr.  

 Beløbene er indeksreguleret.
Spørgsmål 2 Er man også ansvarlig for de 5 mio. kr., der er omtalt i programmet til  

 henholdsvis inventar og vejarbejde m.m.? Svar Nej. .....
Spørgsmål 8 Får vinderen af konkurrencen også til opgave at projektere  

 rådhusudvidelsen? Svar Det kan der ikke siges noget om p.t. .....
Spørgsmål 10 Må man som konkurrencedeltager selv udpege den ingeniør, man vil  

 samarbejde med? Svar Ja, men vedkommende skal formelt godkendes af kommunen i forbindelse med  

 opgavens overdragelse.
Herefter udspandt der sig en længere dialog mellem kommunens  

 repræsentanter og de konkurrerende med udgangspunkt i et spørgsmål fra en af  

 kommunens repræsentanter om, hvordan de konkurrerende vurderer opgaven i  

 forhold til bl.a. anlægssummens størrelse.
Fra denne dialog er udledt  

 nedenstående spørgsmål og svar: .....
På spørgsmålet om anlægssummens størrelse i forhold til opgaven blev der  

 fra de konkurrerende givet udtryk for, at det var ikke at betragte som  

 urealistisk, men nok noget anstrengt.
I forbindelse hermed fandt man det  

 vigtigt at påpege, at dommerkomiteen tilsvarende må tage økonomien alvorlig  

 ved bedømmelsen.
Borgmester D sluttede mødet af med at takke for deltagelsen og oplyste, at  

 referatet fra mødet ville blive udsendt snarest og indgå som en del af  

 konkurrencegrundlaget. .....« Det af indklagede udarbejdede konkurrenceprojekt blev af et flertal i  

 dommerkomiteen udpeget som vinder af konkurrencen.
I dommerkomiteens  

 betænkning af 16. februar 1988 hedder det bl.a.:
 » INDLEDNING .....
 Udover at der i konkurrenceprogrammet var udtrykt ønske om et smukt og  

 velfungerende hus, var der oplyst, at kommunalbestyrelsen havde fastlagt en  

 økonomisk ramme på 13,5 mill. kr. for selve opførelsen af kulturhuset. .....
Sidst men ikke mindst har dommerkomiteen indgående drøftet og vurderet  

 forslagenes muligheder for at kunne realiseres inden for den i programmet  

 angivne økonomiske ramme.
Dette spørgsmål har på linie med de æstetiske og  

 funktionelle krav og ønsker været en grundlæggende forudsætning, som var alle  

 parter bekendt, hvorfor komiteen har fundet det væsentligt at lade foretage  

 en økonomisk analyse af udvalgte forslag for derigennem at kunne vurdere  

 deres muligheder for en virkeliggørelse.
Analysen lader ane, at nogle af forslagene vanskeligt kan imødekomme de  

 økonomiske krav uden bl.a. funktionelt at lide derunder.
Hertil kommer at  

 enkelte forslag qua den bygningsmæssige disponering sandsynligvis ville lide  

 under kravet om en økonomisk tilpasning.
 Dommerkomiteen har derfor også tillagt det betydning, at en evt. såkaldt  

 »økonomisk bearbejdning« kan ske, uden at et forslags  

 hoveddisposition og væsentligste kvaliteter lider derved.
KONKLUSION Som det fremgår af de indledende bemærkninger, er dommerkomiteen fuldt ud  

 opmærksom på opgavens sværhedsgrad.
Alle forhold taget i betragtning har et  

 flertal i komiteen besluttet at udpege forslag Y som vinder af konkurrencen  

 og skal henvise til den særlige omtale af forslaget. .....
DOMMERKOMITEENS BEMÆRKNINGER TIL DE ENKELTE FORSLAG FORSLAG NR: Y, VINDERFORSLAG Udarbejdet af A arkitektfirma a/s ved E og F.
 Medarbejdere: G, H, I. .....
Det er et smukt, funktionelt hus, som gennem en sikker  

 arkitektonisk/teknisk behandling synes at indfri også konkurrenceudskriverens  

 ønsker med hensyn til en rimelig anlægsøkonomi. .....' 4. Straks efter afslutningen af konkurrencen indledte parterne nærmere  

 forhandlinger om realiseringen af vinderprojektet.
Det viste sig herunder, at  

 det ville blive vanskeligt at overholde den af kommunalbestyrelsen vedtagne  

 økonomiske ramme for byggeriet.
I en foreløbig honorarberegning af 14. marts  

 1988, som indklagede udarbejdede til brug for drøftelserne med X som  

 forretningsfører for kommunen som bygherre, hedder det således bl.a.:
»KULTURHUS I Z-sted NOTAT - FORELØBIG HONORARBEREGNING Byggeriet forudsættes udbudt som fagentrepriser.
 Nedenstående beregning er udregnet efter specialnorm for bygningsarbejder  

 - arkitekter - juni 1977 samt vejledning af maj 1979.
 Forudsætningerne er i konkurrenceprogrammets opstilling med hensyn til  

 pkt. 3.5 Økonomi:
 Den samlede anlægsudgift er udregnet efter index 512, oktober 1987.
 Det nye index pr. 1. januar 1988 for en etageejendom er 521, hvilket giver  

 en anlægsudgift på 18,83 mill.
 Honorarberettiget byggeudgift anslås til 18,83 - 2,83 = 16,0 mill. kr.
 Honorar for ydelserne 2.02 - 2.06 beregnet i henhold til den udelte formel  

 giver:
Under forhandlingerne drøftede man forskellige forslag til besparelser.
I  

 et notat af 17. marts 1988 redegjorde indklagede nærmere for  

 besparelsesforslag på tilsammen 1.070.000 kr. og for honorarberegningen ved  

 en samlet honorarberettiget byggeudgift på 13,9 mio. kr. excl. moms, hvortil  

 man havde udregnet bygningsdelsoverslaget efter omkostningsindex 521. I  

 notatet hedder det herom bl.a.:
 Den 22. marts 1988 afholdt byggeudvalget sit første møde, hvorunder man  

 drøftede den forventede overskridelse af den økonomiske ramme for byggeriet.  

 Umiddelbart efter mødet udarbejdede arkitekt J, X, følgende  

 »budgetmæssige status«:
 Sideløbende med disse forhandlinger havde indklagede viderebearbejdet  

 konkurrenceprojektet til et dispositionsforslag, der er dateret den 30. marts  

 1988. Af forslaget fremgår bl.a., at bruttoetagearealet var beregnet til ca.  

 1566 (m2), og at håndværkerudgifterne var beregnet til ca. 11,7 mio. kr.  

 excl. moms under visse, nærmere angivne forudsætninger.
 I det efterfølgende projektforslag, der er dateret den 25. april 1988, var  

 arealet beregnet til ca. 1600 (m2). I et senere indføjet overslag over  

 byggeudgifterne er disse beregnet til i alt 12,3 mio. kr. excl. moms, idet  

 der som - hovedsagelig fordyrende - faktorer i forhold til  

 dispositionsforslaget er anført følgende forhold:
 »1. Geotekniske undersøgelser har vist ca. 90 cm ikke bæredygtig fyld  

 over hele grunden. 2. Ca. 3 meter vandtryk på kælderkonstruktionen. 3.  

 Forøgelse af etageareal.
Overslaget indeholder ikke 10% til uforudseelige udgifter, men kun  

 5%.« 5. Efter yderligere forhandlinger indgik parterne den 8. juli 1988 den  

 aftale om teknisk rådgivning og bistand, der som udgangspunkt regulerer  

 parternes mellemværende, herunder indklagedes honorarkrav.
I aftalen hedder  

 det bl.a.:
 »Denne aftale er i overensstemmelse med aftaleformular udarbejdet  

 juni 1978 af praktiserende Arkitekters Råd/Danske Arkitekters Landsforbund  

 samt Dansk Ingeniørforening og Ingeniør-Sammenslutningen i samarbejde med  

 Boligministeriets udvalg om teknikerregler, der repræsenterer Staten,  

 Amtsrådsforeningen, Kommunernes Landsforening, Københavns Kommune,  

 Frederiksberg Kommune og Boligselskabernes Landsforening. .....
 7. ØKONOMISK GRUNDLAG FOR OPGAVENS LØSNING.
 7.1. Økonomisk ramme: Byggeriet ..... er ved konkurrencens udskrivelse  

 forudsat gennemført inden for en samlet anskaffelsessum, incl. hono- rarer og  

 omkostninger, på 13.500.000 kr. excl. moms. (Prisniveau oktober 1987,  

 svarende til byggeomkostnings- indeks for montagebyggeri på 512).
7.2. Overslag: Rådgiveren har kalkuleret håndværkerudgifterne til  

 12.300.000 kr. excl. moms i forbindelse med projektforslag- et.  

 (Byggeomkostningsindeks 521). Dette overslag fremkom ved at reducere  

 rådgivernes tillæg vedr. uforudseelige udgifter fra 10% til 5%. Hvis det  

 korrigerede overslag - jvf. 1. punktum - ved pris- indhentningerne  

 overskrides med mere end 645.000 kr. excl. moms (indeks 521) - og hvis der  

 ikke foreligger særlige for- hold, ....., skal rådgiveren, i samarbejde med  

 klienten, revidere projektet uden vederlag.
De 645.000 kr. svarer til 5% af  

 oprindeligt overslag fra rådgiveren på 12.900.000 kr. excl. moms.
8. HONORAR 8.1. De ..... nævnte ydelser honoreres principielt efter bygge- udgift,  

 jvf. specialnormer for bygningsarbejder.
Udelt for- mel anvendes.
Der  

 henvises til vedhæftede bilag.
Honoraret beregnes endeligt ved accept af  

 tilbud, jvf. pkt. 7.1., efter hvilket summen af håndværkerudgifter, honorarer  

 og omkostninger skal respektere en samlet ramme.
Honoraret er derefter fast  

 uanset eventuelle uforudsete ekstraudgifter, prisstigninger eller  

 prisreguleringer m.v. .....
8.2. Byggeledelse honoreres med 5% af det under pkt. 8.1. udreg- nede  

 projekteringshonorar og er derefter fast.
Fagtilsyn ..... honoreres med et  

 fast beløb på 20% af det under pkt. 8.1. udregnede projekteringshonorar og er  

 der- efter fast.
Udføres arbejdet i fagentreprise, vil fagtilsyn- et dog  

 blive honoreret med 25% af projekteringshonoraret. .....
13. TVISTER.
Jvf.
ABR 75 pkt. 9, med den tilføjelse, at tvister indtil  

 200.000,00 kr., dog ikke honorartvister, skal afgøres ved de almindelige  

 domstole.
14. SÆRLIGE BESTEMMELSER.
Til aftalen hører følgende bilag:  

 Honorarberegning af 20. juni 1988.« I den til aftalen hørende  

 honorarberegning af 20. juni 1988 hedder det bl.a.: » HONORARBEREGNING -  

 UDELT FORMEL Regneeksempel med håndværkerudgift som anført i dispositi-  

 onsforslag.
6. Den 23. august 1988 afholdtes licitation, hvis resultat viste, at en  

 realisering af det da foreliggende projekt ville indebære en væsentlig  

 overskridelse af den samlede økonomiske ramme for byggeriet, således at det  

 var nødvendigt at drøfte yderligere besparelser.
Til brug for disse  

 drøftelser, der bl.a. fandt sted på et byggeudvalgsmøde den 29. august 1988,  

 udarbejdede arkitekt J fra X den 25. august 1988 en oversigt over de  

 honorarer, der - som »minimum«, »maximum'eller  

 »medium« - ville påløbe som omkostninger i 1988 og 1989 til  

 henholdsvis arkitekter og ingeniører, X og øvrige.
De samlede honorarudgifter  

 - bortset fra kvalitetssikringshonoraret - var i oversigten opgjort til  

 minimum 2.600.000 kr., maximum 3.240.000 kr. og »medium« til  

 2.920.000 kr.
Der blev endvidere af indklagede udarbejdet et katalog over  

 mulige besparelser, dateret den 26. august 1988, hvorefter de samlede  

 anslåede besparelser på en lang række af projektets poster beløb sig til  

 866.500 kr. og - hvis biografen udgik - yderligere 1,5 mio. kr.
I referatet fra byggeudvalgsmødet den 29. august 1988 hedder det bl.a.:  

 » Sag nr. 1 Vedr.
LICITATION d. 23.8.88 ---------------------------  

 Fortegnelse over budene er fremsendt.
Orientering v. h.h.v.
X og A. ad 1: Til  

 efterretning.
Sag nr. 2- Vedr. ØKONOMI ------------- Anlægsbudget kulturhus i  

 forhold til laveste bud.
Mulig- hederne for at holde rammen. ad 2: Et flertal  

 i byggeudvalget vedtog, at der optages forhand- linger med billigste  

 tilbudsgivere.
Sideløbende foretages en fornyet gennemgang af det samlede  

 projekt med henblik på en reduktion og billiggørelse. ..... Resultatet af  

 forhandlingerne og den fornyede gennemgang forelægges på byggeudvalgsmødet  

 den 13.9.1988. .....« I referatet fra byggeudvalgsmødet den 13.  

 september 1988 hedder det bl.a.: » Sag nr. 1. Vedr.
OMKOSTNINGER VED OPFØRELSE AF  

 KULTURHUS. ---------------------------------------------- Resultatet af  

 forhandlingerne med billigste tilbudsgivere og den fornyede gennemgang af  

 projektet fremlægges af X.
Skriftligt materiale vil blive uddelt på mødet. ad  

 1: Et flertal (A og F) indstiller, at Kulturhuset opføres for et beløb på kr.  

 13.450.000 samt kr. 2.900.000 til honorarer, i alt kr. 16.350.000.  

 (Byggeindex 570 pr. 1.4.1989). Gruppe C kan acceptere en pris på kr.  

 13.500.000 incl. hono- rarer, + index.
Det senere aftalte beløb til  

 kvalitetssikring m.v. er ikke med i ovennævnte pris. .....« 7. Efter at indstillingen fra byggeudvalgets flertal var tiltrådt af  

 kommunalbestyrelsen, udarbejdede arkitekt J fra X den 19. oktober 1988 et  

 notat til internt brug vedrørende honorarfastsættelsen.
Det hedder heri  

 bl.a.:
 »Den samlede anskaffelsessum er, med byggeudvalgets behandling af  

 sagen den 13.09.88, øget til 16.350.000 kr., hvoraf håndværkerudgifterne ikke  

 må overstige 13.450.000 kr., således at der er 2.900.000 kr. til  

 omkostninger.
Den mulige honorarmasse udgør 86,8% af kravene.
Imidlertid er de to  

 ingeniørfirmaers honorarkrav baseret på et varslet niveau pr. 01.04.88, som  

 kan beregnes at ligge knap 26% over det niveau, der er godkendt af  

 Boligministeriet og Kommunernes Landsforening.
 For ikke at stille ingeniørfirmaerne unødigt ringe, hviler denne  

 honorarberegning på en begrænset spredning af reduktioner.
 Arkitektfirmaets honorarkrav reduceres således til 92,8%, mens de to  

 ingeniørfirmaers honorarkrav reduceres til 82,9%.
 Resultatet af X's honorarberegninger blev meddelt indklagede ved skrivelse  

 af 21. oktober 1988, hvori det hedder:
 »Som det er Jer bekendt, vedtog et flertal af K Kommunalbestyrelses  

 byggeudvalg på mødet den 13. september 1988 at løfte rammebeløbet for  

 håndværkerudgifter + omkostninger for så vidt angår selve Kulturhuset til  

 16.350.000 kr.
Da det nu er lykkedes at holde håndværkerudgifterne i ave omkring  

 13.450.000 kr., er det skabt plads til en samlet ramme for omkostninger på  

 ca. 2,9 mio. kr.
Dette gør det ikke muligt at imødekomme rådgivernes  

 honorarkrav fuldt ud.
I så fald skulle omkostningsrammen have været ca.  

 350.000 kr. højere.
 Denne situation er forudset i overenskomstens pkt. 7.1. og pkt. 8.1.
 For A betyder det, at det projekteringshonorar, der blev fremsat krav om  

 under forårets forhandlinger, reduceres med ca. 6,5% til 687.270 kr. excl.  

 moms.
 Incl. honorar for byggeledelse og fagtilsyn bliver det samlede honorar  

 945.860 kr. excl. moms, hvortil kommer de aftalte honorarer for ajourføring  

 af projekt og for kvalitetssikring, jfr. følgende opstilling:
Hvis rådgiverne finder, at der er tale om fordelingsmæssige problemer i  

 den nu afsluttede sparerunde, må jeg tilråde, at disse løses ved direkte  

 forhandlinger rådgiverne imellem.« Indklagede besvarede skrivelsen ved den i Retsudvalgets kendelse omtalte  

 skrivelse af 24. november 1988, hvori det hedder bl.a.:
 »Der kan ikke herske tvivl om, at aftalegrundlaget er ABR af juli  

 1978 samt specialnorm for bygningsarbejder, arkitekter, juni 1977.
Da definitionen af den honorarberettigede byggeudgift ifølge  

 specialnormens pkt. 3.2.4.1 er afgørende for honorarberegningen, har vi i  

 medfølgende bilag gjort rede for denne byggeudgift, som den har udviklet sig  

 fra projektstart til accept.
Tallene er gjort sammenlignelige ved at føre dem  

 frem eller tilbage til index 544, der er det beregnede index på  

 licitationsdagen 23.08.88.
 Disse tilbage- eller fremdaterede beløb anvendes derfor i nedenstående  

 beregninger. .....
 Vi er af den opfattelse, at den honorarberettigede byggeudgift for 85% af  

 honoraret som det mindste beløb er bilagets pkt. 05, kr. 13.280.020.
 Dette vil give følgende honorar:
 Det fremføres både i aftalen og i X's brev, at projektet skal overholde en  

 økonomisk ramme.
Denne ramme var ved konkurrencens udskrivelse i oktober 1987 og senere ved  

 aftalens indgåelse kr. 13.500.000. Denne ramme danner da også senere grundlag  

 for honorarets beregning.
Se honoraraftalens bilag A.1.
 På byggeudvalgets møde den 13.09.1988 blev beløbsrammen hævet til kr.  

 16.350.000. (Ingen indexangivelse). Vi deltog ikke i fastlæggelsen af denne  

 beløbsramme, men blev først bekendt med den ved kommunaldirektørens skrivelse  

 af 26.08.1988, som vi fik udleveret på byggeudvalgsmødet den 13.09.88. Det i  

 skrivelsen anførte beløb på ca. kr. 2.900.000 til honorar mv. henviser til X.  

 Trods gentagne anmodninger har vi først i X's brev af 21.10.88 fået kendskab  

 til den os tiltænkte andel af disse udgifter.
 Ved aftalens indgåelse hvor rammebeløbet var kr. 13.500.000 ved indeks  

 512, svarede vores honorarandel på kr. 734.941 til ca. 5,4%.
 Med et rammebeløb på nu kr. 16.350.000 og en honorarandel på ca. kr.  

 815.000 er andelen kun ca. 5%.
 Da honoraret til fagtilsyn og byggeledelse relaterer sig til de øvrige  

 honorarer, har vi ikke medtaget disse i nærværende svar.
Det af X foreslåede honorar er således aldeles uacceptabelt, og vi skal  

 derfor anmode om, at vore synspunkter fremføres for K kommune, og vi deltager  

 naturligvis gerne i en forhandling herom.« 8. Honorartvisten blev herefter indbragt for Retsudvalget under B, over  

 for hvem X i skrivelse af 23. januar 1989 fremkom med en redegørelse for X's  

 og bygherrens syn på honorarsagen.
I skrivelsen hedder det bl.a.:
»Projekt Y, A's forslag, fik tildelt 1. præmien og ved de  

 efterfølgende rådslagninger tilkendegav A, at et nærmere overslag viste, at  

 det ville blive vanskeligt at overholde den fastsatte anskaffelsessum på 13,5  

 mill. kr.
X måtte som forretningsfører indskærpe nødvendigheden af, at det  

 udstukne rammebeløb blev respekteret og vedlagte oversigt af 22.3.1988 blev  

 det grundlag, hvorpå K kommunalbestyrelses byggeudvalg fortsatte arbejdet med  

 K kulturhus.
Det viser en anskaffelsessum en smule højere end 13,5 mill. kr.,  

 men efter fradrag af indekseringen er overskridelsen på 3,3% så beskeden, at  

 det må siges at ligge indenfor kalkulationens usikkerhed.
De i oversigten  

 angivne honorarer stammer fra de oprindelige honoraroverslag fra A - ganske  

 vist reduceret lineært med en tilsvarende reduktion af håndværkerudgifterne  

 for at få plads til det hele inden for den forudsatte anskaffelsessum.
Under de følgende honorarforhandlinger, gennem april, maj og juni måned  

 1988, blev der fremlagt honorarberegninger som viste betydelig større  

 honorarer end de tal, der i henhold til oversigten af 22.3.1988 kunne  

 afsættes.
Problemet blev kontraktmæssigt løst ved principalt at henvise til  

 den samlede økonomiske ramme for byggeriets gennemførelse, for hvilken  

 rådgiverne har et særligt ansvar - subsidiært at vedhæfte arkitekternes  

 honorarberegninger som et bilag til overenskomsten og henvise til dem som et  

 princip, der ideelt set burde følges, hvis det overordnede mål tillod det.
Vi  

 skal her i særlig grad henvise til sammenhængen mellem kontraktens pkt. 7.1.  

 og 8.1., og vi skal særligt fremhæve den passus der hedder: »Honoraret  

 beregnes endeligt ved accept af tilbud jvf. pkt. 7.1. efter hvilket summen af  

 håndværkerudgifter, honorarer og omkostninger skal respektere en samlet  

 ramme«.
Det er denne endelige beregning der sker ved X's brev af  

 21.10.1988. ......
 Problemstillingen fremgår bl.a. af bilag af 25.8.1988, hvor X også til  

 brug for K kommunalbestyrelses byggeudvalg viser hovedtallene på  

 omkostningssiden opgjort efter en minimumsmodel, som er de oprindelige tal  

 fra 22.3.1988 - maksimum-model, som er summen af de samlede honorarkrav - og  

 et medium, som er forretningsførelsens forslag til en konklusion på  

 spørgsmålet.
 K kommunalbestyrelses byggeudvalg har ikke på noget tidspunkt før den  

 13.9.1988 vedtaget at hæve den oprindelige ramme på 13,5 mio. kr. (512). De  

 12,3 mio. kr. i anslåede håndværkerudgifter stammer fra projektforslag og  

 blev indsat i kontrakten til beskrivelse af omprojekteringsklausulen.
Først på mødet den 13.9.1988 tager byggeudvalget stilling til spørgsmålet  

 om udvidelse af en ramme.
Det er dog på ingen måde en generel udvidelse til  

 16.350.000 kr., som hævdet af A i brev af 24. november 1988.
Som det fremgår af vedlagte udskrift af byggeudvalgets protokol, er det en  

 forlods fordeling på henholdsvis håndværkerudgifter og omkostninger.
Der  

 skabes herved mulighed for at kontrahere håndværkerudgifter på 13.450.000 kr.  

 og for at løfte omkostningsniveauet fra minimum til medium, hvilket giver de  

 sidste 2,9 mio. kr.
Beslutningen er på mange måder god for A.
Dels blev den  

 ledsaget af en beslutning om at udbetale forskudsrater på 60-65% af hele  

 entreprisesummen, hvorved A blev fritaget for en kæmpe arbejdsindsats med at  

 spare de sidste ca. 500.000 kr. ned til 13.450.000 kr. uden nogen form for  

 vederlag, jfr. de efterfølgende afsnit.
 Dels frigjorde man A fra bindingen til den oprindelige anskaffelsessum,  

 som ellers ville have krævet yderligere indhug i projektet, ganske vist som  

 honoreret indsats, og endelig skete der en opregulering af alle honorarer til  

 det nævnte mediumniveau.
For en ordens skyld skal det fremhæves, at repræsentanter fra A's  

 tegnestue har overværet samtlige møder i K kommunalbestyrelses byggeudvalg  

 omkring disse spørgsmål. .....' Efter yderligere brevveksling med sagens parter og et møde med  

 repræsentanter for disse den 24. maj 1989 afsagde Retsudvalget som nævnt  

 kendelse den 13. juli 1989, hvorefter indklagede fandtes berettiget til et  

 projekteringshonorar på - rettelig - 822.739 kr. excl. moms.
9. For voldgiftsretten har arkitekt J fra X forklaret bl.a., at han blev  

 involveret i sagen omkring årsskiftet 1987/88, da han overtog sagen fra  

 forretningsfører N.
Indklagedes vinderprojekt forekom realistisk inden for  

 den afstukne økonomiske ramme.
Under de følgende forhandlinger viste det sig  

 imidlertid, at rammen ikke kunne holde.
Fra X's side gjorde man det klart, at  

 det var afgørende, at rammen ikke blev overskredet, og at projektet ellers  

 ikke kunne forventes realiseret.
Byggeudvalget var dog indstillet på at leve  

 med en mindre overskridelse svarende til de 3,3%, som afhørte havde beregnet  

 i den »budgetmæssige status« af 22. marts 1988. Baggrunden for de  

 udgiftsstigninger, som overslagene i dispositionsforslaget og det senere  

 projektforslag viste, var indklagedes manglende evne til at finde  

 besparelser.
Der var simpelthen ikke plads til at tilfredsstille et  

 »sofistikeret ambitionsniveau«.
Det væsentlige var, at den  

 økonomiske ramme holdt.
De stadigt voksende omkostninger skyldtes ikke  

 supplerende bygherreønsker, heller ikke vedrørende arealet, som i  

 projektforslaget var øget i forhold til konkurrenceprojektet.
Det øgede  

 vandtryk har dog muligt virket fordyrende.
Det gælder derimod ikke  

 kvalitetskontrollen, som var helt uden for budgettet. Økonomien blev drøftet  

 under et møde den 5. maj 1988 på borgmesterens kontor, hvor indklagede  

 ønskede hele dele af projektet taget ud, hvilket blev afslået.
Den eneste  

 lettelse, indklagede opnåede, var, at de 10% til uforudseelige udgifter blev  

 nedsat til 5% svarende til 645.000 kr. som nævnt i kontrakten af 8. juli 1988  

 punkt 7.2. Kontrakten er udarbejdet af afhørte på grundlag af de  

 forhandlinger, man havde haft i løbet af foråret.
Der blev lavet flere  

 udkast, som blev sendt til indklagede, der så kom med forslag til ændringer  

 og tilføjelser.
Kontraktens punkt 8.1. indeholder en sammenkobling af en  

 principal og en subsidiær bestemmelse.
Det principale er den økonomiske  

 ramme, som er nævnt i punkt 7.1., og hvortil der henvises i punkt 8.1. Kun  

 hvis det lykkedes indklagede at holde udgifterne inden for denne ramme,  

 skulle honoraret beregnes efter byggeudgift.
Dette er kommet til udtryk ved  

 anvendelsen af ordet »principielt«, som man ellers ikke plejer at  

 bruge i aftaler med teknikere.
Bilaget til kontrakten er alene et  

 regneeksempel.
Indklagede var repræsenteret i byggeudvalgsmødet den 29.  

 august 1988 og fremkom ikke med indvendinger mod det oplæg til mødet, som  

 afhørte havde lavet, og som resulterede i den senere vedtagelse af et samlet  

 honorarbeløb på 2,9 mio. kr.
Indklagede er heller ikke fremkommet med  

 indvendinger mod fordelingen af det samlede honorarbeløb.
10. Stadsbibliotekar O har forklaret bl.a., at han er forvaltningschef for  

 det kulturelle område i kommunen.
Han var sekretær i byggeudvalget og havde  

 kontakten til de eksterne rådgivere under byggeriet.
Den økonomiske ramme,  

 som var opstillet for dette, var det meget vigtigt for kommunen at få  

 overholdt, idet der ikke havde været absolut enighed i kommunalbestyrelsen  

 om, hvorvidt man overhovedet skulle have et kulturhus.
Det blev under hele  

 forløbet kraftigt understreget over for de deltagende arkitekter, at  

 økonomien var altafgørende.
11. Arkitekt E, der er medindehaver af det indklagede arkitektfirma, har  

 forklaret bl.a., at han var leder af projektet vedrørende kulturhuset.
Den  

 økonomiske ramme, der var anført i konkurrencematerialet, var vel ikke en  

 usædvanlig bestemmelse, men kunne alene opfattes som en hensigtserklæring og  

 ikke nogen bindende ramme, som konkurrencedeltagerne var forpligtet til at  

 overholde.
Under forhandlingerne om dispositionsforslaget og det senere  

 projektforslag gav afhørte udtryk for, at det ikke ville være muligt at komme  

 ned på de 13,5 mio. kr., som var rammen, i hvert fald ikke uden at sløjfe  

 væsentlige dele af projektet, hvad man ikke ville.
Afhørte var kun delvis med  

 i forhandlingerne om kontrakten af 8. juli 1988. Forhandlingerne foregik  

 hovedsagelig pr. telefon på grundlag af oplæg fra X.
Slutresultatet følte  

 afhørte som et diktat, man var nødt til at acceptere, fordi man nu var kommet  

 så langt med arbejdet, at man vanskeligt kunne stoppe.
12. Arkitekt P, der er ansat i det indklagede arkitektfirma, har forklaret  

 bl.a., at han var byggeleder og tilsynsførende under byggeriet.
Han har  

 deltaget i forhandlingerne om kontrakten af 8. juli 1988 og betragtede den  

 økonomiske ramme, som er anført i punkt 7.1. og 8.1., som udtryk for en  

 hensigtserklæring.
Ordet »principielt« har afhørte ikke forstået  

 eller hæftet sig ved.
13. Arkitekt F, der tidligere har været ansat i det indklagede  

 arkitektfirma, har forklaret bl.a., at han deltog i arbejdet med  

 projekteringen af kulturhuset helt fra starten og frem til indvielsen.
Han  

 mener ikke, at han under forhandlingerne om økonomien er blevet præsenteret  

 for den af arkitekt J udarbejdede oversigt over minimum-, maximum- og  

 mediumhonorarer, som skal have været fremme under byggeudvalgsmødet den 29.  

 august 1988. Han er ikke blevet gjort bekendt med, hvorledes man ville  

 fordele det samlede honorarbeløb på 2,9 mio. kr. mellem de deltagende  

 teknikere.
14. Til støtte for påstanden har klagerne anført, at en fortolkning af  

 kontrakten af 8. juli 1988, som må være afgørende for sagen, fører til, at  

 indklagede alene har krav på et projekteringshonorar på 687.270 kr. excl.  

 moms og de i forhold hertil beregnede honorarer for byggeledelse og  

 fagtilsyn.
Ved fortolkningen af kontrakten må der tages hensyn såvel til  

 kontraktens ordlyd som til en række supplerende momenter, som belyser  

 baggrunden for den indgåede aftale.
Efter ordlyden af honorarbestemmelsen i kontraktens punkt 8.1. sammenholdt  

 med punkt 7.1., hvortil der henvises, må bestemmelsen forstås således, at de  

 samlede udgifter inklusive honorarer skal holdes inden for den angivne  

 økonomiske ramme på 13,5 mio. kr. excl. moms.
Kun hvis man holdt sig inden  

 for denne ramme ved accept af de indhentede tilbud, skulle honoraret beregnes  

 efter byggeudgift i overensstemmelse med regneeksemplet i det til kontrakten  

 hørende bilag.
Kontrakten var et resultat af de forhandlinger, parterne førte  

 i foråret 1988, og ikke udtryk for noget diktat.
Kontrakten må derfor forstås  

 efter ordlyden.
Hertil kommer de yderligere fortolkningsbidrag, som fører til samme  

 resultat.
Af konkurrenceprogrammet, som var godkendt af B's  

 konkurrenceudvalg, fremgik således klart, at den økonomiske ramme for  

 projektet var de 13,5 mio. kr.
Rammen var vel ikke bindende for deltagerne,  

 men forhandlingerne om kontrakten af 8. juli 1988 er foregået ud fra denne  

 økonomiske ramme, som var afgørende for kommunalbestyrelsen, fordi der ikke  

 var politisk dækning for at gennemføre byggeriet, hvis rammen ikke kunne  

 holdes.
Forhandlingerne i foråret 1988 resulterede i, at der blev givet grønt  

 lys for gennemførelsen af projektet, fordi det viste sig, at der kun ville  

 blive tale om en uvæsentlig overskridelse af rammen.
På den baggrund blev  

 kontrakten af 8. juli 1988 indgået.
Ved den efterfølgende licitation viste  

 det sig imidlertid, at udgifterne ikke kunne holdes inden for rammen, således  

 at det var nødvendigt at finde frem til yderligere besparelser i projektet.  

 Man kunne fra bygherrens side have forlangt projektet fuldstændig revideret  

 uden vederlag efter bestemmelsen i kontraktens punkt 7.2., hvorefter  

 honoraret skulle have været beregnet i forhold til et således revideret  

 projekt.
I stedet valgte man - hvad der var til indklagedes fordel - at  

 forhøje den økonomiske ramme og fastlagde samtidig teknikerhonorarerne til i  

 alt 2,9 mio. kr., hvilket var et større beløb, end de samlede honorarer  

 ellers ville have været.
Den indbyrdes fordeling af honorarbeløbet mellem  

 teknikerne kan ikke være kommet bag på indklagede, som var byggeleder og  

 havde udarbejdet den oprindelige fordelingsplan.
Alt i alt må man konkludere,  

 at indklagede har opnået honorarer, som er højere, end man efter den indgåede  

 kontrakt havde rimelig grund til at regne med.
15. Indklagede har anført, at kontrakten af 8. juli 1988 med det  

 tilhørende bilag ikke giver fornødent grundlag for at fastslå, at beregningen  

 af honoraret er begrænset af bestemte økonomiske rammer.
En sådan var alene  

 afgørende for, i hvilket omfang indklagede skulle revidere projektet uden  

 vederlag.
Der var ikke tale om noget støttet byggeri, som indklagede ikke  

 beskæftiger sig med.
Man måtte derfor kunne regne med, at byggesagen svarede  

 til de sager, man normalt havde med at gøre.
Her var udgangspunktet en  

 konkurrence med en præmiesum på 75.000 kr. pr. deltager.
Man kan imidlertid  

 ikke som bygherre regne med at kunne bruge en sådan konkurrence som grundlag  

 for byggeriet med den ramme, som var angivet i konkurrenceprogrammet.
Ville  

 man det, måtte man have benyttet sig af omvendt licitation.
Forudsætningen  

 var derfor alene, at vinderforslaget skulle kunne realiseres, hvilket  

 efterfølgende skulle undersøges og overvejes nærmere.
Der var med andre ord  

 ingen forhåndsbinding til en bestemt byggesum og ingen forudsætning om, at  

 indklagede selv skulle »spæde til«, hvis projektet ikke kunne  

 realiseres inden for den angivne økonomiske ramme.
Efter konkurrencen foretog man på bygherreside forskellige, rent  

 foreløbige beregninger af rådgiverhonorarerne, som må karakteriseres som  

 meget optimistiske, hvad byggeudgifterne angik.
Og beregningerne sagde intet  

 om, hvorledes man forestillede sig, at arkitekthonoraret skulle reduceres  

 under de og de omstændigheder.
Ved udarbejdelsen af projektforslaget var man for politikernes skyld nødt  

 til at foretage ændringer, som bevirkede, at man kom ned på et overslag på  

 12,3 mio. kr. excl. moms i håndværkerudgifter.
Herefter blev kontrakten af 8.  

 juli 1988 indgået.
Punkt 7.1. kunne indklagede ikke have noget imod.
Det  

 indeholdt blot en korrekt oplysning, som man ikke ville modsætte sig, hvis  

 man på klagers side fandt det politisk nødvendigt at have bestemmelsen med.  

 Punkt 7.2. harmonerer ikke med 7.1. Der tales her om håndværkerudgifter på  

 12,3 mio. kr. excl. moms, hvilket må være det realistiske tal at regne med  

 ved fortolkningen af honorarbestemmelsen i punkt 8.1. Uden sikre holdepunkter  

 herfor kan man imidlertid ikke forstå denne bestemmelse således, at honoraret  

 maksimalt kan beregnes på grundlag af håndværkerudgifter på 12,3 mio. kr.,  

 også selv om byggeriet måtte vise sig at blive dyrere.
Det ville være en  

 meget hårdttrukket fortolkning, som oplysningerne i sagen ikke giver grundlag  

 for.
I øvrigt forlader man også senere denne ramme, fordi man ønsker  

 projektet gennemført.
Indklagede har nok deltaget i de senere  

 byggeudvalgsmøder, hvor det samlede honorarbeløb blev fastsat til 2,9 mio.  

 kr., men det blev ikke ved disse møder specificeret, hvorledes fordelingen  

 mellem teknikerne skulle ske.
 16. Voldgiftsretten skal udtale:
I overensstemmelse med det af klagerne anførte må honorarbestemmelsen i  

 punkt 8.1. i kontrakten af 8. juli 1988, der som specialbestemmelse må gå  

 forud for kontraktens almindelige bestemmelser og i det hele må være gældende  

 for honorarberegningen, forstås således, at beregning efter byggeudgift  

 forudsætter, at den økonomiske ramme på 13,5 mio. kr. excl. moms blev  

 overholdt.
Da denne forudsætning ikke er opfyldt, kan indklagede ikke få  

 medhold i den nedlagte påstand.
Voldgiftsretten tager derfor klagernes  

 påstand til følge, hvorved indklagede har fået tilkendt et samlet  

 honorarbeløb, som overstiger, hvad man efter kontrakten kunne kræve.
 T H I B E S T E M M E S :
 Indklagede A arkitektfirma a/s, skal anerkende alene at være berettiget  

 til et projekteringshonorar på 687.270 kr., et tilsynshonorar på 171.820 kr.  

 og et honorar for byggeledelse på 86.770 kr., eller i alt 945.860 kr. excl.  

 moms.
 Hver part skal bære egne omkostninger.
 Udgifterne ved voldgiftsrettens behandling af sagen skal betales af  

 parterne med halvdelen hver.
