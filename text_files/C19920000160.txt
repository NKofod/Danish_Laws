I.
Indledning Arbejdsministeriets bekendtgørelse nr. 13 af 3. januar 1992 om  

 betalingsordninger inden for arbejdsmarkedsuddannelserne giver nogle nye  

 muligheder for indtægtsfinansiering af arbejdsmarkedsuddannelser i henhold  

 til lovens kapitel 3, 4 og 5. De vigtigste generelle forhold er følgende:
A.
Forhold til gældende bestemmelser Bekendtgørelsen ændrer ikke ved de nuværende regelsæt i henhold til  

 ovennævnte lovbestemmelser, f.eks. hvad angår bestemmelserne om depositum.  

 Kurser, der udbydes i henhold til bestemmelser om virksomhedstilpassede  

 kurser med nedsatte statstilskud og indtægtsdækket virksomhed, er således  

 ikke omfattet af bekendtgørelsen.
B.
Administrative bestemmelser Nødvendige tekniske ændringer med hensyn til procedurer for optagelse,  

 opkrævning og regnskabsføring vil indgå i den løbende justering af de  

 forskellige retningslinier, Arbejdsmarkedsstyrelsen udsender til  

 kursusiværksætterne. - Der henvises således til disse.
II.
Bemærkninger til bekendtgørelsens enkelte paragraffer Til § 1 Bestemmelsen fastslår, at det primære formål med betalingsordningerne er  

 at skabe mulighed for en forøget kursusaktivitet.
Det betyder, at indførelse  

 af ordningerne kræver forøgede udgifter til administration, og at det  

 herudover kan blive nødvendigt at anvende en mindre del af indtægterne til  

 investeringer i udstyr m.v. til sikring af den nødvendige kapacitet.
Betalingsreglerne sigter ikke mod en ændret visitationspraksis.
Den, der  

 iværksætter uddannelsen, skal fortsat prioritere ansøgningerne ud fra et  

 samlet skøn over ansøgernes behov og det lokale arbejdsmarkeds behov.
Til § 2 Det følger af bestemmelsen, at ledige kursister er undtaget fra  

 betalingsreglerne.
I forbindelse med kursusoptagelsen vil der blive informeret om nærværende  

 betalingsregler, jf. iøvrigt indledningen pkt.
B.
 Arbejdsgiverens betalingsforpligtelser ved certifikater og meget dyre  

 kurser omfatter ansatte hos arbejdsgiveren på tidspunktet for kursistens  

 optagelse på kurset.
Til § 3 Bestemmelsen fastsætter under hvilke omstændigheder, der skal betales et  

 afmeldegebyr.
Til § 3, stk. 1 Det er tilstrækkeligt, at kursisten møder frem 1. kursusdag.
Frafald i  

 løbet af kurset giver ikke anledning til opkrævning af gebyr.
Til § 3, stk. 2 Framelding skal ske senest ugedagen inden kursets start, typisk mandagen  

 før.
Til § 3, stk. 4 Som gyldig grund til manglende fremmøde på første kursusdag kan nævnes  

 sygdom og barns første sygedag, hvor der er overenskomstmæssig dækning  

 hertil.
 Som gyldig grund for framelding senere end ugedagen inden kursusstart kan  

 nævnes dokumenteret sygdom.
Til § 4, stk. 1 Der betales for hvert enkelt certifikat.
Hvis flere kurser i en  

 uddannelsesrække giver et selvstændigt certifikat, skal der betales for hvert  

 enkelt af disse.
Til § 4, stk. 2 Betalingen for de enkelte certifikater fastsættes under hensyntagen til  

 bl.a. uddannelsens længde og omkostninger. Øvrige udgifter i forbindelse med  

 certifikatprøver, som f.eks. lægeattest, berøres ikke af nærværende  

 betalingsregler.
 Revision vil typisk ske i forbindelse med godkendelse af nye  

 certifikatkurser eller ved væsentlige revisioner af eksisterende  

 uddannelsesplaner.
 Betaling opkræves, uanset om certifikatet udstedes på baggrund af  

 deltagelse i kurset eller ej.
Til § 4, stk. 3 Reglen betyder, at der ikke kan udstedes certifikat, såfremt betaling ikke  

 er foretaget.
Til § 5, stk. 1 Bestemmelsen bemyndiger chefen for Arbejdsmarkedsstyrelsen, efter  

 retningslinier godkendt af arbejdsministeren, efter forhandling med  

 Uddannelsesrådet til at fastsætte hvilke kurser, der skal være omfattet af  

 virksomhedsbetaling, samt betalingens størrelse.
 Bestemmelsen omfatter kurser, der foregår efter en foreløbig eller en  

 endelig uddannelsesplan, der er godkendt af de respektive uddannelsesudvalg  

 eller chefen for Arbejdsmarkedsstyrelsen.
Chefen for Arbejdsmarkedsstyrelsen udsender en gang årligt en oversigt  

 over kurser, der er omfattet af dette afsnit.
Oversigten revideres efter  

 behov, f.eks. ved godkendelse af nye uddannelsesplaner eller væsentlige  

 revisioner af eksisterende uddannelsesplaner.
Til § 5, stk. 2 Bestemmelsen indebærer, at betaling forud for kursusstart er en betingelse  

 for at deltage i kurset.
Hermed undgås ekstra administration ved  

 efterfølgende opkrævning.
Til § 5, stk. 4 Bestemmelserne om afmeldegebyr gælder, uanset om der sker tilbagebetaling  

 efter stk. 4.
Til § 6 Ved kursusiværksætter menes enhver, der er godkendt til at iværksætte  

 uddannelser efter lov om arbejdsmarkedsuddannelser og tilhørende  

 bekendtgørelser (AMU-centre og faglige efteruddannelsesudvalg). Der henvises  

 i øvrigt til vejledningens indledning pkt.
B.
Til § 8 Henvisningen til de nævnte paragraffer indebærer, at de pågældende  

 aktivitetsområder ikke er omfattet af bestemmelserne i bekendtgørelsen, da de  

 i forvejen er helt eller delvis indtægtsdækket og fortsat vil være højt  

 prioriteret inden for arbejdsmarkedsuddannelserne.
