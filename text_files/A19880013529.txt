(globalerstatningsloven) Herved bekendtgøres lov nr. 179 af 7. juni 1958 om  

 fordelingen af visse fra udlandet modtagne erstatninger med de ændringer, der  

 følger af lov nr. 851 af 23. december 1987.
 § 1.  Beløb, der efter aftale mellem Danmark og en  

 anden stat af denne sidste stat måtte blive udbetalt til den danske regering  

 som en samlet godtgørelse (globalerstatning) for tab, der er opstået som  

 følge af foranstaltninger fra denne anden stats side, bl.a. derved, at  

 ejendom er nationaliseret, inddraget eller på anden lignende måde unddraget  

 ejerne, vil være at fordele mellem de erstatningsberettigede i  

 overensstemmelse med reglerne i denne lov.
 Stk. 2.  Indeholder en aftale bestemmelser om udbetaling  

 af en globalerstatning for skader, opstået som følge af eller i forbindelse  

 med krig, krigslignende operationer, neutralitetskrænkelser, foranstaltninger  

 til værn mod sådanne, borgerkrig, oprør eller borgerlige uroligheder under  

 krig, kan industriministeren efter samråd med udenrigsministeren,  

 finansministeren og justitsministeren bestemme, at sådan globalerstatning  

 skal fordeles efter reglerne i denne lov.
 § 2.  Fordelingen af den til rådighed stillede  

 globalerstatning foretages af et af industriministeren nedsat nævn bestående  

 af en af industriministeren i samråd med justitsministeren udnævnt formand,  

 der skal opfylde betingelserne for at kunne udnævnes til dommer, samt 3 andre  

 medlemmer, af hvilke udenrigsministeren, finansministeren og  

 industriministeren hver udpeger et medlem.
 Stk. 2.  Industriministeren fastsætter nævnets  

 forretningsorden.
Stk. 3.  Industriministeren udnævner en sekretær for  

 nævnet.
Nævnets formand kan antage fornøden medhjælp.
§ 3.  Nævnet opfordrer ved 3 bekendtgørelser i  

 Statstidende alle, som mener sig berettiget til andel i erstatningsbeløbet,  

 til inden 3 måneder fra den første bekendtgørelse at regne at anmelde deres  

 krav over for nævnet.
Nævnet kan bestemme, at indkaldelsen tillige skal  

 indrykkes i eet eller flere andre dagblade.
 Stk. 2.  For så vidt angår krav, der måtte være nævnet  

 bekendt, fremsender dette til de pågældende erstatningsberettigede genpart af  

 bekendtgørelsen.
 Stk. 3.  Anmeldelsen skal være ledsaget af en nærmere  

 redegørelse for de forhold, hvorpå anmelderen grunder sit krav, og af  

 fornøden dokumentation for kravet.
 Stk. 4.  Anmeldelser, der fremkommer efter  

 anmeldelsesfristens udløb, har ikke krav på at blive taget i betragtning.
§ 4.  Nævnet foretager en prøvelse af de indkomne  

 anmeldelser, herunder om den indsendte dokumentation for kravene er  

 fyldestgørende.
Nævnet kan give vedkommende en passende frist til at  

 fremskaffe yderligere dokumentation eller fremkomme med nærmere begrundelse.  

 Der kan for nævnet afgives mundtlig forklaring såvel af anmelderen som af  

 andre.
 Stk. 2.  Nævnet fastsætter derefter på grundlag af de  

 indkomne anmeldelser og de for nævnet foreliggende oplysninger samt med  

 vejledning i aftalen og forudsætningerne for denne størrelsen af de beløb,  

 der skal danne grundlag for fordelingen af globalerstatningen.
§ 5.  Nævnet giver hver enkelt anmelder skriftlig  

 underretning om nævnets afgørelse med hensyn til det anmeldte krav.
For så  

 vidt kravet afvises helt eller delvis, skal nævnets afgørelse være ledsaget  

 af grunde.
Stk. 2.  Afgørelsen kan af vedkommende anmelder  

 indbringes for domstolene.
Sag må være anlagt senest 8 uger efter, at  

 afgørelsen er meddelt vedkommende.
§ 6.  Når den i § 5 omhandlede frist er udløbet for så  

 vidt angår alle anmeldte krav, og et beløb til dækning af  

 fordelingsomkostningerne er fastsat, jf. § 8, udfærdiger nævnet en  

 fordelingsliste, som skal indeholde en fortegnelse over Stk. 2.  Alle i fordelingen deltagende beløb skal have  

 samme forholdsmæssige dækning, medmindre andet fremgår af den indgåede  

 aftale, forhandlingerne eller forudsætningerne for denne.
 Stk. 3.  Nævnet anmoder derefter finansministeriet om at  

 foretage udbetaling af de beregnede beløb.
 § 7.  Når alle retssager, som måtte være anlagt, er  

 afgjort, foretager nævnet eventuelt fornøden berigtigelse af fordelingslisten  

 og anmoder derefter finansministeriet om at foretage udbetaling i  

 overensstemmelse hermed.
§ 8.  Industriministeren fastsætter efter forhandling  

 med finansministeren for hver enkelt erstatningsaftale et vederlag een gang  

 for alle til medlemmerne af nævnet og nævnets sekretær.
Dette vederlag såvel  

 som andre omkostninger i forbindelse med nævnets virksomhed udredes af  

 globalerstatningen, medmindre andet måtte være godkendt af folketingets  

 finansudvalg.
 § 9.  Henlægger industriministeren sine beføjelser  

 efter loven til Erhvervs- og Selskabsstyrelsen, kan ministeren fastsætte  

 regler om klageadgangen, herunder at klager ikke kan indbringes for højere  

 administrativ myndighed.
---------------------------- Lov nr. 851 af 23. december 1987 (* 1) indeholder følgende  

 ikrafttrædelsesbestemmelse:
§ 18 Loven træder i kraft den 1. januar 1988.
Industriministeriet, den 14. marts 1988 Nils Wilhjelm /Jørgen Hammer Hansen -------------------- (* 1) Loven indsætter som en ny bestemmelse § 9.
