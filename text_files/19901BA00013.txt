Nr BSF 13 Forslag til folketingsbeslutning om støtte til renovering og fornyelse af  

 biografer Fremsat af Birthe Hansen (SF) Ingerlise Koefoed (SF) Stillinger (SF) Ebba  

 Strange (SF) den 31. oktober 1990 Folketinget pålægger regeringen at afsætte 10 mio. kr. årligt i 5 år fra og med finansloven for 1991, i alt 50 mio. kr., til brug for renovering og fornyelse af biografer.
 Dette statslige tilskud forudsætter, at amts- og/eller primærkommuner  

 eller støtteforeninger og andre organisationer yder et tilskud af samme  

 størrelse.
Bemærkninger til forslaget Renoveringsstøtten skal kombineres med et tilsvarende beløb fra amts-  

 og/eller primærkommune.
 Muligheden for, at støtteforeninger og andre organisationer kan gå ind  

 sammen med amts- og/eller kommunestøtte eller helt erstatte denne, bør også  

 være til stede.
 Renoveringsstøtten gives efter en omhyggelig vurdering af hver enkelt  

 ansøgning baseret på behov og fremtidsudsigter.
Antallet af biografer har været nedadgående gennem flere år.
Antallet er  

 inden for de sidste 1-2 år dalet fra 215 til 191, men film bør ses i  

 biografen, og biografen kan være et af mange kulturtilbud i lokalområdet.
 Grin, gråd og gys i selskab med andre mennesker forstærker den oplevelse,  

 som en filmforevisning er.
 Biograferne er imidlertid i dag udsat for hård konkurrence fra det større  

 og større udbud af andre billedmedier, blandt andet fra satellit- og lokal-tv  

 og video.
Biografernes mulighed for at overleve i denne konkurrence består ikke  

 alene i at vise gode film.
Det kinotekniske anlæg skal også leve op til  

 gældende standard, og stole, foyerområde, varme, ventilation og meget andet  

 skal også være i orden.
 Selv om viljen er til stede, har ikke alle biografer økonomisk mulighed  

 for at opfylde disse krav.
 Renoveringsbehovet er selvfølgelig forskelligt fra biograf til biograf,  

 men med en klar tendens til, at behovet er størst for biografer med en  

 årsomsætning under 400.000 kr.
Hvis antallet af ansøgninger overstiger de til rådighed værende midler,  

 kan en prioritering blive nødvendig.
De små og mellemstore biografer bør da  

 først og fremmest tilgodeses.
 Filminstituttet kan stå som modtager af ansøgninger og kan fordele de på  

 finansloven fastsatte midler efter høring af de berørte organisationer.
