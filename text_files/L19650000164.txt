 Ved kgl. resolution af 14. februar 1964 har Danmark ratificeret den under  

 14. juni 1962 i Paris undertegnede konvention vedrørende oprettelsen af en  

 europæisk rumforskningsorganisation, med dertil knyttede protokoller.  

 Konventionen og protokollerne har følgende ordlyd:
OVERSÆTTELSE KONVENTION vedrørende oprettelsen af en europæisk  

 rumforskningsorganisation DE STATER, som er deltagere i nærværende konvention er, I ØNSKET OM udelukkende til fredelige formål at etablere et europæisk  

 samarbejde på rumforskningens område, UNDER HENSYN TIL de forslag, som er fremsat af den forberedende  

 kommission, der blev nedsat i medfør af den i Meyrin (Schweiz) den 1.  

 december 1960 for undertegnelse åbnede aftale.
 BLEVET ENIGE om følgende:
Artikel I Organisation 1. En europæisk rumforskningsorganisation, herefter  

 benævnt »organisationen«, oprettes herved.
 2. Medlemmerne af organisationen, herefter benævnt  

 »medlemsstater«, skal være de stater, som i overensstemmelse med  

 artikel XX undertegner og ratificerer konventionen, samt sådanne andre  

 stater, som måtte tilslutte sig den i overensstemmelse med artikel XXII.
 3. Organisationens hovedsæde skal være i Paris.
Artikel II Formål Organisationen skal have til formål udelukkende i fredeligt øjemed at  

 etablere og fremme samarbejde mellem de europæiske stater inden for  

 rumforskning og rumteknik.
Artikel III Informationer og data 1. De videnskabelige resultater af eksperimenter, der  

 er udført med organisationens bistand, skal offentliggøres eller på anden  

 måde gøres almindeligt tilgængelige.
De data, som opnås ved eksperimenterne,  

 skal, efter at de er blevet udnyttet af de videnskabsmænd, der er ansvarlige  

 for eksperimenterne, i bearbejdet stand være organisationens ejendom.
 2. De tekniske resultater af organisationens  

 virksomhed skal normalt offentliggøres eller på anden måde gøres almindeligt  

 tilgængelige i det omfang dette ikke medfører indgreb i patentrettigheder.
 3. Medlemsstaterne skal lette udvekslingen af  

 videnskabelige og tekniske oplysninger, idet en medlemsstat dog ikke skal  

 kunne afkræves nogen oplysning, der er tilvejebragt uden for organisationen,  

 såfremt den pågældende stat anser, at videregivelse af sådanne oplysninger  

 vil være i strid med dens sikkerhedsinteresser eller dens egen aftale med et  

 tredjeland eller de betingelser, som gælder for dens erhvervelse af de  

 pågældende oplysninger.
Artikel IV Udveksling af personer Medlemsstaterne skal lette udvekslingen af personer, der beskæftiger sig  

 med rumforskning og rumteknik, og således at denne forpligtelse ikke skal  

 påvirke anvendelsen på nogen person af deres love og forskrifter om indrejse  

 til, bosættelse i eller udrejse fra deres territorier.
Artikel V Program og virksomhed For at opfylde sit formål skal organisationen gennemføre et program for  

 videnskabelig forskning og dermed sammenhængende teknologisk virksomhed.
Den  

 kan navnlig:
a. projektere og bygge nyttelaster til opsendelse med måleraketter,  

 satellitter og rumsonder, der er udrustet med instrumenter, som er stillet  

 til rådighed af medlemsstaterne eller organisationen; b. anskaffe bæreraketter samt foretage skidt til disses opsendelse; e. tilvejebringe midler til at modtage, indsamle, bearbejde og analysere  

 data; d. støtte forskning og udvikling, der er nødvendig for dens program; e. drage omsorg for og fremme kontakter mellem videnskabsmænd og  

 ingeniører samt udveksling og videregående uddannelse af disse; f. gøre medlemsstaterne delagtige i oplysninger; g. samarbejde med forskningsinstitutter i medlemsstaterne og bistå ved  

 koordineringen af deres arbejde; h. indgå aftaler om benyttelsen af anlæg, beregnet til opsendelse af  

 raketter og satellitter samt andre disponible anlæg i medlemsstaterne eller  

 andre stater.
Artikel VI Anlæg Organisationen kan oprette og drive de anlæg, som er nødvendige til  

 gennemførelsen af dens program.
For at opfylde sine første behov i så  

 henseende skal den oprette og drive:
a. et europæisk rumteknisk center til at påtage sig eller lade udføre den  

 i artikel V a omtalte virksomhed, samt at fremme og deltage i højere teknisk  

 forskning og specialundersøgelser med tilknytning til rumforskningen; b. et forskningslaboratorium i nærheden af det ovenfor under afsnit a  

 nævnte center til at varetage fælles forskningsprogrammer til opfyldelse af  

 de minimumskrav, som det i artikel X omtalte råd finder nødvendige for at  

 gennemføre eller supplere de videnskabelige undersøgelser, der udføres i  

 medlemsstaterne; c. anlæg til opsendelse af måleraketter; d. en datacentral samt stationer til sporing, telemetri og telestyring,  

 udstyret med det apparatur, som er nødvendigt til gennemførelsen af de i  

 artikel V c omhandlede opgaver.
Artikel VII Opsendelse af raketter m. m.
 1. Organisationens program skal omfatte opsendelse af:
a. måleraketter; b. små satellitter i baner nær jorden samt små rumsonder; c. store satellitter og store rumsonder.
 2. Antallet af opsendelser fastsættes af rådet med  

 henblik på tilvejebringelse af rimelige muligheder for gennemførelse af  

 videnskabeligt værdifulde forsøg, som medlemsstaterne eller organisationen  

 selv har planlagt.
Artikel VIII Særlige projekter Såfremt en eller flere medlemsstater påtager sig et projekt, som går ud  

 over det vedtagne program, men ligger inden for organisationens rammer, og  

 til hvis gennemførelse rådet med to tredjedeles flertal af alle medlemsstater  

 beslutter at yde organisationens bistand eller stille dens faciliteter til  

 rådighed, skal den eller de pågældende stater godtgøre organisationen de  

 omkostninger, som den derved påføres.
Artikel IX Organer Organisationen skal bestå af et råd og en generaldirektør, som bistås af  

 et personale.
Artikel X Rådet. - Sammensætning 1. Rådet skal bestå af repræsentanter for  

 medlemsstaterne.
Hver medlemsstat kan repræsenteres af højst to delegerede,  

 som kan ledsages af rådgivere.
Møder 2. Rådet skal træde sammen mindst to gange om året.  

 Møderne skal holdes på det sted, hvor organisationen har sit hovedsæde,  

 medmindre rådet træffer anden bestemmelse.
Forretningsudvalg 3. Rådet skal for en periode af eet år vælge en  

 formand og to viceformænd.
Genvalg kan ikke finde sted for mere end to på  

 hinanden følgende perioder.
Beføjelser 4. Rådet skal, under iagttagelse af bestemmelserne i  

 denne konvention:
a. fastlægge retningslinjer for organisationen med hensyn til  

 videnskabelige, tekniske og administrative spørgsmål; b. godkende organisationens programmer og årlige arbejdsplaner, c. hvert tredje år, ved enstemmig beslutning af samtlige medlemsstater,  

 fastsætte størrelsen af de midler, som i den følgende tre-årsperiode skal  

 stilles til organisationens rådighed; d. hvert tredje år, ved enstemmig beslutning af samtlige medlemsstater,  

 foreløbigt fastsætte størrelsen af de midler, som i den derefter følgende  

 tre-årsperiode skal stilles til rådighed; e. med to tredje deles flertal af samtlige medlemsstater vedtage  

 organisationens årlige budget i overensstemmelse med de beslutninger, som er  

 truffet i medfør af artikel III i den til denne konvention knyttede  

 finansprotokol; f. med to tredjedeles flertal af samtlige medlemsstater træffe beslutning  

 om organisationens finansielle dispositioner; g. foretage revision af organisationens udgifter, samt godkende og  

 offentliggøre dens reviderede årsregnskaber; h. vedtage personaleforskrifter med to tredjedeles flertal af samtlige  

 medlemsstater, og med samme flertal træffe beslutning om personalets  

 størrelse inden for rammerne af det vedtagne budget; i. offentliggøre en årsberetning; j. vedtage detaljerede regler angående anvendelsen af artikel III; k. træffe bestemmelse, i overensstemmelse med reglerne i artikel XXII, om  

 optagelse af nye medlemsstater, og om de skridt, som i overensstemmelse med  

 artikel XVII skal tages i tilfælde af, at en medlemsstat opsiger  

 konventionen; l. træffe alle beslutninger med hensyn til samarbejde med de i artikel  

 XIII omhandlede organisationer, regeringer og institutioner;, m. tage alle de forholdsregler. der inden for denne konventions rammer er  

 nødvendige for at opfylde organisationens formål.
Afstemningsregler 5. a.
Hver medlemsstat har een stemme i rådet.
b.
Stemmeret i rådet tilkommer ikke en medlemsstat, hvis summen af dens  

 ubetalte bidrag til organisationen overstiger summen af dens skyldige  

 medlemsbidrag for det løbende og det nærmest forudgående finansår.
c.
For at rådet skal være beslutningsdygtigt, er det nødvendigt, at  

 delegerede for flertallet af medlemsstaterne er til stede ved ethvert  

 rådsmøde.
d.
Rådets beslutninger skal træffes ved simpelt flertal af de  

 tilstedeværende og stemmeafgivende medlemsstater, medmindre andet er  

 foreskrevet i denne konvention.
e.
I løbet af organisationens ottende virksomhedsår skal rådet tage de i  

 nærværende artikels afsnit 4, c og d, indeholdte afstemningsregler op til  

 overvejelse og kan under hensyntagen til de på dette tidspunkt herskende  

 forhold og indvundne erfaringer ved en enstemmig beslutning af samtlige  

 medlemsstater anbefale en ændring af disse regler.
Forretningsorden 6. Under iagttagelse af bestemmelserne i denne  

 konvention skal rådet vedtage sin egen forretningsorden.
Underorganer 7. Rådet kan oprette sådanne underorganer, som måtte  

 være nødvendige for organisationens formål.
Beslutning om sådanne organers  

 oprettelse og om disses kommissorier skal træffes af rådet med to tredjedeles  

 flertal af samtlige medlemsstater.
Artikel XI Generaldirektør og hovedsæde 1. a.
Rådet skal, med to tredjedeles flertal af  

 samtlige medlemsstater, ansætte en generaldirektør for en nærmere angivet  

 periode og kan, med samme flertal, bringe hans ansættelse til ophør.
b.
Generaldirektøren skal være organisationens højeste administrative  

 tjenestemand og dens repræsentant i alle anliggender.
Alle organisationens  

 anlæg skal stå under hans kontrol.
Med hensyn til organisationens økonomiske  

 forvaltning skal han handle i overensstemmelse med bestemmelserne i den  

 finansprotokol, der er vedføjet denne konvention.
Han skal fremsende en årlig  

 beretning til rådet og skal deltage i rådets møder uden stemmeret.
c.
Rådet kan udsætte udnævnelsen af generaldirektøren i et sådant tidsrum,  

 som det finder nødvendigt enten ved denne konventions ikrafttræden eller ved  

 en senere indtræffende ledighed i embedet.
I så fald skal det udpege en  

 person til at fungere i hans sted, som skal have de beføjelser og det ansvar,  

 som rådet måtte fastsætte.
 2. Generaldirektøren skal bistås af videnskabelige,  

 tekniske og administrative medhjælpere og kontorpersonale i den udstrækning  

 det findes nødvendigt og godkendes af rådet.
3. Personalet skal ansættes og kan afskediges af rådet  

 efter generaldirektørens indstilling.
Personalet skal ansættes på grundlag af  

 kvalifikationer, dog med hensyntagen til en passende fordeling af  

 stillingerne blandt medlemslandenes statsborgere.
Ansættelser og  

 afskedigelser foretaget af rådet kræver to tredjedeles flertal af samtlige  

 medlemsstater.
Rådet kan med samme flertal tillægge generaldirektøren beføjelse til at  

 ansætte og afskedige personale.
Enhver sådan ansættelse og dens ophør skal  

 være i overensstemmelse med personaleforskifter, som rådet vedtager.  

 Videnskabsmænd, som ikke tilhører personalet, men som af rådet anmodes om at  

 udføre forskningsarbejde ved organisationens anlæg, skal henhøre under  

 generaldirektørens myndighed og være underkastet sådanne almindelige  

 forskrifter, som måtte blive godkendt af rådet.
4. Generaldirektørens og personalets pligter i forhold  

 til organisationen er af udelukkende international karakter.
Ved udførelsen  

 af deres opgaver skal de hverken anmode om eller modtage instruktioner fra  

 nogen regering eller fra nogen myndighed, der står uden for organisationen.  

 Hver medlemsstat skal respektere den internationale karakter af  

 generaldirektørens og personalets pligter og må ikke forsøge at påvirke dem i  

 opfyldelsen heraf.
Artikel XII Finansielle bidrag 1. Hver medlemsstat skal bidrage både til  

 organisationens anlægsudgifter og dens løbende driftsudgifter:
a. for så vidt angår den periode, som slutter den enogtredivte december i  

 det andet hele finansår, således som angivet i den til denne konvention  

 knyttede finansprotokol, b. derefter i overensstemmelse med en skala, der fastsættes af rådet hvert  

 tredje år med to tredjedeles flertal af samtlige medlemsstater og skal være  

 baseret på hver medlemsstats gennemsnitlige nettonationalindkomst, beregnet  

 efter produktionsomkostningerne i de tre senest forudgående år, for hvilke  

 der findes tilgængeligt statistisk materiale, idet dog i. ingen stat skal pålægges at betale bidrag, der udgør mere end femogtyve  

 procent af samtlige de bidrag, som rådet har ansat til dækning af  

 programudgifterne; ii. rådet med to tredjedeles flertal af samtlige medlemsstater kan  

 beslutte at tage hensyn til sådanne særlige omstændigheder, som måtte  

 foreligge for en medlemsstat, og i overensstemmelse hermed nedsætte dens  

 bidrag i et begrænset tidsrum.
Ved anvendelsen af denne bestemmelse skal som  

 en særlig omstændighed navnlig anses det forhold, at årsindtægten pr.  

 indbygger i en medlemsstat er mindre end et af rådet med samme flertal  

 fastsat beløb.
2. a.
De stater, som bliver deltagere i denne  

 konvention efter den enogtredivte december i det år, konventionen træder i  

 kraft, skal, foruden at bidrage til fremtidige kapital- og løbende  

 driftsudgifter, yde et særligt bidrag til dækning af de kapitaludgifter, som  

 organisationen allerede har pådraget sig.
Dette særlige bidrags størrelse  

 skal fastsættes af rådet med to tredjedeles flertal af samtlige  

 medlemsstater.
b.
Alle bidrag, som ydes i overensstemmelse med bestemmelserne i  

 ovenstående afsnit a, skal anvendes til at nedbringe bidragene fra de øvrige  

 medlemsstater, medmindre rådet med to tredjedeles flertal af samtlige  

 medlemsstater træffer anden bestemmelse.
 3. Skyldige bidrag i overensstemmelse med  

 bestemmelserne i denne artikel skal erlægges i overensstemmelse med den til  

 denne konvention knyttede finansprotokol.
 4. Under iagttagelse af, hvad rådet måtte foreskive,  

 kan generaldirektøren modtage gaver og arv til organisationen, forudsat at  

 der til disse ikke er knyttet betingelser, som er uforenelige med  

 organisationens formål.
Artikel XIII Samarbejde Organisationen kan, efter eenstemmig beslutning af rådet, samarbejde med  

 andre internationale organisationer og institutioner og med regeringer,  

 organisationer og institutioner i ikke-medlemsstater.
Artikel XIV Juridisk status og privilegier 1. Organisationen skal udgøre en juridisk person.
 2. Juridisk status og privilegier og immuniteter for  

 organisationen, for personer ansat i den, samt for medlemsstaternes  

 repræsentanter i den, skal fastsættes i en protokol, der vil blive indgået  

 mellem medlemsstaterne.
 3. Aftaler vedrørende organisationens hovedsæde og om  

 de anlæg, som organisationen opretter i medfør af artikel VI, skal indgås  

 mellem organisationen og de medlemsstater, på hvis territorier hovedsædet og  

 anlæggene skal placeres.
Artikel XV Ændringer 1. Rådet kan over for medlemsstaterne anbefale  

 ændringer i denne konvention.
Enhver medlemsstat, som ønsker at foreslå en  

 ændring, skal underrette generaldirektøren derom.
Generaldirektøren skal  

 underrette samtlige medlemsstater om ethvert således anmeldt ændringsforslag  

 senest tre måneder inden det skal drøftes af rådet.
2. Enhver ændring, som anbefales af rådet, kræver  

 skiftlig godkendelse af samtlige medlemsstater.
Den skal træde i kraft  

 tredive dage efter, at den franske regering har modtaget meddelelse om  

 godkendelse fra samtlige medlemsstater.
Den franske regering skal underrette  

 samtlige medlemsstater om datoen for enhver sådan ændrings ikrafttræden.
3. Rådet kan ved enstemmig beslutning af samtlige  

 medlemsstater ændre den til denne konvention knyttede finansprotokol,  

 forudsat at en sådan ændring ikke strider imod konventionen.
Enhver sådan  

 ændring skal træde i kraft på en dato, som rådet fastsætter ved enstemmig  

 beslutning.
Generaldirektøren skal underrette samtlige medlemsstater om hver  

 sådan ændring og om datoen for dens ikrafttræden.
Den i tillægget til  

 finansprotokollen optagne tabel kan kun ændres i overensstemmelse med det  

 beregningsgrundlag, der er angivet i artikel XII, 1 b.
Artikel XVI Tvistigheder Enhver tvistighed vedrørende fortolkningen eller anvendelsen af denne  

 konvention, som ikke løses ved rådets mellemkomst, skal forelægges Den  

 Internationale Domstol, medmindre de pågældende medlemsstater enes om at  

 bilægge den på anden vis.
Artikel XVII Opsigelse 1. Enhver medlemsstat kan, efter at denne konvention  

 har været i kraft i seks år, opsige den ved meddelelse til den franske  

 regering, som skal underrette generaldirektøren herom.
Opsigelsen skal have  

 virkning ved udgangen af det finansår, der følger efter det år, i hvilket  

 opsigelsen blev afgivet.
 2. En medlemsstat, som opsiger konventionen, skal  

 holde organisationen skadesløs for ethvert tab af ejendom på dens  

 territorium, medmindre der kan træffes en særlig aftale om organisationens  

 fortsatte benyttelse af denne ejendom.
Artikel XVIII Manglende opfyldelse af forpligtelser En medlemsstat, som undlader at opfylde sine forpligtelser i medfør af  

 nærværende konvention, skal ophøre at være medlem af organisationen ved en  

 beslutning truffet af rådet med to tredjedeles flertal af samtlige  

 medlemsstater.
Bestemmelserne i artikel XVII, 2, skal finde anvendelse i et  

 sådant tilfælde.
Artikel XIX Opløsning 1. Organisationen skal opløses, dersom den på noget  

 tidspunkt har mindre end fem medlemsstater.
Den kan til enhver tid opløses  

 ved overenskomst mellem medlemsstaterne.
 2. I tilfælde af opløsning skal rådet udpege en  

 likvidationsmyndighed, som skal forhandle med de stater, på hvis territorier  

 organisationens hovedsæde og anlæg på dette tidspunkt er beliggende.  

 Organisationen skal under sin likvidation forblive en juridisk person.
3. Et eventuelt overskud skal fordeles mellem de  

 stater, som på tidspunktet for opløsningen er medlemmer af organisationen, i  

 forhold til de bidrag, de faktisk har betalt fra datoen, på hvilken de blev  

 deltagere i nærværende konvention.
Et eventuelt underskud skal dækkes af de  

 samme stater i forhold til de for dem fastsatte bidrag for det ved  

 opløsningen løbende finansår.
Artikel XX Undertegnelse og ratifikation 1. Nærværende konvention og den vedføjede  

 finansprotokol, der udgør en integrerende del deraf, skal indtil den  

 enogtredivte december 1962 være åben for undertegnelse for de stater, der er  

 deltagere i den i Meyrin den første december 1960 indgåede overenskomst.
 2. Nærværende konvention og den vedføjede  

 finansprotokol skal ratificeres, og ratifikationsinstrumenterne skal  

 deponeres hos den franske regering.
 3. Signatarstaterne kan indtil den enogtredivte  

 december 1963, i afventen af deponeringen af deres ratifikationsinstrumenter,  

 uden stemmeret lade sig repræsentere ved rådets møder og tage del i dets  

 arbejde.
Artikel XXI Ikrafttræden 1. Nærværende konvention og den vedføjede  

 finansprotokol skal træde i kraft, når seks stater har ratificeret disse  

 dokumenter, forudsat at:
a. deres samlede bidrag i overensstemmelse med den tabel, der er optaget i  

 bilag I til finansprotokollen, andrager mindst femoghalvfjerds procent, og b. der blandt disse seks stater findes Frankrig og samtlige stater, på  

 hvis territorier organisationen til sin tid, i overensstemmelse med  

 bestemmelserne i artikel VI, vil have anlæg, medmindre der kan træffes  

 særlige aftaler for at sikre disse anlægs drift.
 2. Nærværende konvention og den vedføjede  

 finansprotokol skal for enhver anden signatarstat eller tiltrædende stat  

 træde i kraft på datoen for deponeringen af dens ratifikations- eller  

 tiltrædelsesinstrument.
Artikel XXII Tiltrædelse 1. Fra og med den første januar i året efter  

 konventionens ikrafttræden kan enhver stat, som ikke har undertegnet  

 nærværende konvention, ved enstemmig beslutning af samtlige medlemsstater i  

 rådet, tiltræde konventionen og den vedføjede finansprotokol.
2. Såfremt en stat ønsker at tilslutte sig  

 organisationen, skal den underrette generaldirektøren herom.
Denne skal gøre  

 medlemsstaterne bekendt med den pågældende anmodning senest tre måneder inden  

 den forelægges rådet til afgørelse.
 3. Tiltrædelsesinstrumenterne skal deponeres hos den  

 franske regering.
Artikel XXIII Notifkationer 1. Den franske regering skal underrette samtlige  

 signatarstater eller tiltrædende stater om deponeringen af hvert  

 ratifikations- eller tiltrædelsesinstrument og samtlige signatarstater om  

 nærværende konventions ikrafttræden.
 2. Organisationens generaldirektør skal underrette  

 samtlige medlemsstater om enhver opsigelse i medfør af konventionens artikel  

 XVII eller enhver udelukkelse i medfør af dennes artikel XVIII.
Artikel XXIV Registrering Ved nærværende konventions ikrafttræden skal den franske regering  

 registrere den hos De Forenede Nationers generalsekretær i overensstemmelse  

 med artikel 102 i De Forenede Nationers Pagt.
 TIL BEKRÆFTELSE HERAF har undertegnede repræsentanter, som er behørigt  

 bemyndigede dertil, underskrevet nærværende konvention.
Udfærdiget i Paris den fjortende juni nitten hundrede og toogtres på  

 engelsk og fransk, idet begge tekster har samme gyldighed, i et enkelt  

 eksemplar, som skal deponeres i den franske regerings arkiv.
Behørigt  

 bekræftede kopier skal af den franske regering tilstilles alle signatarstater  

 eller tiltrædende stater.
 For Kongeriget Belgien:
 Baron Jaspar.
 For Kongeriget Danmark:
 For Den franske Republik:
 Gaston Palewski.
 For Den italienske Republik:
 Manlio Brosio.
 For Kongeriget Nederlandene:
J.
W.
Beyen.
 For Kongeriget Norge:
 For Det schweiziske Forbund:
 Campiche.
M.
Golay.
 For Spanien:
 Josee M. de Areilza.
 For Det forenede Kongerige Storbritannien og Nordirland:
 Anthony Rumbold.
 For Kongeriget Sverige:
L.
Hulthen.
 For Forbundsrepublikken Tyskland:
 Blankenhorn.
 For Republikken Østrig:
Oversættelse FINANSPROTOKOL tilknyttet konventionen vedrørende oprettelsen af en europæisk  

 rumforskningsorganisation.
DE STATER, som er deltagere i nærværende protokol, SOM ER DELTAGERE i konventionen vedrørende oprettelse af en europæisk  

 rumforskningsorganisation, i det følgende benævnt henholdsvis  

 »konventionen« og »organisationen«, underskrevet i Paris  

 den 14. juni 1962, ER I ØNSKET OM at fastsætte bestemmelser for den finansielle forvaltning  

 den nævnte organisation BLEVET ENIGE om følgende:
Artikel I Budget 1. Organisationens finansår skal løbe fra den første  

 januar til den enogtredivte december.
 2. Generaldirektøren skal senest den første september  

 hvert år, under iagttagelse af bestemmelserne i artikel III, tilsende  

 medlemsstaterne forslag til et budget for det følgende finansår.
 3. Budgetforslaget skal gennemgås af den i henhold  

 artikel IV i nærværende protokol oprettede administrations- og finanskomitee  

 og skal derefter sammen med komiteens rapport desangående tilstilles rådet.
 4. Budgettet skal vedtages af rådet før hvert  

 finansårs begyndelse.
5. De anslåede indtægts- og udgiftsbeløb skal deles i  

 hovedkonti.
Overførsler mellem disse hovedkonti er ikke tilladt, medmindre  

 der foreligger bemyndigelse fra administrations- og finanskomiteen Artikel II Revideret budget Råde kan kræve, at generaldirektøren forelægger et revideret budget,  

 såfremt forholdene gør det nødvendigt.
 Ingen beslutning, der medfører ekstra udgifter, skal anses som værende  

 godkendt af rådet, før dette har godkendt et af generaldirektøren forelagt  

 overslag over de pågældende ekstraudgifter.
Artikel III Langtidsbudgettering 1. Snarest muligt efter konventionens ikrafttræden  

 skal rådet, med to tredjedeles flertal af samtlige medlemsstater, fastsætte  

 udgifternes størrelse for hvert år i den første tre-årsperiode, inden for det  

 beløb, som er vedtaget for den pågældende periode.
 2. For de følgende tre årsperioder skal rådet, i året  

 før hver sådan periodes begyndelse, med samme flertal fastsætte udgifternes  

 størrelse for hvert år inden for det i overensstemmelse med bestemmelserne i  

 konventionens artikel X, 4 c, vedtagne beløb.
Artikel IV Administrations- og finanskomiteen Rådet skal oprette en administrations- og finanskomitee, bestående af  

 repræsentanter for samtlige medlemsstater, med henblik på bl.a. at udføre de  

 hverv, som er angivet i organisationens finansregler.
Artikel V Bidrag 1. For perioden fra konventionens ikrafttræden til den  

 enogtredivte december samme år skal rådet træffe foreløbige budgetmæssige  

 dispositioner, som skal dækkes af bidrag, således som angivet i afsnit 1 i  

 bilaget til nærværende protokol.
 2. For så vidt angår de to følgende finansår skal  

 godkendte budgetudgifter dækkes af bidrag fra medlemsstaterne, der skal  

 fordeles på disse i samme forhold som de procentsatser, der er angivet i  

 afsnit 2 i bilaget til nærværende protokol.
 3. For de derefter følgende finansår skal de godkendte  

 budgetudgifter dækkes af bidrag, som fastsat i konventionens artikel XII, 1  

 b.
4. Såfremt en stat, som ikke er nævnt i tabellen i  

 bilaget til nærværende protokol, bliver deltager i konventionen efter den  

 enogtredivte december i året for konventionens ikrafttræden, skal samtlige  

 medlemsstaters bidrag fastsættes påny på grundlag af de årsstatistikker, som  

 er benyttet i den eksisterende skala, og den nye skala skal have virkning fra  

 en af rådet fastsat dato.
Tilbagebetalinger skal foretages i det omfang, det  

 måtte være nødvendigt for at sikre, at de bidrag, som samtlige medlemsstater  

 har erlagt for det løbende år, er i overensstemmelse med rådets beslutning.
5. a.
Administrations- og finanskomiteen skal i samråd  

 med generaldirektøren fastsætte reglerne for bidragenes betaling, således at  

 organisationens forsvarlige finansiering sikres.
b.
Generaldirektøren skal derefter underrette medlemsstaterne om deres  

 bidrags størrelse og om de datoer, på hvilke betalingerne skal finde sted.
Artikel VI Valuta for bidragene 1. Organisationens budget skal udtrykkes i  

 beregningsenheder, der fastsættes til 0.88867088 gram rent guld.
2. Hver medlemsstat skal i princippet betale sit  

 bidrag i sin egen valuta.
Den skal dog helt eller delvis betale sit bidrag i  

 enhver valuta, som organisationen måtte behøve for at kunne udføre sit  

 arbejde, dersom generaldirektøren i overensstemmelse med bestemmelserne i  

 artikel V, 5, anmoder derom.
Artikel VII Driftskapitalfond Rådet kan ved enstemmig beslutning af samtlige medlemsstater oprette en  

 driftskapitalfond.
Artikel VIII Regnskab og revision 1. Generaldirektøren skal drage omsorg for, at alle  

 indbetalinger og udbetalinger omhyggeligt bogføres.
2. Regnskaberne over samtlige indtægter og udgifter  

 skal revideres af en revisionskommission.
Rådet skal med to tredjedeles  

 flertal, og idet en rimelig turnusordning tilgodeses, træffe bestemmelse om,  

 hvilke medlemsstater der skal opfordres til blandt deres landes højere  

 embedsmænd at udpege revisorer til at tjenstgøre i denne kommission, og rådet  

 skal med samme flertal blandt de således udpegede nationale repræsentanter  

 udpege en formand for kommissionen for en periode af højst tre år.
3. Formålet med revisionen, som finder sted på basis  

 af relevante dokumenter og, om nødvendigt, i organisationens lokaler, skal  

 være at konstatere, at udgifterne har været i overensstemmelse med det i  

 budgettet foreskrevne, samt at bogføringen er lovlig og korrekt.
Kommissionen  

 skal tillige afgive beretning angående den økonomiske forvaltning af  

 organisationens finansielle midler.
Ved slutningen af hvert finansår skal  

 kommissionen udarbejde en beretning, der skal godkendes af et flertal af dens  

 medlemmer og derefter tilstilles rådet.
 4. Revisionskommissionen skal yderligere udføre  

 sådanne andre hverv, som angives i de af rådet vedtagne finansregler.
 5. Generaldirektøren skal give revisorerne de  

 oplysninger og den bistand, de måtte behøve for at kunne udføre deres  

 arbejde.
 TIL BEKRÆFTELSE HERAF har undertegnede repræsentanter, som er behørigt  

 bemyndigede dertil, underskrevet nærværende protokol.
Udfærdiget i Paris den fjortende juni nitten hundrede og toogtres på  

 engelsk og fransk, idet begge tekster har samme gyldighed, i et enkelt  

 eksemplar, som skal deponeres i den franske regerings arkiv.
Behørigt  

 bekræftede kopier skal af den franske regering tilsendes alle signatarstater  

 eller tiltrædende stater.
 For Kongeriget Belgien:
 Baron Jaspar.
 For Kongeriget Danmark:
 For Den franske Republik:
 Gaston Palewski.
 For Den italienske Republik:
 Manlio Brosio.
 For Kongeriget Nederlandene:
J.
W.
Beyen.
 For Kongeriget Norge:
 For Det schweiziske Forbund:
 Campiche.
M.
Golay.
 For Spanien:
 Josee M. de Areilza.
 For Det forenede Kongerige Storbritannien og Nordirland:
 Anthony Rumbold.
 For Kongeriget Sverige:
L.
Hulthen.
 For Forbundsrepublikken Tyskland:
 Blankenhorn.
 For Republikken Østrig:
BILAG 1. Bidrag i perioden fra konventionens ikrafttræden  

 til den enogtredivte december samme år.
a.
De stater, der er deltagere i konventionen på datoen for dens  

 ikrafttræden, og alle andre stater, som måtte blive deltagere i den inden den  

 enogtredivte december samme år, skal tilsammen bidrage til dækning af  

 samtlige nødvendige udgifter ifølge de foreløbige budgetmæssige  

 dispositioner, som rådet måtte træffe i medfør af artikel V, 1, i nærværende  

 protokol.
b.
Bidragene fra de stater, der er deltagere i konventionen, når rådet for  

 første gang opstiller et sådant foreløbigt budget, skal under hensyntagen til  

 de i konventionens artikel XII, 1 b, omhandlede reservationer fastsættes  

 foreløbigt på grundlag af de i konventionens artikel V, 2, omhandlede  

 principper.
c.
Bidragene fra de stater, der bliver deltagere i konventionen efter det  

 tidspunkt, hvor det første foreløbige budget er blevet opstillet, men før den  

 enogtredivte december samme år, skal foreløbig fastsættes på en sådan måde,  

 at samtlige medlemsstaters bidrag fortsat er proportionale med de i afsnit 2  

 i nærværende bilag angivne procenttal.
Sådanne bidrag skal bruges enten, som  

 nævnt nedenfor under afsnit d, til senere tilbagebetaling af en del af de  

 foreløbige bidrag, der tidligere er blevet erlagt af de andre medlemsstater,  

 eller til at dække yderligere budgetbevillinger, der er blevet godkendt af  

 rådet i denne periode.
d.
De endelige bidrag for perioden fra konventionens ikrafttræden til den  

 enogtredivte december samme år skal efter nævnte dato, med tilbagevirkende  

 kraft fastsættes for samtlige stater, der er deltagere i konventionen på  

 dette tidspunkt.
Bidragene skal på grundlag af det samlede budget for den  

 pågældende periode fastsættes til samme beløb, som de ville have andraget,  

 såfremt alle disse stater var blevet deltagere i konventionen på datoen for  

 dens ikrafttræden.
Ethvert beløb, som en medlemsstat måtte have betalt ud  

 over dens således med tilbagevirkende kraft fastsatte bidrag, skal krediteres  

 den pågældende medlemsstat.
e.
Dersom samtlige de i tabellen i nærværende bilags afsnit 2 angivne  

 stater er blevet deltagere i konventionen før den enogtredivte december i det  

 år, da konventionen er trådt i kraft, skal deres bidrag til det samlede  

 budget for den pågældende periode udgøre de procentsatser, som er angivet i  

 denne tabel.
 2. Tabel, der tjener som grundlag for fastsættelsen af  

 bidrag i den periode, som omhandles i nærværende protokols artikel V, 1. og  

 2. afsnit.
Oversættelse PROTOKOL vedrørende finansieringen af Den europæiske Rumforskningsorganisation i  

 dens første otte virksomhedsår.
 DE STATER, som er deltagere i nærværende protokol, SOM ER DELTAGERE i  

 konventionen vedrørende oprettelsen af en europæisk  

 rumforskningsorganisation, i det følgende benævnt henholdsvis  

 »konventionen« og »organisationen«, underskrevet i Paris  

 den 14. juni 1962, ER BLEVET ENIGE om følgende:
 1. Organisationens udgifter i de første otte år efter  

 konventionens ikrafttræden må ikke overstige tre hundrede og seks millioner  

 beregningsenheder (efter det på datoen for nærværende protokols undertegnelse  

 rådende prisniveau), idet dog det i konventionens artikel X omhandlende råd  

 ved en enstemmig beslutning af samtlige medlemsstater i forbindelse med  

 fastsættelsen af de treårsbudgetter, som omhandles i konventionens artikel X,  

 4c og d kan ændre dette beløb i lyset af vigtige ændringer på det  

 videnskabelige eller teknologiske område.
 2. Organisationens program skal tilpasses den i  

 nærværende protokols afsnit 1 fastsatte udgiftsgrænse.
 3. De stater, der er deltagere i nærværende protokol,  

 skal være rede til i den første tre-årsperiode efter datoen for konventionens  

 ikrafttræden at stille til organisationens rådighed et beløb, som ikke  

 overstiger otteoghalvfjerds millioner beregningsenheder, samt i den anden  

 tre-årsperiode efter datoen for konventionens ikrafttræden, under forbehold  

 af, hvad der endeligt fastsættes i medfør af bestemmelserne i konventionens  

 artikel X, 4 c, et beløb, som ikke overstiger et hundrede og toogtyve  

 millioner beregningsenheder.
4. Nærværende protokol skal være åben for  

 undertegnelse af de stater, som har undertegnet konventionen.
Den skal  

 ratificeres.
 5. Protokollen skal træde i kraft på konventionens  

 ikrafttrædelsesdato, forudsat at de i konventionens artikel XXI fastsatte  

 vilkår for dennes ikrafttræden er opfyldt også for så vidt angår nærværende  

 protokol.
 TIL BEKRÆFTELSE HERAF har undertegnede repræsentanter, som er behørigt  

 bemyndigede dertil, underskrevet nærværende protokol.
Udfærdiget i Paris den fjortende juni nitten hundrede og toogtres på  

 engelsk og fransk, idet begge tekster har samme gyldighed, i et enkelt  

 eksemplar, som skal deponeres i den franske regerings arkiv.
Behørigt  

 bekræftede kopier skal af den franske regering tilsendes alle signatarstater  

 eller tiltrædende stater.
 (Samme underskrifter som under konventionen).
 Konventionen og protokollerne undertegnedes på Danmarks vegne den 20.  

 december 1962. Danmarks ratifikationsdokument deponeredes i det franske  

 udenrigsministerium den 13. marts 1964.
 Efter at de i konventionens artikel XXI, stk. 1, foreskrevne vilkår var  

 blevet opfyldt, trådte konventionen og prototokollerne i kraft den 20. marts  

 1964 for følgende lande:
Danmark Det forenede Kongerige Storbritannien og Nordirland Frankrig Nederlandene Sverige Schweiz Forbundsrepublikken Tyskland.
Spanien Belgiens ratifikationsdokument deponeredes den 21. marts 1964.
 Udenrigsministeriet, den 11. januar  

 1965.
 Victor Gram.
