 Medlemmet arbejdede som bankrådgiver.  

 Medlemmet havde oplyst til a-kassen, at hun var uddannet bankassistent og  

 bagefter  

 havde taget den 2-årige bankskole.
A-kassen traf afgørelse om, at medlemmet/arbejdsgiver  

 ikke var berettiget til VEU-godtgørelse/lønrefusion.
A-kassen begrundede  

 afgørelsen med, at medlemmet havde brugt sin uddannelse svarende til  

 FinansDiplomuddannelsen.
 Arbejdsgiver henviste i klagen til, at den  

 2-årige bankskole samt FinansDiplomStudiet gav ret til VEU-godtgørelse.
Ankenævnet indhentede efterfølgende  

 medlemmets eksamensbevis, hvoraf fremgik, at medlemmet havde gennemført  

 Det  

 videregående 2-årige Bankkursus.
Medlemmet forklarede hertil, at hun  

 først  

 havde gennemført bankskolens 1. og 2. del og derefter havde gennemført  

 Det  

 videregående 2-årige Bankkursus.
 Nævnet fandt, at medlemmet/arbejdsgiver ikke  

 var berettiget til VEU-godtgørelse/lønrefusion, idet medlemmets uddannelse  

 ansås for at overstige niveauet for erhvervsuddannelserne.
 Ankenævnet lagde vægt på, at medlemmet  

 foruden sin elevuddannelse havde gennemført Det videregående 2-årige  

 Bankkursus,  

 som var en ældre privat overbygningsuddannelse for bankmedarbejdere.  

 Ankenævnet  

 lagde videre vægt på, at medlemmet på ansøgningen havde oplyst, at hun havde  

 gjort brug af sin uddannelse inden for de sidste 5 år.
 Ankenævnet bemærkede i afgørelsen, at det var  

 uddannelsesniveauet i dag, som var afgørende for, om medlemmet var berettiget  

 til VEU-godtgørelse.
 Ankenævnet tiltrådte således a-kassens  

 afgørelse.
Bankuddannelse,  

 Det videregående 2-årige Bankkursus, ældre privat finansiel  

 uddannelse,  

 uddannelsesniveau, spørgsmål om Akademiuddannelsen i Finansiel Rådgivning er  

 en  

 tilsvarende uddannelse Arbejdsmarkedets  

 Ankenævn har behandlet XX´s klage på møde den 14. juni 2006.
Nævnet traf denne A F G Ø R E L S E HH er ikke berettiget  

 til VEU-godtgørelse i forbindelse med deltagelsen i AMU-kurset  

 Organisation i  

 virksomheden afholdt i perioden 3.- 4. oktober 2005 og 10.-11. oktober  

 2005.
 XX har således ikke ret  

 til refusion af lønudgifter.
BEGRUNDELSE Efter reglerne om  

 godtgørelse ved deltagelse i erhvervsrettet voksen- og efteruddannelse er det  

 en betingelse for at opnå VEU-godtgørelse, at ansøger ikke har en  

 erhvervsrettet uddannelse, der med hensyn til niveau og varighed overstiger  

 erhvervsuddannelse,  

 medmindre uddannelsen ikke har været anvendt inden for de sidste 5 år.
Ankenævnet har ved  

 afgørelsen lagt vægt på, at HH foruden en elevuddannelse har gennemført  

 Det  

 videregående 2-årige Bankkursus, som er en ældre privat  

 overbygningsuddannelse  

 for bankmedarbejdere.
HH er derfor som udgangspunkt ikke omfattet af den  

 personkreds,  

 som kan få VEU-godtgørelse.
 Nævnet har videre lagt  

 vægt på, at HH ifølge egne oplysninger på ansøgningsskema har gjort brug af  

 sin  

 uddannelse inden for de sidste 5 år.
Ankenævnet finder, at  

 Det videregående 2-årige Bankkursus må anses for at overstige  

 niveauet for  

 erhvervsuddannelserne, og at HH derfor ikke er omfattet af den personkreds,  

 som  

 kan modtage VEU-godtgørelse.
Heraf følger, at XX ligeledes ikke har ret til  

 refusion af lønudgifter.
 Det forhold, at Det  

 videregående 2-årige Bankkursus er en ældre privat finansiel  

 overbygningsuddannelse  

 kan ikke medføre en ændret vurdering, idet det er uddannelsesniveauet i dag,  

 som er afgørende for, om HH er berettiget til VEU-godtgørelse.
Ankenævnet har  

 vurderet, at Det videregående 2-årige Bankkursus i dag må anses  

 for at være  

 erstattet af Akademiuddannelsen i Finansiel Rådgivning, hvortil adgangskravet  

 bl.a. er gymnasial eksamen.
Efter reglerne kan ansøgere ikke modtage  

 VEU-godtgørelse, hvis den nye uddannelse kræver optagelse på gymnasialt  

 niveau,  

 hvorfor HH således ikke er berettiget til VEU-godtgørelse.
 Ligeledes kan det  

 forhold, at Finansrådet - senest i pjece om AMU-kurser og finanssektoren 2006  

   

 oplyser, at der kan udbetales løntabsgodtgørelse for medarbejdere, der har en  

 af de gamle finansielle overbygningsuddannelser, der er gennemført i privat  

 regi, for eksempel Det videregående 2-årige Bankkursus og  

 FinansDiplomStudiet  

 ikke medføre en ændret vurdering, idet HH ikke efter nævnets vurdering  

 opfylder  

 betingelserne for VEU-godtgørelse i loven.
 Ankenævnet henviser til  

 §§ 1, 2, 3, 4 og 9 i lov om godtgørelse ved deltagelse i erhvervsrettet  

 voksen-  

 og efteruddannelse, jf. lovbekendtgørelse nr. 795 af 18. august 2005, og §§  

 1,  

 2, 4 og 14 i bekendtgørelse nr. 494 af 14. juni 2005 om godtgørelse ved  

 deltagelse i erhvervsrettet voksen- og efteruddannelse.
 Nævnet tiltræder  

 således a-kassens afgørelse af 26. oktober 2005.
På ankenævnets vegne De kan læse om  

 afgørelsens faktiske og retlige grundlag på de følgende sider.
 Kopi til:
HH A-kassen 1.  

 	  

 Sagsforløb HH har med ansøgning  

 modtaget i a-kassen den 19. oktober 2005 søgt om VEU-godtgørelse til  

 AMU-kurset  

 Organisation i virksomheden afholdt 3.- 4. oktober 2005 og  

 10.-11. oktober  

 2005.
 Af  

 ansøgningsskemaet/tro og love erklæringen fremgår, at hun har den 2-årige  

 bankskoleuddannelse, og at hun har brugt sin uddannelse arbejdsmæssigt inden  

 for de sidste 5 år.
 Det fremgår ligeledes af  

 ansøgningsskemaet, at XX har søgt om lønrefusion.
2.  

 	  

 Arbejdsløshedskassens afgørelse A-kassen traf den 26.  

 oktober 2005 denne afgørelse:
 Vi har fået din ansøgning,  

 hvor din arbejdsgiver ønsker at få udbetalt godtgørelse for tab af indtægt  

 eller arbejdsmulighed.
Afgørelse Din arbejdsgiver kan  

 ikke få udbetalt godtgørelse, i perioden 03-10-2005 til 04-10-2005 og  

 10-10-2005 til 11-10-2005.
Sagsfremstilling Du søger om godtgørelse  

 til kurset Organisation i virksomheden.
Kurset er i perioden  

 03-10-2005 til  

 04-10-2005 og 10-10-2005 til 11-10-2005 på Business College.
Du oplyser i  

 ansøgningsskemaet, at du er uddannet i en bank.
I telefonsamtale af  

 26-10-2005  

 oplyste du også, at du er uddannet bankassistent og har taget den 2-årige  

 bankskole bagefter.
Denne uddannelse svarer til finansdiplomuddannelsen.
Vurdering For at have ret til  

 VEU-godtgørelse under kurset er det en betingelse, at du ikke har gennemført  

 en  

 uddannelse ud over erhvervsuddannelsesniveau.
 Vi vurderer, at din  

 uddannelse er for høj til, at du er berettiget til at modtage godtgørelse til  

 kurset.
Begrundelse Det er en betingelse  

 for at have ret til godtgørelse ved deltagelse i erhvervsrettet voksen- og  

 efteruddannelse,  

 at du ikke har gennemført en uddannelse højere end erhvervsuddannelsesniveau  

 eller, at du ikke har brugt din uddannelse højere end  

 erhvervsuddannelsesniveau  

 erhvervsmæssigt indenfor de sidste 5 år.
Da du har brugt din  

 uddannelse, svarende til finansdiplomuddannelsen, arbejdsmæssigt indenfor de  

 sidste 5 år, opfylder du ikke betingelserne for at modtage  

 VEU-godtgørelse. Lovgrundlag og klagevejledning udeladt.
3.  

 	  

 Klagen til ankenævnet XX klagede i brev af 3.  

 november 2005 over afgørelsen som følger:
 Vi har fået et afslag  

 på VEU-godtgørelse på HH, cpr.nr. xxxxxx-xxxx ifølge vedlagte kopi.
 Det er vi ikke  

 tilfredse med, da den 2-årige bankskole samt finansdiplomstudiet giver ret  

 til  

 VEU-godtgørelse i modsætning til Finansiel videreuddannelse, som ikke er  

 tilskudsberettiget.
 Det helt nøjagtige  

 regler kan ses på  

  

 www.veug.dk  

  

 eller ring til CC i Finansraadet.
Jeg ser frem til at  

 modtage beløbet inden længe. 4.  

 	  

 A-kassens bemærkninger til klagen A-kassen oversendte ved  

 brev af 9. november 2005 sagen til nævnet som følger:
 A-kasse har modtaget  

 vedlagte klage af 07.11.05 fra HHs arbejdsgiver.
 Efter en fornyet  

 vurdering af sagen, har vi dog ikke fundet grundlag for at ændre den  

 tidligere  

 trufne afgørelse.
 A-kasse fastholder  

 således afgørelse med den i afgørelsen givne begrundelse.
Sagen sendes til  

 Arbejdsmarkedets Ankenævn, idet vi anmoder Arbejdsmarkedets Ankenævn om at  

 træffe endelig afgørelse, jf. proceduren i Arbejdsmarkedsstyrelsens  

 bekendtgørelse nr. 494 af 14. juni  

 2005. 5.  

 	  

 Nyt efter klagen Ankenævnet har den 7.  

 februar 2006 fået oplyst, at CC ikke længere er ansat i Finansrådet.
SS fra  

 Finansrådet har i den forbindelse oplyst, at den 2-årige bankskoleuddannelse  

 godt kan siges at være blevet erstattet af FinansDiplomStudiet i 1991, som i  

 1996/1997 blev erstattet af Finansiel Videreuddannelse, som igen er blevet  

 erstattet af Akademiuddannelsen i Finansiel Rådgivning.
 SS fremsendte i marts  

 2006 materiale vedrørende de forskellige bankuddannelser til ankenævnet.
 Ankenævnet modtog den  

 2. maj 2006 kopi af HHs eksamensbevis for Det videregående 2-årige  

 Bankkursus  

 fra XX.
PP fra Finansforbundet  

 oplyste den 2. juni 2006 til ankenævnet, at der ikke ligefrem var tale om en  

 erstatning af ældre overbygningsuddannelser, da Finansiel Videreuddannelse  

 blev  

 formelt anerkendt i 1996/1997. Både Det videregående 2-årige  

 Bankkursus og  

 FinansDiplomStudiet var private uddannelser.
Først ved Akademiuddannelsen i  

 Finansiel Rådgivning blev der adgangskrav om erhvervsuddannelse/gymnasial  

 eksamen.
6.  

 	  

 Regler Bekendtgørelse af lov nr. 795 af 18. august 2005 om godtgørelse ved  

 deltagelse i erhvervsrettet voksen- og efteruddannelse:
Kapitel 1 Formål og område § 1.  

  

 Loven har  

 til formål at skabe økonomisk grundlag for, at voksne fortrinsvis  

 kortuddannede,  

 kan deltage i erhvervsrettet voksen- og efteruddannelse til og med  

 erhvervsuddannelsesniveau.
Dette formål sikres ved, at deltagerne under  

 uddannelsen kan opnå godtgørelse for tab af indtægt eller arbejdsmulighed.
 § 2.  

  

 Den personkreds,  

 der kan opnå ydelser efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og 3)  

 	  

 ledige, der er  

 berettigede til dagpenge efter § 55 i lov om arbejdsløshedsforsikring m.v. og a)  

 	  

 er fyldt 25 år, og som inden for de første 12 måneders sammenlagt  

 ledighed efter eget valg deltager i uddannelse, der er nævnt i § 3, nr. 1-9,  

 dog højst i en periode på 6 uger, eller b)  

 	  

 endnu ikke er fyldt 25 år, og som inden for de første 6 måneders  

 sammenlagt ledighed efter eget valg deltager i uddannelse, der er nævnt i §  

 3,  

 nr. 1-9, dog højst i en periode på 6 uger.
 Stk. 2.  

  

 Det er  

 en betingelse for at opnå ydelser efter § 1, at den pågældende ikke har  

 en  

 erhvervsrettet uddannelse, der med hensyn til niveau og varighed overstiger  

 erhvervsuddannelse eller anden uddannelse, der kan sidestilles med  

 erhvervsuddannelse,  

 medmindre uddannelsen ikke har været anvendt i de sidste 5 år.
 § 3.  

  

 Der kan  

 opnås ydelser efter § 1, jf. dog § 5, ved deltagelse i følgende uddannelser  

 til  

 og med erhvervsuddannelsesniveau, i det omfang udbuddet, dog undtaget de i  

 nr.  

 9 nævnte forløb, udløser tilskud efter lov om åben uddannelse (erhvervsrettet  

 voksenuddannelse) m.v.:
1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
Kapitel 2 Godtgørelse § 4.  

  

 Under  

 deltagelse i uddannelse, der er omfattet af § 3, kan beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, stk. 1, nr. 3, opnå godtgørelse for tab af  

 indtægt eller arbejdsmulighed som følge af deres deltagelse, jf.  

  

 dog stk. 2.
 Stk. 2.  

  

 Der kan ikke  

 opnås godtgørelse efter stk. 1 i følgende tilfælde:
 1)  

 	  

 Hvis der er ret til  

 løn fra en arbejdsgiver under uddannelsen som følge af en uddannelsesaftale,  

 indgået i henhold til lov.
 2)  

 	  

 Hvis der er adgang  

 til at opnå godtgørelse fra andre godtgørelsesordninger.
 Stk. 3.  

  

 Godtgørelsen udgør ved fuldtidsundervisning pr. undervisningsuge et beløb  

 svarende  

 til dagpengenes højeste beløb for en uge, jf. § 47 i lov om  

 arbejdsløshedsforsikring m.v.
 Stk. 4.  

  

 Ved  

 deltidsundervisning beregnes godtgørelsen i forhold til antallet af  

 undervisningstimer.
Stk. 5.  

  

 For  

 deltagere, der har et delvist tab af indtægt eller arbejdsmulighed, nedsættes  

 godtgørelsen forholdsmæssigt.
Det er en betingelse for at oppebære  

 godtgørelse,  

 at deltagerens tab af indtægt eller arbejdsmulighed vedrører den pågældende  

 beskæftigelse.
 Stk. 6.  

  

 Undervisningsministeren kan fastsætte nærmere regler om godtgørelse.
§ 9.  

  

 For  

 beskæftigede lønmodtagere kan godtgørelse i henhold til §§ 4 og 5 udbetales  

 til  

 arbejdsgiveren i tilfælde, hvor der er truffet aftale om, at arbejdsgiveren  

 fortsætter med at udbetale sædvanlig løn under uddannelsen.
Beløbet svarer  

 til  

 den godtgørelse, som en deltager kunne have fået udbetalt efter § 4 og 5.  

 Beløbet kan dog højst udgøre det beløb, der svarer til arbejdsgiverens  

 lønudgifter til en deltager under dennes uddannelse.
 Bekendtgørelse nr. 494 af 14. juni 2005 om godtgørelse ved deltagelse i  

 erhvervsrettet voksen- og efteruddannelse:
Afsnit I Generelle betingelser Kapitel 1 Uddannelser, hvortil der kan  

 opnås godtgørelse § 1.  

  

 Der kan  

 opnås godtgørelse efter reglerne i denne bekendtgørelse ved deltagelse i  

 erhvervsrettet  

 uddannelse til og med erhvervsuddannelsesniveau.
 Stk. 2.  

  

 Erhvervsrettet voksen- og efteruddannelse efter stk. 1 er:
1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
Kapitel 2 Personkredsen § 2.  

  

 Deltagere,  

 der kan opnå godtgørelse efter denne bekendtgørelse, er 1)  

 	  

 beskæftigede  

 lønmodtagere, såvel privat som offentligt ansatte, jf. dog § 3, 2)  

 	  

 selvstændige  

 erhvervsdrivende, jf. dog § 3, og 3)  

 	  

 ledige, som er  

 berettigede til dagpenge efter § 55 i lov om arbejdsløshedsforsikring m.v.
§ 4.  

  

 Det er en  

 betingelse for at opnå godtgørelse efter denne bekendtgørelse, at deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau, 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og en varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
Stk. 2.  

  

 Uddannelser,  

 der kan sidestilles med erhvervsuddannelserne, jf. stk. 1, er uddannelser,  

 der  

 i niveau eller varighed maksimalt svarer til niveauet eller varigheden af  

 erhvervsuddannelserne.
Det er en betingelse, at der ikke er et adgangskrav  

 til  

 uddannelsen, der forudsætter bestået uddannelse på gymnasialt niveau.
 Stk. 3.  

  

 Personer med  

 en uddannelse, der er afløst af en ny tilsvarende uddannelse, kan opnå  

 godtgørelse, hvis den nye uddannelse ikke forudsætter bestået gymnasial  

 uddannelse.
§ 14.  

  

 Arbejdsgivere,  

 der efter aftale med deltageren udbetaler sædvanlig løn under uddannelsen,  

 har  

 ret til refusion.
Refusionen svarer til den godtgørelse, som deltageren ville  

 have været berettiget til efter kapitlerne 3, 4 og 5. Refusionen kan dog ikke  

 være højere end den løn, arbejdsgiveren udbetaler.
