Landsskatteretskendelse Selvstændig virksomhed eller lønmodtager - musiker med bl.a. undervisning for oplysningsforbund Ugyldighedsindsigelse, manglende begrundelse Forventningsprincippet Reference:
SL § 4 FORV § 24 A's klage til Landsskatteretten skyldtes, at de stedlige  

 skattemyndigheder ikke havde anset klageren for at drive selvstændig  

 erhvervsvirksomhed.
 Det fremgik af sagen, at de stedlige skattemyndigheder  

 havde foretaget klagerens indkomstopgørelser på følgende  

 måde:
Indkomståret 1995 Regulering til selvangivet A-indkomst 31.094 kr.
Regulering til selvangivet resultat af selvstændig  

 virksomhed - 1.884 kr.
Fradrag for øvrige lønmodtagerudgifter -25.410 kr.
Fradrag for befordringsudgifter -12.245 kr.
Selvangivet fradrag for befordringsudgifter  

 tilbageført i den personlige indkomst 31.453 kr.
Indkomståret 1996 Regulering til selvangiven A-indkomst 45.847 kr.
Regulering til selvangivet resultat af selvstændig  

 virksomhed 8.504 kr.
Godkendt fradrag for øvrige  

 lønmodtagerudgifter -52.951 kr.
Godkendt fradrag for befordringsudgifter -15.048 kr.
Selvangivet fradrag for befordringsudgifter  

 tilbageført i den personlige indkomst 35.271 kr.
Nettohonorarindtægt udgjorde 2.500 kr.
Det fremgik af sagens oplysninger, at klagerens  

 uddannelsesmæssig baggrund var 16 års uddannelse med musik  

 afsluttende med et "Master of Arts"-diplom fra et konservatorium i  

 Rumænien.
Klageren havde stedse beskæftiget sig med musik.
 Klageren havde i indkomstårene 1995 og 1996  

 været beskæftiget som musiker således:
- underviser for oplysningsforbund - dirigent for to kor - musiker ved enkeltstående arrangement Skatteankenævnet havde ved den påklagede  

 ansættelse anset klagerens indkomster fra oplysningsforbundet og korene  

 for erhvervet i tjenesteforhold, og ikke som led i selvstændig  

 erhvervsvirksomhed.
Nævnet havde herved henset til de i cirkulære  

 nr. 129 af 4. juli 1994 (til personskatteloven) angivne kriterier.
Udgifter i  

 forbindelse med indkomsterhvervelsen var følgelig anset for  

 fradragsberettigede efter de for lønmodtagere gældende  

 regler.
 Nævnet havde ikke anset skatteadministrationens  

 afgørelse for ugyldig, idet skatteansættelsen for  

 indkomstårene 1995 og 1996 var anset for korrekt foretaget.  

 Nævnet havde anført, at skatteadministrationen havde  

 vægtet og kommenteret de af klageren fremførte argumenter og  

 påstande.
Endvidere havde nævnet anført, at  

 forventningsprincippet ikke kunne finde anvendelse.
Nævnet havde herved  

 bl.a. anført, at de i sagen foreliggende forhold ikke kunne  

 sammenlignes med forholdene i dommen gengivet i TfS 1989.556, og nævnet  

 havde endvidere henvist til Ligningsvejledningen 1996 A.K.1.2., hvoraf  

 fremgik, at skattemyndighedernes passivitet overfor selvangivne oplysninger  

 ikke kunne skabe retsbeskyttede forventninger hos skatteyderen.
 Klageren havde over for Landsskatteretten nedlagt  

 påstand om, at han var selvstændig erhvervsdrivende musiker, og  

 at hans indkomstansættelser for indkomstårene 1995 og 1996 skulle  

 opgøres i overensstemmelse hermed.
 Klageren havde herved anført, at han drev en  

 enkeltmandsvirksomhed, der beskæftigede sig med musik, og hvis  

 hovedaktiviteter var undervisning, musikdirigering, udøvende musik og  

 andre musikrelaterede beskæftigelser.
 Han havde anført, at skattemyndighedernes  

 begrundelse, ud over at mangle den nødvendige baggrund, hovedsageligt  

 var forankret på en gammel opfattelse af hans forhold, baseret på  

 love og arbejdsforhold, der for længst var blevet ophævet.
Klageren havde endvidere gjort gældende, at  

 skatteforvaltningens afgørelse var ugyldig.
Han havde herved  

 anført, at forvaltningens afgørelse var truffet på et  

 meget ringe kendskab til de faktiske forhold, med manglende kommentarer over  

 for de præsenterede argumenter og med en begrundelse, der ikke  

 respekterede retningslinierne i cirkulære nr. 129 af 4. juli 1994. Han  

 havde anført, at skatteforvaltningens agterskrivelse var et vigtigt  

 bevis herfor.
Han havde dertil anført, at skatteankenævnets  

 begrundelse, kommentarer eller mangel på samme, selvmodsigelser osv  

 måtte føre til den konklusion, at der ikke kunne være tale  

 om en uvildig og upartisk klageinstans, og at afgørelsen var truffet  

 under sådanne omstændigheder, at den burde erklæres  

 ugyldig.
Han havde anført, at skatteankenævnets undladelse af at  

 medtage skatteforvaltningens agterskrivelse i sagsfremstillingen  

 forstærkede karakteren af uvildighed og upartiskhed.
Han havde  

 anført, at det i hans klageskrivelse af 5. marts 1998 anførte  

 på ingen måde var taget i betragtning eller kommenteret.
 Endvidere havde klageren gjort gældende, at der  

 burde gives medhold ud fra forventningsprincippet, idet alle de begivenheder,  

 der var nødvendige for at forventningsprincippet kunne  

 påberåbes, havde fundet sted.
 Klageren havde til støtte for sin påstand om,  

 at han drev selvstændig erhvervsvirksomhed anført, at en  

 række alvorlige strukturproblemer gjorde sig gældende.
Det første strukturproblem, han havde beskrevet,  

 vedrørte forholdet vedrørende virket som underviser for  

 oplysningsforbundet.
Han havde bl.a. anført, at med indførelse  

 af markedsføringsloven og den nye folkeoplysningslov blev  

 oplysningsforbundene afhængige af at skaffe en forhåndsaftale med  

 en underviser for at være i stand til at have adgang til at reklamere.  

 Han havde dertil anført, at denne aftale ikke var indgået i et  

 tjenesteforhold til underviseren, tværtimod havde underviseren en  

 række betingelser, såsom tidspunkter, varighed, dage på  

 ugen, antal elever pr. hold, lokale osv.
Først efter opnåelse af  

 enighed om disse betingelser, blev en aftale indgået.
Han havde herefter beskrevet, at han som underviser havde  

 en række konkrete instruktionsbeføjelser overfor  

 oplysningsforbundet i forbindelse med oprettelse af undervisningshold.
Han  

 havde bemærket, at mere end 75% af al hans undervisning foregik  

 på grundlag af direkte aftaler mellem ham og hans elever.
Han havde  

 dertil anført, at hvis der kunne være tale om et  

 tjenesteforhold, så var der tale om et højst usædvanligt  

 tjenesteforhold, hvor lønmodtager havde flere  

 instruktionsbeføjelser overfor arbejdsgiver, eller i det mindste, hvor  

 de to parter stod lige.
Han havde anført, at dette forstærkedes  

 af det faktum, at en utilfreds underviser til enhver tid kunne tage sin  

 kundekreds til en konkurrende virksomhed, uden at dette ville være en  

 overtrædelse af de gældende regler på området, og at  

 underviseren ikke var det mindste afhængig af at samarbejde med et  

 bestemt oplysningsforbund.
Klageren havde videre anført, at det var af  

 bekvemmelighedsgrunde, at han benyttede sig af oplysningsforbund.
Hvis han  

 ikke benyttede sig af et sådant forbund, ville det betyde en  

 indtægtsnedgang for ham på ca. 25%, idet han ikke umiddelbart  

 ville kunne opnå kommunale tilskud.
Endvidere ville han i så fald  

 selv skulle leje lokaler.
Han havde videre anført, at et andet  

 strukturproblem, der rejste sig, var, at arbejdsforholdene var baseret  

 på individuelle kontrakter, hver med sin egen specifikke varighed  

 o.s.v.
Betaling skete kun for udført arbejde, dette vel at mærke  

 selv i tilfælde, hvor undervisere var uden objektiv skyld i de mangler  

 i kontraktens udførelse, så som sygdom, midlertidig  lukning af  

 skoler m.m.
Endvidere havde han beskrevet de juridiske forhold  

 angående undervisningslokalerne.
Han havde herved anført, at - der forelå en kontrakt, hvor hvervgiver på  

 bestemte tidspunkter og datoer afgav rådigheds- og brugsretten til et  

 navngivent lokale til indkomstmodtageren, - deltagerne fik i deres kvittering angivet det samme  

 lokale, tidspunkter, datoer m.v.
- hvervgiveren hverken ejede eller lejede det  

 pågældende lokale.
 Han havde herved anført, at hvervgiver ikke  

 disponerede over det pågældende lokale, og i tilfælde hvor  

 hvervgiver blandede sig i kontraktens udførelse med hensyn til  

 anvisning til andre lokaler, stod hvervgiveren over for et muligt  

 erstatningskrav fra deltagerne og som følge af det fra  

 indkomstmodtageren.
Videre havde han anført, at et andet  

 strukturproblem var det faktum, at alle de nødvendige omkostninger for  

 arbejdets udførelse påhvilede arbejdsmodtageren.
Han havde under  

 henvisning til størrelsen og karakteren af udgifterne anført,  

 at der var tale om udgifter, der var atypiske for  

 lønmodtagerforhold.
For så vidt angik virket som dirigent for de to kor  

 havde klageren bl.a. anført, at det var meget almindeligt for en  

 dirigent at udføre arbejde med flere kor, orkestre m.m. samtidigt,  

 uden at de forskellige hvervgivere ville kunne modsætte sig dette.  

 Dette var en del af musiklivet.
I rækken af strukturproblemer kom  

 således det, at lønmodtageren kunne udføre samme type  

 arbejde for andre, konkurrende virksomheder, uden at der kunne gøres  

 indsigelse over dette fra arbejdsgiverens side.
 Videre havde han anført, at han i sin stilling som  

 kordirigent hos de pågældende korforeninger havde  

 beføjelserne til at tage i tjeneste eller afskedige hvervgiver.
Han havde anført, at en korforening, hvis  

 hovedformål var sang og musik, var afhængig af, at dens medlemmer  

 udviste bestemte kvaliteter, så som en god sangstemme, en god  

 hukommelse, almindeligt kendskab til musik, noder o.s.v.. I kraft af, at de,  

 der medvirkede i en sådan forening var amatører, var det meget  

 almindeligt for en sådan forening at købe sig til den  

 tjenesteydelse, en kordirigent kunne præstere.
Dirigentens ansvar og  

 beføjelser var vidtrækkende, hvad angik opnåelsen af  

 hovedformålet.
Bl.a. var det dirigenten, der igennem en  

 optagelsesprøve bestemte, om en ansøger kunne blive medlem,  

 eller vurdere om et nuværende medlem skulle udelukkes.
For så vidt angik påstanden om en  

 retsbeskyttet forventning havde klageren anført, at i 1989 blev hans  

 arbejdsmæssige forhold drøftet på et møde med  

 skatteforvaltningen, hvorved det blev besluttet, at han fremover skulle  

 få tilsendt den udvidede selvangivelse, idet det blev skønnet,  

 at hans aktiviteter kunne sidestilles med selvstændig  

 erhvervsvirksomhed.
Fra dette år havde han selvangivet på en  

 udvidet selvangivelse.
I 1990 fik han en forskudsregistrering som  

 selvstændig - B-indkomst- men på grund af manglende indtjening i  

 årets første måneder var han nødsaget til at  

 få ændret forskudsregistreringen, og fra 1991 og fremover havde  

 han på grund af usikkerhed over indkomsten, forskudsregistreret som  

 lønmodtager, men havde altid fået tilsendt en udvidet  

 selvangivelse.
Han havde dertil anført, at skattemyndighederne  

 havde taget stilling til og foretaget en bedømmelse af hans  

 arbejdsforhold, med den konklusion at der var tale om selvstændigt  

 erhverv.
Videre at i alle de år han havde være skattepligtig i  

 Danmark havde skattemyndighederne aktivt tilkendegivet, at han drev  

 selvstændig erhvervsvirksomhed, idet han som skatteyder havde  

 forskudsregistreret som lønmodtager, men på trods heraf havde  

 skatteforvaltningerne i de to kommuner hvert år tilsendt udvidet  

 selvangivelse.
Endelig, at når hans selvangivelse kom under kontrol,  

 anfægtede skattemyndighederne ikke det indlysende faktum, at han  

 betragtede sig selv som selvstændig og selvangav i overensstemmelse med  

 dette.
Han havde dertil anført, at dette havde haft betydelig  

 indflydelse over for hans faktiske dispositioner.
Han havde bl.a. foretaget  

 de nødvendige investeringer, der var normale for en sådan  

 virksomhed, herunder at etablere en kundekreds, at selv finde arbejde og tage  

 arbejde, hvor hovedparten af de nødvendige udgifter blev afholdt af  

 ham.
 Landsskatteretten udtalte:
 ad begrundelse:
Af forvaltningslovens § 22 fremgik, at en skriftlig  

 afgørelse altid skulle begrundes, medmindre afgørelsen fuldt ud  

 gav parten medhold.
I forvaltningslovens § 24 var nærmere angivet  

 kravene for, hvad en begrundelse skulle indeholde.
Det fremgik af § 24, stk.  

 1, 1. pkt, at en begrundelse skulle indeholde en henvisning til de  

 retsregler, i henhold til hvilke afgørelsen var truffet.
Endvidere  

 fremgik af § 24, stk. 2, at begrundelsen endvidere om fornødent skulle  

 indehold en kort redegørelse for  de oplysninger vedrørende  

 sagens faktiske omstændigheder, som var tillagt væsentlig  

 betydning for afgørelsen.
Der var i såvel skatteforvaltningens  

 som skatteankenævnets afgørelse angivet retsregler, samt de  

 forhold, der var tillagt vægt.
Retten fandt ikke, at  

 skatteforvaltningen og skatteankenævnet i henhold til  

 forvaltningslovens begrundelseskrav havde været forpligtet til at tage  

 stilling til samtlige de fremførte synspunkter i begrundelsen.
Det  

 måtte herved antages, at de fremførte synspunkter havde  

 indgået i vurderingen af sagen.
 Retten fandt herefter, at såvel skatteforvaltningens  

 som skatteankenævnets afgørelse opfyldte kravene i henhold til  

 forvaltningslovens § 24, hvorfor afgørelserne ikke af denne grund var  

 ugyldige.
 Ad realiteten:
Afgrænsningen mellem selvstændige  

 erhvervsdrivende m.v. og lønmodtagere skulle i skattemæssig  

 henseende foretages på baggrund af de kriterier, der var angivet i  

 cirkulære nr. 129 af 4. juli 1994 (til personskatteloven) pkt. 3.1.1.  

 Der henvistes herved til Højesterets domme af 9. maj 1996 og 7. maj  

 1997 offentliggjort i Tidsskrift for Skatteret 1996, nr. 449 og 1997, nr.  

 473. Som udgangspunkt ansås en person herefter for lønmodtager,  

 hvis vedkommende modtog vederlag for personligt arbejde i et tjenesteforhold  

 efter hvervgiverens anvisninger og for dennes regning og risiko.  

 Selvstændig erhvervsvirksomhed var kendetegnet ved, at der for egen  

 regning og risiko var udøvet en virksomhed af økonomisk  

 karakter med det formål at opnå et overskud.
I  

 tvivlstilfælde måtte afgrænsningen ske på grundlag af  

 en samlet bedømmelse af forholdet mellem hvervgiver og hvervtager.
Ud fra en samlet vurdering af klagerens virke som  

 underviser ved oplysningsforbundene fandt retten, at klageren i  

 skattemæssig henseende stod i et tjenesteforhold til  

 oplysningsforbundene.
Retten havde herved henset til, at vederlaget var  

 beregnet, som det var almindeligt i tjenesteforhold som en timeløn,  

 ligesom vederlaget var udbetalt periodisk.
Endvidere var vederlaget i  

 overvejende grad en nettoindkomst for klageren.  Uagtet at det måtte  

 antages, at klageren rent faktisk havde stået for en stor del af  

 tilrettelæggelse af kurserne, hold m.v. måtte det lægges  

 til grund, at det formelt set var oplysningsforbundene, der havde den  

 administrative forpligtelse med hensyn til kurserne, ligesom kurserne  

 afholdtes for oplysningsforbundenes økonomiske regning og risiko.  

 Klagerens risiko bestod primært i, at en hold eventuelt ikke blev  

 oprettet.
At klageren kunne have oprettet hold uden om oplysningsforbundene  

 kunne ikke tillægges afgørende vægt, idet klageren rent  

 faktisk havde valgt at undervise gennem oplysningsforbundene.
Det var  

 tilføjet, at der via oplysningsforbundene blev stillet lokale til  

 rådighed for undervisningen.
For så vidt angik klagerens virke som dirigent for  

 korene fandt retten, at klageren ikke stod i et egentligt tjenesteforhold til  

 korene.
Henset til karakteren og omfanget af dette virke, fandt retten dog  

 ikke, at klageren havde etableret selvstændig virksomhed hermed.  

 Klagerens indtægter måtte i stedet anses som  

 honorarindtægter, der i skattemæssig henseende skulle behandles  

 som indtægter ved hobbyvirksomhed.
I henhold til Landsskatterettens  

 praksis skulle sådanne indtægter opgøres ud fra et  

 netto-princip, således at fradragsberettigede udgifter kunne  

 fratrækkes i klagerens personlige indkomst, jf. herved bl.a.
TfS  

 1998.695 LSR.
 Den påklagede afgørelse blev på dette  

 punkt ændret i overensstemmelse hermed.
 Ad retsbeskyttet forventning:
Ud fra det foreliggende blev lagt til grund, at  

 skatteforvaltningen ikke havde afgivet en entydig, klar og positiv  

 tilkendegivelse om, at man ville godkende, at klagerens virke med musik var  

 selvstændig erhvervsvirksomhed.
Det forhold, at klagerens  

 arbejdsmæssige forhold havde været drøftet, og at  

 skatteforvaltningen havde tilsendt klageren en udvidet selvangivelse var ikke  

 tilstrækkeligt til i skattemæssig henseende at skabe grundlag for  

 en retsbeskyttet forventning.
Allerede af denne grund fandt retten, at der  

 ikke hos klageren kunne skabes en retsbeskyttet forventning om i  

 skattemæssig henseende, at blive godkendt som selvstændig  

 erhvervsdrivende.
