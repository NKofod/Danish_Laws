 I medfør af § 2, stk. l og § 11, stk. 2, i universitetsloven, jf.  

 lovbekendtgørelse nr. 334 af 27. maj 1993, fastsættes:
Uddannelsernes struktur og formål § 1.  Uddannelserne består af en bacheloruddannelse på  

 3 år og en kandidatuddannelse på 2 år.
Uddannelserne udbydes ved Odense  

 Universitet.
Stk. 2.  De anførte uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i et år.
 § 2.  Formålet med bacheloruddannelsen er på  

 videnskabeligt grundlag at kvalificere den studerende til at varetage  

 erhvervsfunktioner med baggrund i sundhedsvidenskabelige og andre  

 videnskabelige kundskaber og færdigheder, samt at bibringe den studerende de  

 forudsætninger inden for naturvidenskabelige fag og klinisk biomekanik, som  

 er nødvendige for at gennemføre den kliniske overbygning på tilfredsstillende  

 måde.
 § 3.  Formålet med kandidatuddannelsen i klinisk  

 biomekanik er på natur- og sundhedsvidenskabeligt grundlag at kvalificere den  

 studerende til at bestride funktionen som kiropraktor i et sundhedsvæsen og  

 et samfund i udvikling.
 Stk. 2.  Uddannelsen skal give de studerende et fælles  

 grundlag for videre-og efteruddannelse efter afsluttet kandidateksamen,  

 uanset hvilket område af kiropraktikken, herunder forskning og specialer,  

 kiropraktoren kommer til at beskæftige sig med.
 § 4.  Bacheloruddannelsen giver ret til bachelorgraden  

 B.Sc.
 Stk. 2.  Kandidatuddannelsen giver ret til betegnelsen  

 cand.manu. (candidatus/candidata manutigii).
Uddannelsernes indhold Bacheloruddannelsen § 5.  Institutionen tilrettelægger bacheloruddannelsen  

 som et afrundet uddannelsesforløb med et fagudbud med tilvalgsmuligheder, som  

 giver den studerende valgmulighed mellem at afslutte uddannelsen efter det 3.  

 år eller at søge optagelse på kandidatuddannelsen.
Optagelse på  

 kandidatuddannelsen vil bl.a. være betinget af sammensætningen af  

 fagelementerne i bacheloruddannelsen, jf. § 6.
 § 6.  Bacheloruddannelsen består af 3 årsværk, der er  

 fordelt på følgende fagområder:
 Stk. 2.  Vægtfordelingen mellem fagene og fagenes  

 tidsmæssige placering i uddannelsesforløbet fastsættes i studieordningen,  

 idet naturvidenskabelige basisfag udgør ca. 1,8 årsværk, adfærds- og  

 samfundsfag udgør ca. 0,4 årsværk og parakliniske fag udgør ca. 0,8 årsværk.
Kandidatuddannelsen § 7.  Det fastsættes i studieordningen § 8.  Kandidatuddannelsen skal bibringe den studerende  

 de forudsætninger inden for klinisk problemløsning, diagnostik og udredning,  

 og de færdigheder inden for behandling af bevægeapparatets lidelser, som er  

 nødvendige for at kunne begynde på den turnusuddannelse i kiropraktik, som er  

 godkendt af Sundhedsstyrelsen og efterfølgende at opnå autorisation som  

 kiropraktor.
 § 9.  Kandidatuddannelsen består af 2 årsværk, der er  

 fordelt på følgende fagområder:
 Stk. 2.  Vægtfordelingen mellem fag og fagområder og den  

 tidsmæssige placering i uddannelsesforløbet fastsættes i studieordningen,  

 idet de kliniske fag udgør ca. 0,75 årsværk, klinikken udgør ca. 1 årsværk og  

 specialet udgør 0,25 årsværk.
 Stk. 3.  Klinikken skal introducere den studerende til  

 praktisk klinisk arbejde, d.v.s. integration, og daglig patientkontakt,  

 d.v.s. kommunikation.
Stk. 4.  Institutionen kan bestemme, at gennemførelsen  

 af visse klinikophold er betinget af, at andre klinikophold og fag er  

 bestået.
Nærmere regler fastsættes i studieordningen.
 Stk. 5.  I kandidatuddannelsen indgår et speciale, som  

 er et selvstændigt eksperimentelt og/eller teoretisk studium af en eller  

 flere problemstillinger med tilknytning til uddannelsens centrale fag.
 Stk. 6.  Specialet dokumenteres enten gennem en  

 skriftlig besvarelse af en stillet opgave eller ved en rapport over udført  

 teoretisk og/eller eksperimentelt arbejde.
 Stk. 7.  Specialeemnet skal afgrænses, således at det  

 samlede specialearbejde kan gennemføres inden for en tidsramme på 0,25  

 årsværk.
Stk. 8.  Specialeemnet skal godkendes af institutionen,  

 som samtidig med godkendelsen fastsætter en afleveringsfrist.
Institutionen  

 skal påse, at afleveringsfristen overholdes.
 Eksamen m.v.
 § 10.  For eksamen, herunder prøveformer, bedømmelse,  

 eksamensbeviser, klage over eksamen m.v., gælder reglerne i bekendtgørelse om  

 eksamen ved visse videregående uddannelser under Undervisningsministeriet.
 Stk. 2.  Ved bedømmelsen gives karakter efter  

 bekendtgørelse om karakterskala og anden bedømmelse.
§ 11.  Bacheloruddannelsen skal være bestået senest 6  

 år efter dens begyndelse.
Kandidatuddannelsen skal være bestået senest 4 år  

 efter afsluttet bacheloruddannelse.
Institutionen kan dispensere fra disse  

 frister, hvis det findes begrundet i usædvanlige forhold.
Andre regler § 12.  Institutionen fastsætter inden for  

 bekendtgørelsens rammer nærmere regler om uddannelserne i en studieordning.  

 Studieordningen skal godkendes af Undervisningsministeriet efter indhentet  

 udtalelse fra Sundhedsstyrelsen.
 Stk. 2.  Studieordningen skal indeholde:
 Stk. 3.  En studieordning kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
 Stk. 4.  Inden en studieordning fastsættes og ved  

 væsentlige ændringer af studieordningen, tager institutionen kontakt til  

 aftagerrepræsentanter, herunder censorformanden, jf. bekendtgørelse om  

 censorinstitutionen for visse videregående uddannelser under  

 Undervisningsministeriet.
 Stk. 5.  Studieordningen og væsentlige ændringer deri  

 træder i kraft ved et studieårs begyndelse.
 Stk. 6.  Ved udstedelse af nye studieordninger og ved  

 væsentlige ændringer af studieordninger fastsættes i studieordningen  

 overgangsbestemmelser.
 Stk. 7.  Studieordningen og ændringer af studieordningen  

 sendes efter godkendelse, jf. stk. 1, til censorerne til orientering.
 § 13.  Institutionen kan i hvert enkelt tilfælde eller  

 ved regler i studieordningen godkende, at gennemførte uddannelseselementer  

 fra en dansk eller udenlandsk videregående uddannelsesinstitution træder i  

 stedet for uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 14.  Undervisningsministeriet kan tillade fravigelse  

 af bekendtgørelsen som led i forsøg.
Samtidig fastsættes forsøgets varighed  

 og rapporteringsform.
 Stk. 2.  Ministeriet kan dispensere fra bekendtgørelsen,  

 hvis det findes begrundet i usædvanlige forhold, bortset fra de tilfælde, der  

 er nævnt i § 9, stk. 4, § 9, stk. 8, § 11 og § 13, stk. 1.
§ 15.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klager er 2 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter reglerne i  

 bekendtgørelse om eksamen ved visse videregående uddannelser under  

 Undervisningsministeriet.
Ikrafttræden § 16.  Bekendtgørelsen træder i kraft den 15. december  

 1997 og har virkning for studerende, der er begyndt på uddannelsen den 1.  

 september 1997 eller senere.
