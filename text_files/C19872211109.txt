(Til børnehave- og  

 fritidspædagogseminarierne) I tilslutning til de regler, der er fastsat i bekendtgørelse nr. 33 af 21.  

 januar 1987 om optagelse på børnehave- og fritidspædagogseminarierne,  

 fastsætter direktoratet herved følgende supplerende bestemmelser:
A.
Gruppeopdeling af optagelsespladser, jfr. § 4. stk. 1.
 Direktoratet fastsætter hvert år inden den 15. april en procentvis  

 fordeling af optagelsespladser i forhold til ansøgerkategori gruppe I, II og  

 III.
Hvis betingelsen i § 4, stk. 1, 1. punktum er opfyldt, foretager  

 seminariet en fordeling af det tildelte antal optagelsespladser (jfr. § 3),  

 ud fra de af direktoratet fastsatte procenter i forhold til antallet af  

 pladser, der er til rådighed for optagelse af studerende.
Omgængere m.v.  

 forbliver i samme gruppe som ved deres optagelse.
B.
Adgangskrav for optagelse gennem gruppe I og II, jfr. § 1.
 1. Almen skolegang i Danmark.
 a. 9. klassetrin, litra a gruppe I og litra e gruppe II.
 Kravet om afsluttet 9. klassetrin er opfyldt for ansøgere, der gennem  

 afsluttet undervisning i folkeskolen er udgået af denne eller hertil svarende  

 almen undervisning efter 9. klasse, 4. mellemskoleklasse eller tilsvarende,  

 og har gennemført prøver for så vidt det krævedes på det pågældende  

 tidspunkt.
Kravet om afsluttet 9. klassetrin anses også for opfyldt for ansøgere, der  

 gennem deltagelse i prøveforberedende enkeltfagsundervisning for voksne eller  

 som privatist har aflagt prøve til mindst folkeskolens afgangsprøve i dansk  

 og andre fag efter eget valg.
Antallet af fag skal svare til mindst 20 timers  

 undervisning om ugen i et år, oq karaktererne ved prøverne skal være 6 eller  

 derover i dansk og et af de andre fag.
 b. 10. klassetrin, litra e gruppe II.
 Kravet om mindst 1 års skolegang på 10. eller højere klassetrin er opfyldt  

 for ansøgere, der gennem afsluttet undervisning i folkeskolen er udgået af  

 denne, gymnasieskolen eller hertil svarende almen undervisning efter 10.  

 klasse, 3. real, realklassen, 1. gymnasieklasse eller tilsvarende, og har  

 gennemført prøver for så vidt det krævedes på det pågældende tidspunkt.
Kravet om mindst 1 års skolegang på 10. eller højere klassetrin anses også  

 for opfyldt for ansøgere, der gennem prøveforberedende enkeltfagsundervisning  

 for voksne eller som privatist har aflagt prøve til mindst folkeskolens  

 udvidede afgangsprøve.
Antallet af fag skal svare til mindst 20 timers  

 undervisning om ugen i et år, og karaktererne ved prøverne skal være 6 eller  

 derover i dansk og et af de andre fag.
 EFG-basisår sidestilles med almen skolegang på 10. eller højere  

 klassetrin, og kan ikke medregnes som erhvervsforberedende uddannelse.
c.
Folkehøjskole og lign., litra e gruppe II.
 Ophold på folkehøjskole (herunder ungdomshøjskole) eller husholdningsskole  

 kan kun medregnes, såfremt kurset er på mindst 16 uger i sammenhæng.
 Ophold på andre former for skoler end de her nævnte, herunder  

 daghøjskoler, kan kun betragtes som tilsvarende kursus, når der fore ligger  

 særlig meddelelse fra direktoratet herom.
d.
Aflagt prøve på enkeltfag under HF, litra a gruppe I og litra e  gruppe  

 II.
Karakter ved aflagt HF-prøve i dansk skal være mindst 6 i både mundtlig og  

 skriftlig prøve.
For det andet fags vedkommende (litra a) tages ikke hensyn  

 til fagets art, eller om prøven er aflagt på fællesfags- eller  

 tilvalgsniveau, men karakteren skal ligeledes være 6 eller derover.
e.
Studentereksamen, HF eller HH, eller 12 års skolegang på en  Rudolf  

 Steinerskole, litra c gruppe 1.
f.
Dokumentationskrav for punkterne 3. 1. a - e.
Som dokumentation kræves bekræftet kopi af afgangs- eller prøvebevis.
I  

 tilfælde af afbrudt uddannelse kræves bekræftet kopi af attest fra  

 skolen/kurset.
 Ophold på folkehøjskole og lign. dokumenteres ved attest fra skolen.
 Uddannelsens varighed skal særskilt dokumenteres, såfremt den ikke fremgår  

 af beviset/attesten.
 2. Almen skolegang i udlandet.
 Skolegang gennemført i udlandet kan indgå helt eller delvis i  

 adgangsgrundlaget, når direktoratets godkendelse foreligger.
 Hvis direktoratet i forbindelse med godkendelsen har stillet krav om prøve  

 i dansk, skal der ved optagelsen på seminariet foreligge dokumentation for,  

 at prøven er bestået.
 Ansøgere med svensk eller norsk uddannelse skal ikke have direktoratets  

 tilladelse.
 Som dokumentation kræves både eksamens-/afgangsbeviset og direktoratets  

 godkendelse.
 3. Erhvervsforberedende uddannelser i Danmark, litra a  

 gruppe I og  litra e gruppe II.
 Kun gennemførte uddannelser kan medregnes.
 EFG-basisår kan ikke indgå som erhvervsforberedende uddannelse.
 Erhvervsforberedende uddannelser jfr. litra b gruppe I skal have en  

 normeret varighed på mindst 2 1/2 år.
 Erhvervsforberedende uddannelser jfr. litra e gruppe II skal have en  

 normeret varighed på mindst 8 måneder.
Som dokumentation for erhvervsforberedende uddannelse kræves bekræftet  

 kopi af lærebrev, svendebrev, eksamensbevis eller tilsvarende bevis fra  

 vedkommende uddannelsessted.
Uddannelsens varighed skal særskilt  

 dokumenteres, hvis den ikke fremgår af beviset o.l.
 4. Erhvervsforberedende uddannelser i udlandet.
 For erhvervsforberedende uddannelser, der er gennemført i udlandet, gælder  

 samme regler som for almen skolegang i udlandet.
 5. Erhvervserfaring i Danmark og/eller udlandet som indgår i  

  adgangsgrundlaget, jfr. litra a gruppe I og litra e gruppe II.
 Erhvervserfaring skal være dokumenteret ved en godkendelsesattest, jfr. §  

 14, stk. 1.
C.
Særligt vedrørende tidsmæssig beregning af  optagelsesforudsætninger  

 for skolegang til opfyldelse af krav  efter litra e gruppe II.
Til opfyldelse af adgangskrav beregnes en uddannelse efter sit niveau.
To  

 uddannelser på samme niveau tæller normalt ikke to gange.
Undtaget herfra er dog højskoleophold o.l.
EFG-basisår medregnes hos  

 ansøgere som også har gennemført skolegang på 10. klassetrin.
Der kan kun  

 medregnes 1 EFG-basisår.
 10. klassetrin beregnes med et skoleår = 12 måneder,  

 uanset om uddannelsen er gennemført i grundskolen eller ved aflæggelse af  

 prøver ved enkeltfagsundervisning for voksne eller ved aflæggelse af prøver  

 som privatist.
En afbrudt eller ikke bestået gymnasieuddannelse medregnes med de fuldt  

 gennemførte skoleår, dog maksimalt 2 år.
En afbrudt HF uddannelse (eller ikke  

 bestået) med et ugentligt timetal på mindst 20 timer medregnes med maksimalt  

 1 år (fuldt gennemført).
 2. Fremgangsmåden ved samlet beregning af tidskrav efter litra e  gruppe  

 II.
 Ved opgørelsen sammentælles først den samlede varighed af ansøgerens  

 skolegang efter 9. klassetrin og erhvervsforberedende uddannelse(r).
Opfyldes de 2 år og 9 måneder (33 måneder) ikke herved, kan varigheden af  

 gennemførte ophold på højskole, herunder ungdomshøjskole, og  

 husholdningsskole samt godkendt erhvervserfaring tillægges.
Erhvervserfaring  

 og højskoleophold m.v., som ikke indgår i den adgangsgivende virksomhed, kan  

 danne grundlag for pointberegning.
D.
Adgangsregulering (pointgivning for gruppe I og II), §§ 5-9.
 1. Erhvervsarbejde.
 Point gives på grundlag af godkendelsesattesten efter skalaen i § 5, stk.  

 1-4. Der gives ikke point for den del af erhvervsarbejdet, som er medgået til  

 opfyldelse af optagelsesbetingelserne.
 2. Fritidsledervirksomhed.
Der gives point for fritidsledervirksomhed, når der har været tale om  

 fast, regelmæssig virksomhed.
Det kan være et mindre antal timer over et  

 længere sammenhængende forløb eller et større antal timer i kortere men  

 gentagne forløb.
 Kravet om de 3, henholdsvis 5 år, vil for sæsonbestemt virksomhed (fx. som  

 idrætsleder) være opfyldt af 3 henholdsvis 5 sæsoners fast virksomhed.  

 Fritidsledervirksomhed indenfor 1 år kan højst udgøre 1 sæson.
 Fritidsledervirksomhed kan kun medregnes, såfremt den er dokumenteret med  

 bekræftet kopi af erklæring om virksomhedens art, sted og varighed fra  

 foreningsformand, klubleder eller lignende.
 3. Folkehøjskole o.l.
 Ansøgere, som efter det fyldte 15. år har gennemført et godkendt kursus af  

 mindst 16 ugers varighed på folkehøjskole (ungdomshøjskole) eller  

 husholdningsskole, tildeles 1 point jfr. § 9, stk. 1.
Som dokumentation for højskoleophold eller lignende kræves bekræftet kopi  

 af attest fra den pågældende skole.
Kun højskoleophold m.v., som ikke indgår  

 i optagelsesgrundlaget, er pointgivende.
 4. Rejser og ophold i udlandet.
 Rejser og ophold i udlandet skal for at være pointgivende være foretaget  

 efter ansøgerens 15. år med henblik på uddannelse, studier eller arbejde  

 (lønnet eller ulønnet) og strække sig over mindst 4 sammenhængende måneder.
Rejser og ophold i udlandet medregnes kun som pointgivende, hvis der  

 foreligger dokumentation i form af kopi af erklæring om opholdets varighed og  

 formål, om evt. deltagelse i højskoleophold, samt dokumentation for evt.  

 erhvervsarbejde.
Dokumentationen skal være udstedt af rejsearrangør,  

 arbejdsgiver, højskolen eller lignende.
Såfremt det godtgøres, at erklæring  

 ikke kan fremskaffes, skal ansøgeren sammen med ansøgningen vedlægge en  

 redegørelse for opholdet.
 For udlændinge defineres udlandsophold som ophold i et andet land end  

 hjemlandet og Danmark.
 5. Samtidig point for udlandsophold kombineret med højskole  og/eller  

 arbejde i udlandet.
Der kan samtidig gives point for udlandsophold, højskoleophold og  

 erhvervsarbejde under ophold i udlandet.
For udlandsophold kan der gives  

 point, selv om højskoleophold eller erhvervsarbejde under opholdet indgår i  

 adgangsgrundlaget.
E.
Optagelse gennem gruppe III, jfr. § 2 og 11.
 1. Betingelser for optagelse gennem gruppe III, jfr. § 11, stk. 1.
Ad litra a.
Direktoratets tilladelse skal foreligge.
Ad litra b.
Seminariets rektor kan efter forhandling med fællesudvalget  

 bestemme, at ansøgere, som opfylder betingelserne for optagelse gennem gruppe  

 I eller gruppe II, men som på grund af særlige forhold ikke har kunnet  

 optages herigennem, kan overføres til gruppe III.
 2. Optagelse under adgangsregulering for gruuppe III jfr. § 11, stk.  2 og  

 3.
 Pointsystemet jfr. afsnit D anvendes ikke ved optagelse gennem gruppe III.
 Seminariets rektor afgør efter forhandling med fællesudvalget, hvilke  

 gruppe III-ansøgere der kan optages.
 Direktoratet fastsætter følgende retnings linier herfor, jfr. § 11, stk.  

 3. Til grund for afgørelsen af hvilke ansøgere efter stk. 1 der kan optages,  

 må alene ligge forhold vedrørende ansøgerens uddannelsesmæssige og  

 erhvervsmæssige forudsætninger for optagelse.
 Som positive udvælgelseskriterier anvendes bl.a. studierelevant  

 erhvervserfaring samt helbreds- eller familiemæssige vanskeligheder ved at  

 erhverve point.
 3. Dokumentationskrav ved optagelse gennem gruppe III.
 Ansøgningen skal vedlægges direktoratets tilladelse for optagelse gennem  

 gruppe III (dispensater) samt bevis for evt. prøver, som kan være stillet som  

 forudsætning for dispensation, og som ikke er gennemført på det tidspunkt,  

 tilladelsen er givet.
 En tilladelse fra tidligere år er gældende.
F.
Efteroptagelse.
 I tiden fra den 28. juli til den 15. september kan der efteroptages  

 ansøgere, herunder ansøgere, som ikke har ansøgt rettidigt, jfr. § 15, stk.  

 1, eller som er afvist, jfr. § 16, stk. 2. Ansøgeren skal dokumentere, at  

 han/hun opfylder optagelsesbetingelserne, jfr. § 1, eller har opnået  

 direktoratets tilladelse, jfr. § 2. Der gives ikke point ved efteroptagelsen,  

 men der optages efter retningslinierne i undervisningsministeriets cirkulære  

 af 1. juni 1987 om den koordinerede tilmelding vedrørende optagelse til visse  

 videregående uddannelser.
G.
Indberetning til direktoratet om udvælgelseskriterier, jfr. § 10,  stk.  

 2.
 Rektor indberetter senest 1. august til direktoratet, hvilke kriterier der  

 har været lagt til grund ved udvælgelse blandt ansøgere med samme pointtal  

 (gruppe I og II).
 Kriterierne skal være forhandlet med fællesudvalget og fastsat af rektor  

 inden 1. juli.
H.
Ikrafttræden.
 Cirkulæret træder i kraft straks og erstatter direktoratets cirkulære af  

 lo. maj 1983 om optagelse på børnehave- og fritidspædagogseminarierne.
 P.d.v.
Karsten Jørgensen Indholdsoversigt A.
Gruppeopdeling af optagelsespladser, jfr. § 4, stk. 1.
B.
Adgangskrav for optagelse gennem gruppe I og II, jfr. § 1. 1. Almen  

 skolegang i Danmark . a. 9. klassetrin, litra a gruppe 1 og litra e gruppe  

 II. b. 10. klassetrin, litra e gruppe II. c.
Folkehøjskole og lign. litra e  

 gruppe II. d.
Aflagt prøve på enkeltfag under HF litra a gruppe I og litra e  

 gruppe II. e.
Studentereksamen, HF eller HH, eller 12 års skolegang på en  

 Rudolf Steinerskole, litra c gruppe I. f.
Dokumentationskrav for punkterne B.  

 1. a til e. 2. Almen skolegang i udlandet. 3. Erhvervsforberedende  

 uddannelser i Danmark. litra a gruppe I og litra e gruppe II. 4.  

 Erhvervsforberedende uddannelser i udlandet. 5. Erhvervserfaring i Danmark  

 og/eller udlandet som indgår i adgangsgrundlaget, jfr. litra a gruppe I og  

 litra e gruppe II.
 C. 1. Særligt vedrørende tidsmæssig beregning af optagelsesforudsætninger  

 for skolegang til opfyldelse af krav efter litra e gruppe II. 2.  

 Fremgangsmåden ved samlet beregning af tidskrav efter litra e gruppe II.
D.
Adgangsregulering (pointsgivning for gruppe I og II), § 5 til 9. 1.  

 Erhvervserfaring. 2. Fritidsledervirksomhed. 3. Folkehøjskole o.l. 4. Rejser  

 og ophold i udlandet. 5. Samtidig points for udlandsophold kombineret med  

 højskole og/eller arbejde i udlandet.
E.
Optagelse gennem gruppe III, jfr. § 2 og 11. 1. Betingelser for  

 optagelse gennem gruppe III, jfr. § 11, stk. 1. 2. Optagelse under  

 adgangsregulering for gruppe III, jfr. § 11, stk. 2 og 3. 3.  

 Dokumentationskrav for optagelse gennem gruppe III.
F.
Efteroptagelse.
G.
Indberetning til direktoratet om udvælgelseskriterier, jfr. § 10,stk.  

 2.
H.
Ikrafttrædelse.
