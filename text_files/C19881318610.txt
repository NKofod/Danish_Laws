 Til samtlige til eksport af fersk kød, fersk fjerkrækød og kødvarer  

 autoriserede virksomheder samt dyrlægerne ved disse.
 Ved cirkulæreskrivelse af 4. januar 1988 (K.K. 3792-1987) blev meddelt, at  

 det fra statskonsulenten i Athen er oplyst, at de græske myndigheder med  

 virkning fra 2. januar 1988 har frafaldet kravet om angivelse i medfølgende  

 certifikat af analyseresultat vedrørende radioaktivt indhold i pågældende  

 parti og dermed tilsyneladende reelt frafaldet kravet om partiundersøgelse,  

 idet man i stedet forlanger attestation af, at indholdet ikke overstiger de  

 grænser, som er fastsat i forordning 1707/86 (for kød og kødvarer: 600  

 Bq/kg).
 Denne forordning er afløst af forordning 3955/87, hvortil der derfor nu  

 skal henvises.
 På den baggrund skal radioaktivitetserklæringen efter aftale med  

 Udenrigsministeriet formuleres således:
 »According to officially established information of the general  

 situation concerning radioactive fall out and according to official  

 examinations carried out at Risø National Laboratory of meat for content of  

 isotopes this consignment is regarded to be unconditionally fit for human  

 consumption and within the limits of Decision 3955/87/EEC«.
 Erklæringen kan afgives for alle partier af fersk kød og fjerkrækød samt  

 kødvarer af dansk oprindelse, og anføres på bagsiden af pågældende  

 EF-certifikatformular med dato og embedsdyrlægens stempel og underskrift på  

 sædvanlig måde.
 Cirkulæreskrivelse af 4. januar 1988 (K.K. 3792-1987) tilbagekaldes  

 hermed.
 P.V.V.
