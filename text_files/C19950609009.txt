INDHOLD CIRKULÆRE Generelle bemærkninger Bemærkninger til hovedaftalens enkelte bestemmelser Til § 2. Ledelsesretten HOVEDAFTALE Hovedaftalens område Samarbejde og organisationsfrihed Ledelsesretten Overenskomstindgåelse og -opsigelse Fredspligt Arbejdsstandsning Mægling og voldgift Aftalebrud Ikrafttrædelse og opsigelse Generelle bemærkninger Finansministeriet og Foreningen Den Kgl.
Ballet har indgået vedlagte  

 hovedaftale af 11. januar 1995.
Samtidig bortfalder hovedaftale af 8. september 1980 mellem Det Kgl.  

 Teater og Foreningen Den Kgl.
Ballet.
Bemærkninger til hovedaftalens enkelte bestemmelser Til § 2. Ledelsesretten Formuleringen indebærer ikke noget indgreb i ledelsesretten, således som  

 denne er fastlagt blandt andet ved afgørelser fra Arbejdsretten og fra de  

 faglige voldgiftsretter, men det understreges, at ledelsesretten skal udøves  

 i overensstemmelse med de kollektive aftaler og med reglerne om  

 samarbejdsudvalg.
Finansministeriet Den 6. februar 1995 P.M.V.
 E.B.
Torben Møller HOVEDAFTALE MELLEM FINANSMINISTERIET OG FORENINGEN DEN KGL.
BALLET Hovedaftalens område Denne hovedaftale har bindende virkning for - Foreningen Den Kgl.
Ballet - Medlemmer af Foreningen Den Kgl.
Ballet - Finansministeriet og Det Kgl.
Teater § 1.  Samarbejde og organisationsfrihed Finansministeriet og Foreningen Den Kgl.
Ballet er enige om at fremme et  

 godt samarbejde samt virke for rolige og stabile arbejdsforhold på Det Kgl.  

 Teater.
Stk. 2. Finansministeriet vil hverken direkte eller indirekte lægge  

 hindringer i vejen for, at balletdansere organiserer sig i Foreningen Den  

 Kgl.
Ballet.
§ 2.  Ledelsesretten Arbejdsgiverne udøver ledelsesretten i overensstemmelse med de i de  

 kollektive aftaler indeholdende bestemmelser og i samarbejde med  

 arbejdstagerne og deres repræsentanter i henhold til de mellem  

 Finansministeriet og Foreningen Den Kgl.
Ballet til enhver tid gældende  

 aftaler.
§ 3.  Overenskomstindgåelse og -opsigelse Parterne er enige om, at bestemmelser om løn- og øvrige arbejdsvilkår bør  

 fastsættes ved kollektiv aftale.
Stk. 2. Forhandling om indgåelse af ny kollektiv aftale, efter at en  

 sådan er opsagt, optages snarest og senest 1 måned efter, at begæring om  

 forhandling er fremsat.
Dog kan hovedaftaleparterne fastsætte en anden frist  

 i forbindelse med de generelle forhandlinger om aftalefornyelser.
Forhandling  

 om indgåelse af ny aftale tilrettelægges således, at ny kollektiv aftale  

 søges indgået, forinden den opsagte aftale udløber.
§ 4.  Fredspligt Selv om en kollektiv aftale er opsagt og udløbet, er aftalens parter dog  

 forpligtet til at overholde dens bestemmelser, indtil anden aftale er  

 indgået, eller arbejdsstandsning er iværksat i overensstemmelse med reglerne  

 i § 5.
§ 5.  Arbejdsstandsning Finansministeriet og Foreningen Den Kgl.
Ballet anerkender hinandens ret  

 til at varsle og iværksætte arbejdsstandsning efter nedenstående regler.
 Stk. 2. Beslutning om at iværksætte arbejdsstandsning tilkendegives den  

 anden part ved særligt og anbefalet brev mindst 1 måned før, den iværksættes.
 Stk. 3. Den i stk. 2 nævnte skrivelse skal angive arbejdsstandsningens  

 karakter og nærmere omfang.
 Stk. 4. Arbejdsstandsning kan ikke omfatte medlemmer, der er undtaget  

 eller undtages ved aftale.
 Stk. 5. Som arbejdsstandsning betragtes strejke, lockout, blokade og  

 boykot.
Stk. 6. Ved arbejdsstandsningens ophør genoptager arbejdstagerne uden  

 unødigt ophold deres arbejde.
Der må ikke fra nogens side finde fortrædelse  

 sted i anledning af arbejdsstandsningen.
 Stk. 7. Parterne er forpligtet til ikke at understøtte, men med alle  

 rimelige midler hindre overenskomststridige arbejdsstandsninger og, såfremt  

 overenskomststridige arbejdsstandsninger finder sted, at søge disse bragt til  

 ophør.
§ 6 Når der er indgået en kollektiv aftale, kan der inden for det område, som  

 aftalen omfatter, og så længe den er gældende, ikke etableres  

 arbejdsstandsning, medmindre der er hjemmel herfor i »Norm for regler  

 for behandling af faglig strid« eller kollektiv aftale.
 Stk. 2. Varsling af sympatistrejke eller sympatilockout finder sted i  

 henhold til reglerne i § 5.
§ 7.  Mægling og voldgift Enhver uenighed om forståelsen af en kollektiv aftale, indgået med  

 Foreningen Den Kgl.
Ballet, kan af hver af aftaleparterne søges bilagt ved  

 mægling, eventuelt ved voldgift, efter nedenstående regler:
 Stk. 2. Såfremt en af aftaleparterne forlanger det, skal striden søges  

 bilagt ved et mæglingsmøde, der afholdes inden for en frist af 2 uger.  

 Fristen kan ved aftale forlænges.
Mæglingsmøde om forståelsen af kollektive aftaler mellem Finansministeriet  

 og Foreningen Den Kgl.
Ballet sker med deltagelse af Finansministeriet og  

 Foreningen Den Kgl.
Ballet.
Mæglingsmøde om forståelsen af kollektive aftaler, der efter bemyndigelse  

 fra Finansministeriet er indgået af Det Kgl.
Teater, sker med deltagelse af  

 Det Kgl.
Teater og Foreningen Den Kgl.
Ballet.
 Stk. 3. Opnås der ikke ved denne mægling en løsning af striden, kan sagen  

 af hver af aftaleparterne henvises til endelig afgørelse ved en voldgiftsret,  

 der består af 4 medlemmer, hvoraf hver aftalepart vælger 2, samt en opmand,  

 der udpeges af voldgiftsrettens medlemmer.
 Stk. 4. Såfremt der ikke opnås enighed om udpegning af opmanden, anmodes  

 Arbejdsrettens formand om at udpege denne.
§ 8.  Aftalebrud I tilfælde af påstået brud på en kollektiv aftale, indgået med Foreningen  

 Den Kgl.
Ballet, skal der, inden klage indbringes for Arbejdsretten, afholdes  

 fællesmøde med Finansministeriets og Foreningen Den Kgl.
Ballets medvirken.
Er det påståede aftalebrud en arbejdsstandsning, jf. § 6, og denne ikke  

 forinden er ophørt, skal fællesmødet afholdes omgående og senest dagen efter  

 arbejdsstandsningens iværksættelse.
På fællesmødet skal de til grund for  

 arbejdsstandsningen liggende omstændigheder klarlægges, og - hvor  

 arbejdsstandsningen kan være opstået på grund af misforståelser - forsøges  

 løst.
 Stk. 2. I sager om fortolkning af eller påstand om brud på denne  

 hovedaftale skal møde afholdes under hovedaftaleparternes medvirken.
§ 9.  Ikrafttrædelse og opsigelse Denne hovedaftale træder i kraft straks og er gældende, indtil den opsiges  

 med mindst 6 måneders varsel til en 1. oktober.
 Stk. 2. For så vidt angår forhold, der reguleres i denne hovedaftale,  

 bortfalder enhver bestemmelse herom i de af hovedaftalen omfattede kollektive  

 aftaler (overenskomster, protokollater og cirkulærer mv.).
 Stk. 3. Parterne er enige om, at hovedaftalen kan genforhandles uden  

 opsigelse, såfremt der på det øvrige arbejdsmarked måtte ske ændringer, som  

 har relation til indholdet af denne aftale.
 Stk. 4. Umiddelbart efter opsigelsen optages forhandlinger om en ny  

 hovedaftale.
 Stk. 5. Er forhandlinger om en fornyelse af hovedaftalen efter stedfunden  

 opsigelse ikke afsluttet til den pågældende 1. oktober, gælder hovedaftalen,  

 uanset at opsigelsestidspunktet overskrides, indtil de ikraftværende  

 kollektive aftaler afløses af nye, og hovedaftalen bortfalder da ved de nye  

 kollektive aftalers ikrafttræden.
København, den 11. januar 1995 Foreningen Den Kgl.
Ballet  

 Finansministeriet P.M.V.
