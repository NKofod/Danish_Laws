Skriftlig fremsættelse (28. marts 2007) Integrationsministeren  

  

 (Rikke Hvilshøj):
 Herved tillader jeg mig for Folketinget at fremsætte:
Forslag til lov om  

 ændring af udlændingeloven (Styrkelse af indsatsen mod misbrug af au  

 pair-ordningen) (Lovforslag nr.
L 198).
 Lovforslaget, som jeg fremsætter i dag, indebærer i  

 hovedtræk følgende:
  

 	  

 Indførelse af en  

 10-årig karensperiode som følge af vold m.v. udøvet mod en au pair-person Lovforslaget indeholder forslag om, at der ikke, medmindre  

 særlige omstændigheder taler derfor, skal kunne gives opholdstilladelse med  

 henblik på au pair-ophold, hvis værtspersonen eller dennes ægtefælle eller  

 samlever inden for de seneste 10 år ved endelig dom er idømt betinget eller  

 ubetinget frihedsstraf eller anden strafferetlig retsfølge, der indebærer  

 eller  

 giver mulighed for frihedsberøvelse, for en lovovertrædelse, der ville have  

 medført en straf af denne karakter, for visse former for strafbare forhold  

 begået mod en person, der på gerningstidspunktet var au pair hos den  

 domfældte.
  

 	  

 Indførelse af en  

 5-årig karensperiode som følge af ulovlig beskæftigelse af en au  

 pair-person Det foreslås, at der ikke skal kunne gives opholdstilladelse  

 med henblik på au pair-ophold, hvis værtspersonen eller dennes ægtefælle  

 eller  

 samlever inden for de seneste 5 år ved endelig dom er dømt for overtrædelse  

 af  

 udlændingelovens § 59, stk. 4, som følge af ulovlig beskæftigelse af en  

 udlænding, der på gerningstidspunktet var au pair hos den domfældte, eller  

 har  

 vedtaget en bøde for en sådan overtrædelse af udlændingelovens § 59, stk. 4.
  

 	  

 Indførelse af en  

 2-årig karensperiode ved andet misbrug af au pair-ordningen Det foreslås, at en person, som har været værtsperson for en  

 au pair-person, der har fået inddraget eller nægtet forlænget sin  

 opholdstilladelse  

 som følge af, at den pågældende har udført andet end huslige pligter for  

 værtsfamilien, at den pågældende har udført pligter for værtsfamilien i mere  

 end det tilladte antal timer, at den pågældende ikke har haft et separat  

 værelse i værtsfamiliens bolig, eller at den pågældende har fået udbetalt for  

 lidt lommepenge af værtsfamilien, i en 2-årig periode skal være afskåret fra  

 at  

 få en ny au pair-person her til landet.
 Når der er truffet en afgørelse om inddragelse af au  

 pair-personens opholdstilladelse, skal der således træffes en afgørelse om en  

 2  

 års karensperiode til værtspersonen.
  

 	  

 Oprettelse af et  

 register over værtspersoner, der har misbrugt au pair-ordningen Det indgår i lovforslaget, at der skal oprettes et register,  

 hvori Udlændingeservice skal registrere, når Udlændingeservice træffer  

 afgørelse om, at der i en periode på 2 år ikke kan meddeles opholdstilladelse  

 med henblik på au pair-ophold hos den pågældende værtsperson.
 Herved skabes det fornødne grundlag for, at  

 udlændingemyndighederne ved behandlingen af en ansøgning om opholdstilladelse  

 på baggrund af et au pair-ophold kan efterse, om den foreslåede 2-årige  

 karensperiode er til hinder for meddelelse af opholdstilladelse.
