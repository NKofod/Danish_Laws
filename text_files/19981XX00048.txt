Skriftlig fremsættelse (8. oktober  

 1998) Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om  

 miljøbeskyttelse. (Opkrævning af gebyrer for behandling af sager  

 om typegodkendelse m.v.).
(Lovforslag nr.
L 19).
 Hovedsigtet med lovforslaget er at give hjemmel til at  

 udstede regler om gebyrer for behandling af ansøgninger om  

 typegodkendelse af anlæg, maskiner, indretninger, der i medfør  

 af regler fastsat med hjemmel i miljøbeskyttelseslovens § 7, stk. 1.  

 nr. 5 og 6 kan kræves typegodkendt.
 Det er således tanken at indføre en mulighed  

 for administrationsbidrag på området, således at  

 producenter m.v., der søger ovennævnte anlæg, maskiner og  

 indretninger typegodkendt efter ordninger fastsat i medfør af  

 miljøbeskyttelseslovens § 7,  vil kunne blive opkrævet betaling  

 for behandlingen af ansøgningen herom.
 Forslaget indeholder endvidere hjemmel til at  

 fastsætte nærmere regler for klageadgang i sager om  

 typegodkendelse, når en typegodkendelsesordning administreres af en  

 ekstern myndighed eller organisationer efter miljøbeskyttelseslovens §  

 7, stk. 4.
Lovforslaget indeholder endelig en redaktionel  

 ændring af definitionen af et offentligt spildevandsanlæg.  

 Ændringen foretages som opfølgning på lov nr. 325 af 14.  

 maj 1997 om ændring af miljøbeskyttelsesloven og lov om  

 betalingsregler for spildevandsanlæg m.v. (Spildevandsrensning i det  

 åbne land m.v.), Lovforslaget fremsættes nu  for bl.a. at give  

 mulighed for at fastsætte gebyrer for behandling af sager om  

 typegodkendelse af minirenseanlæg.
Det bemærkes i den  

 forbindelse, at det er hensigten at fastsætte de nærmere regler  

 for typegodkendelsesordningen af minirenseanlæg i en  

 bekendtgørelse.
 Idet der i øvrigt henvises til lovforslaget med  

 bemærkninger, anbefaler jeg lovforslaget til Folketingets velvillige  

 behandling.
