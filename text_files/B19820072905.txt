 I henhold til § 1, stk. 2, og § 2 i lov nr. 196 af 26. maj 1965 om  

 undervisningen på de godkendte handelsskoler fastsættes:
Almindelige bestemmelser § 1.  Undervisningsministeriet, direktoratet for  

 erhvervsuddannelserne, kan godkende, at der på statsunderstøttede  

 handelsskoler gennemføres korte videregående uddannelser, der har til formål  

 at give de studerende videregående uddannelse inden for bestemte  

 funktionsområder på handels- og kontorområdet, hvorved de kan kvalificere sig  

 til selvstændigt at varetage administrative eller kommercielle funktioner i  

 erhvervslivet.
 Stk. 2.  Direktoratet fastsætter til enhver tid antallet  

 af uddannelsespladser.
Godkendelse af forslag § 2.  Forslag til etablering af en kort videregående  

 uddannelse kan fremsættes af en handelsskole og forudsættes tilvejebragt i  

 samarbejde med repræsentanter for arbejdsmarkedets parter.
Forslaget  

 godkendes af direktoratet for erhvervsuddannelserne efter indstilling fra  

 erhvervsuddannelsesudvalget inden for handels- og kontorområdet.
Forinden  

 forslaget godkendes, må det sikres, at det er samordnet med andre beslægtede  

 videregående uddannelser.
 Stk. 2.  Forslaget skal indeholde en beskrivelse af:
 Stk. 3.  Såfremt direktoratet kan godkende et forslag,  

 iværksætter direktoratet det videre planlægningsarbejde.
Optagelsesbetingelser § 3.  Efter indstilling fra det i § 13 omhandlede  

 uddannelsesudvalg fastsættes optagelsesbetingelserne for den enkelte  

 videregående uddannelse af direktoratet for erhvervsuddannelserne efter de i  

 stk. 2-4 anførte retningslinjer.
Stk. 2.  For at blive optaget på uddannelsen skal en  

 ansøger enten Stk. 3.  For hver af de i stk. 2, a-c, nævnte grupper af  

 ansøgere kan fastsættes krav dels til forudgående relevant  

 erhvervsbeskæftigelse, dels til yderligere teoretiske forkundskaber.  

 Betingelser om yderligere teoretiske forkundskaber skal kunne opfyldes ved at  

 følge et eller flere enkeltfagskurser ved handelsskolerne, jfr.  

 undervisningsministeriets bekendtgørelse nr. 373 af 30. juni 1977 om  

 handelsskolernes statskontrollerede enkeltfagsprøver.
 § 4.  Skolen afgør, om en ansøger opfylder  

 optagelsesbetingelserne.
 Stk. 2.  Er der flere kvalificerede ansøgere, end skolen  

 har pladser til, afgør skolen, hvilke ansøgere der skal have adgang, efter at  

 den har rådført sig med uddannelsesudvalget.
Uddannelsernes opbygning og indhold § 5.  Den samlede varighed af en kort videregående  

 uddannelse er 1-3 år, hvoraf halvdelen normalt skal udgøres af praktisk  

 uddannelse.
Stk. 2.  Den praktiske uddannelse finder sted i en eller  

 flere erhvervsvirksomheder.
I den praktiske uddannelse skal den studerende  

 sikres et detaljeret kendskab til de administrative og/eller kommercielle  

 funktionsområder, som uddannelsen vedrører.
Under uddannelsens praktiske del  

 kan skolen stille den studerende opgaver som led i uddannelsen.
Stk. 3.  Den studerende træffer selv aftale om  

 ansættelse i en virksomhed.
Det skal fremgå af ansættelsesaftalen, at der er  

 tale om et ansættelsesforhold i overensstemmelse med stk. 2. Ved  

 ansættelsesforholdets afslutning udstedes en erklæring om gennemførelsen af  

 uddannelsens praktiske del.
Erklæringen underskrives af den studerende og af  

 virksomheden.
 Stk. 4.  Uddannelsesudvalget kan i det enkelte tilfælde  

 godkende, at praktisk erfaring, der er erhvervet før uddannelsens  

 påbegyndelse, men som kan sidestilles med den i stk. 2 nævnte praktiske  

 uddannelse, helt eller delvis kan erstatte uddannelsens praktiske del.
 Stk. 5.  Direktoratet for erhvervsuddannelserne  

 fastsætter efter indstilling fra uddannelsesudvalget nærmere regler om  

 uddannelsens praktiske del og om indholdet af den i stk. 3 nævnte erklæring.
 § 6.  Uddannelsens teoretiske del foregår på en  

 handelsskole.
 Stk. 2.  Uddannelsens indhold, opbygning, længde, antal  

 lektioner og disses fordeling på de enkelte fag samt læreplaner fastsættes af  

 direktoratet for erhvervsuddannelserne efter indstilling fra  

 uddannelsesudvalget.
 § 7.  Direktoratet for erhvervsuddannelserne kan efter  

 indstilling fra uddannelsesudvalget fastsætte bestemmelser om lærernes  

 faglige kvalifikationer.
Eksamen § 8.  Den teoretiske del af uddannelsen afsluttes med  

 eksamen.
For afholdelsen af denne eksamen gælder de bestemmelser, som  

 undervisningsministeriet til enhver tid fastsætter om eksamensordningen ved  

 handelsskolerne, jfr. for tiden bekendtgørelse nr. 371 af 16. juli 1969 om  

 eksamensordningen ved handelsskolernes eksaminer.
 Stk. 2.  Direktoratet for erhvervsuddannelserne  

 fastsætter efter indstilling fra uddannelsesudvalget bestemmelse om:
 Stk. 3.  Den studerende kan kun indstille sig til  

 eksamen, hvis vedkommende har deltaget i undervisningen, herunder løst de  

 stillede skriftlige opgaver, i et omfang, som skolen finder tilstrækkeligt.
 Stk. 4.  Bedømmelsen foretages af vedkommende lærer og  

 en censor.
 Stk. 5.  Ved bedømmelsen af de studerendes præstationer  

 anvendes 13-skalaen, jfr. § 1 i undervisningsministeriets bekendtgørelse nr.  

 426 af 9. oktober 1970 om karaktergivning i handelsskolerne.
Stk. 6.  Karakteren for hver præstation fastsættes  

 således: Censor og lærer giver hver en karakter.
Gennemsnitstallet af disse  

 to særkarakterer angiver eksamenskarakteren.
Såfremt gennemsnitstallet ikke  

 svarer til et af tallene i karakterskalaen, forhøjes til det nærmeste højere  

 tal i skalaen, hvis censor har givet den højeste særkarakter, jfr. dog stk.  

 7. Har censor givet den laveste særkarakter, bliver eksamenskarakteren det  

 nærmeste lavere tal i skalaen, jfr. dog stk. 7.
 Stk. 7.  Karaktererne 00 og 13 kan ikke gives ved  

 afrunding.
 Stk. 8.  For at bestå eksamen kræves et gennemsnit på  

 mindst 5,5. Endvidere kræves, at summen af de to laveste karakterer plus  

 gennemsnittet af de øvrige karakterer er mindst 13. Ved beregningen efter 2.  

 pkt. tages ikke hensyn til en eventuel forskellig vægt af karaktererne, jfr.  

 § 8, stk. 2, nr. 3.
 § 9.  Direktoratet for erhvervsuddannelserne  

 fastsætter dato og klokkeslet for afholdelse af de skriftlige prøver samt  

 dato for mundtlige prøver og bedømmelse af en eventuel hovedopgave.
 Stk. 2.  En studerende, der godtgør at være forhindret i  

 at møde til en prøve på grund af sygdom eller af anden gyldig grund, kan af  

 skolen få tilladelse til at aflægge prøven på et senere tidspunkt  

 (sygeeksamen). Tidspunktet for sygeeksamen fastsættes på samme måde som  

 anført i stk. 1. De samme regler gælder for elevens fremmøde ved bedømmelse  

 af en eventuel hovedopgave.
§ 10.  Direktoratet for erhvervsuddannelserne  

 nedsætter en opgavekommission bestående af en af direktoratet udpeget formand  

 og et antal medlemmer, der beskikkes af direktoratet efter indstilling fra  

 uddannelsesudvalget.
Opgavekommissionens medlemmer beskikkes for en periode  

 svarende til det samlede uddannelsesforløb.
Ingen kan beskikkes ud over det  

 fyldte 70. år.
 Stk. 2.  Opgavekommissionen sørger for, at der  

 udarbejdes det fornødne antal skriftlige opgaver til eksamen.
§ 11.  Direktoratet for erhvervsuddannelserne udpeger  

 censorer efter indstilling fra uddannelsesudvalget.
Ingen kan udpeges som  

 censor efter det fyldte 70. år.
§ 12.  Eksamensbevisets form og indhold fastsættes af  

 direktoratet for erhvervsuddannelserne efter indstilling fra  

 uddannelsesudvalget.
I eksamensbeviset indsættes den i § 5, stk. 3,  

 omhandlede erklæring om den praktiske uddannelse.
Uddannelsesudvalg § 13.  Når direktoratet for erhvervsuddannelserne i  

 henhold til § 2 har godkendt et forslag om etablering af en uddannelse efter  

 denne bekendtgørelse, nedsætter direktoratet i samråd med den pågældende  

 skole et uddannelsesudvalg for denne uddannelse.
 Stk. 2.  Uddannelsesudvalget sammensættes efter forslag  

 fra arbejdsmarkedets parter og eventuelle andre, der har særlig interesse i  

 denne uddannelse.
Stk. 3.  Uddannelsesudvalget er rådgivende for  

 direktoratet og kan i øvrigt tage spørgsmål vedrørende uddannelsen op til  

 behandling og afgive indstilling til direktoratet.
Uddannelsesudvalget  

 varetager endvidere kontakten mellem skolen og erhvervslivet i forhold, der  

 vedrører den pågældende uddannelse.
Klagebestemmelse § 14.  Afgørelser, som efter bekendtgørelsen er  

 henlagt til skolen, kan indbringes for direktoratet for  

 erhvervsuddannelserne.
Ikrafttræden § 15.  Bekendtgørelsen træder i kraft den 1. februar  

 1983.
Undervisningsministeriet, den 28.  

 december 1982 P.M.V.
