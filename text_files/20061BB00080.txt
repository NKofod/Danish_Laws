Fremsat den 26. januar 2007 af  

 Poul Henrik Hedeboe (SF),  

 Morten Homann (SF) og Ole Sohn (SF) Forslag til folketingsbeslutning om  

 bedre vilkår for cyklismen Folketinget opfordrer regeringen til at tage følgende  

 initiativer til fremme af cyklismen:
 1. Nye cykelbyer: Der afsættes i perioden 2008-2012 i alt 250  

 mio. kr. til 50 pct. statslig medfinansiering af mindst 25 nye cykelbyer.
 2. Cykelpulje: Der afsættes fra 2008 mindst 50 mio. kr. årligt  

 til 50 pct. medfinansiering af kommunale initiativer til forbedring af  

 cyklismen.
 3. For at give bedre muligheder for kombineret brug af  

 kollektiv trafik og cyklisme fremlægger regeringen senest i september 2007 en  

 handlingsplan herom.
 4. Fra 2008 indføres skattemæssigt tilskud til brug af cykel  

 som transportmiddel mellem bolig og arbejdsplads.
 5. Regeringen fremlægger senest ved udgangen af 2007 en redegørelse  

 for, hvordan færdselsloven kan gøres mere cyklistvenlig.
 6. Regeringen fremlægger senest ved udgangen af 2007 en redegørelse  

 for, hvordan krav til vejafmærkning og lign. kan fremme cyklismen.
 7. Der iværksættes et projekt, »Find den nemme og sikre  

 cykelvej«, på internettet.
Bemærkninger til forslaget Generelle bemærkninger:
 Vi lever i et moderne samfund med meget stillesiddende arbejde  

 og deraf stigende problemer med livsstilssygdomme som fedme, diabetes 2 og  

 lign.
 Samtidig oplever vi stadig stigende trængsel på vore veje med  

 alvorlige sundhedsproblemer som resultat af den længere inaktive transporttid  

 og ikke mindst den stigende partikelforurening fra bilernes udstødning.
Trængslen er også et samfundsøkonomisk problem i form af  

 spildtid.
Allerede på nuværende tidspunkt koster denne spildtid alene i  

 Københavnsområdet samfundet omkring 6 mia. kroner om året.
Ifølge en  

 rapporten »Fremtidsscenarier  

 for transport i Danmark« fra Center for Trafik og Transport på DTU fra 2006,  

 kan vi se frem til, at denne samfundsudgift er to- eller tredoblet i år 2030,  

 hvis den nuværende trafikpolitik fremskrives.
Fremme af cykling som transportform er formentlig den mest  

 effektive måde at løse ovennævnte problemer på.
Det dokumenteres bl.a. af  

 rapporten  

 »Cykling, motion, miljø og sundhed« fra 2005 udarbejdet af Det Økologiske  

 Råd,  

 Hjerteforeningen, Dansk Cyklist Forbund og Skole og Samfund.
En undersøgelse fra det norske Trafikøkonomiske Institut  

 (TØI-rapport 567/2002) har endvidere vist, at investeringer i bedre  

 cykelinfrastruktur giver et højere samfundsøkonomisk afkast end traditionelle  

 vejprojekter.
Ifølge rapporten kommer investeringer i cykelinfrastruktur 3  

 gange  

 igen.
Det skyldes ikke mindst besparelser i form af lavere sundhedsudgifter  

 og  

 mindre sygefravær. Årligt kan der, ifølge den norske rapport, spares op til  

 30.000 NOK for hver inaktiv person, som bliver cyklist.
 Der er altså rigelig dokumentation for det meget fornuftige i  

 massivt at satse på at fremme cyklismen i Danmark.
 I stedet for fremgang for cyklismen, dokumenterer  

 Vejdirektoratets statistikker over trafikformerne imidlertid, at vi over en  

 årrække i stedet har set et markant fald i cykling som transportform.
Derfor mener SF, at det er meget vigtigt hurtigt at få igangsat  

 dette beslutningsforslags række af initiativer til fremme af cykling.
Både  

 sundhedsmæssigt og økonomisk er det uansvarligt ikke at handle på dette  

 område.
Bemærkninger til beslutningsforslagets enkelte elementer Ad 1. Nye cykelbyer Odense Kommune er et godt eksempel på en kommune, der har  

 satset massivt på at fremme cykling.
Det er den første kommune i Danmark, der  

 gennem en 4-årig periode kunne markedsføre sig som Danmarks Nationale  

 Cykelby.  

 Kommunen søsatte i perioden 1999-2002 en lang række initiativer, konkrete  

 realistiske målsætninger og en evalueringsundersøgelse, der efterfølgende  

 giver  

 svar på mange spørgsmål.
Resultatet er mærkbart.
Kommunen har øget andelen af  

 cyklister med 20 pct. i projektperioden, og siden hen er stigningen fortsat  

 med  

 yderligere 10 pct.  

1)  

  Der kan læses mere om projektet  

 på hjemmesiden  

  

 www.cykelby.dk  

.
Alle danske byer af en vis størrelse bør gøre sig selv til  

 cykelbyer.
Det forudsætter, at kommunen udarbejder en cykelhandlingsplan for  

 byen (eller for hele kommunen). Heri kan indgå planer for cykelstier og  

 -ruter,  

 cykelvenlig lysregulering, særlige gader for cykler, gående og eventuel  

 kollektiv trafik, sikring af børns cykling til skoler, idrætsanlæg m.v. og  

 tilskud til cykelværksteder i midtbyen m.v.
Med dette beslutningsforslag skabes der økonomi til at etablere  

 mindst 25 cykelbyer de næste 5 år.
Halvdelen af pengene kommer fra staten,  

 resten fra kommunerne, der skal have lov til at låne til investeringen.
Ad 2. Cykelpulje Da regeringen trådte til i 2001, forsvandt den årlige  

 trafikpulje på ca. 50 mio. kr.
Det er en af årsagerne til, at det går tilbage  

 med cyklismen.
 Det foreslås, at der etableres en ny pulje, der reserveres til  

 cyklisme, og hvor der ydes et tilskud på 50 pct. til kommunale  

 cykelinitiativer  

 som f.eks. cykelstier, sikring af børns cykling til skoler m.v., bredere  

 cykelstier, pendlerruter og lign.
 Puljen henvender sig til de byer, der ikke har planer om at  

 etablere sig som cykelbyer, og til landdistrikter.
Ad 3. Kombineret brug af kollektiv trafik og  

 cykel Cyklen er mindre egnet til lange ture, men den er fremragende  

 til at supplere bus og tog.
Det besværlige ved bus og tog er ofte transporten  

 til og fra stoppested henholdsvis station, men det kan let klares med cyklen.  

 Der  

 kan så opstå problemer, dels med at det kan være svært at finde en god,  

 sikker  

 og overdækket parkeringsplads til cyklen, dels at man ikke altid kan få  

 cyklen  

 med bus og tog, hvis cyklen også skal bruges i den anden ende af rejsen.
En handlingsplan kan skitsere, hvordan man kan fjerne nogle af  

 disse forhindringer.
Den skal omfatte parkeringsmuligheder, bedre muligheder  

 for at tage cyklen med toget også i myldretiden, muligheden for at sætte  

 »cykelanhængere«  

 på visse busser og eventuelle andre tiltag.
Ad 4. Skattemæssigt tilskud til cyklisme Firmaer og offentlige myndigheder skal kunne betale deres  

 ansatte for at cykle på arbejde.
De skal kunne betale dem 1,78 kr. pr. km.  

 pr.  

 dag op til  

 24 km.  

 pr. dag.
Det skal være skattefrit for cyklisterne, og firmaerne skal kunne  

 trække det fra som en udgift.  

2) I Belgien og Holland er der eksempler på sådanne økonomiske  

 incitamenter.
Eksempelvis tillader lovgivningen i Belgien firmaer og  

 offentlige  

 myndigheder at betale deres ansatte for at cykle på arbejde.
De kan betale  

 dem  

 0,15 euro pr. km. per dag, dog max  

 15 km.  

 pr. dag (d.v.s.  

 7,5 km.  

 hver vej). Det er skattefrit for cyklisterne, og firmaerne kan trække det fra  

 som en udgift.
Modellen praktiseres i Gent Kommune, hvor  

 bolig-arbejdssteds-trafikken  

 på cykel for kommunalt ansatte er 28 pct. mod 14 pct. for alle arbejdspladser  

 i  

 kommunen.
Den tekniske direktør vurderer, at det for de kommunalt ansatte har  

 betydet en stigning på 6-8 pct., da de kommunalt ansatte i Gent Kommune altid  

 har ligget over bygennemsnittet.
Holland gennemførte en skattereform fra 2001. Hensigten med  

 reformen var bl.a. at fremme miljøvenlige transportformer.
Herved blev det  

 gennemført, at en arbejdsgiver kan stille firmacykler, regntøj og andet  

 cykeltilbehør  

 til disposition for medarbejderne, uden at disse skal svare skat heraf.
Der  

 blev endvidere indført et årligt fradrag for brug af egen cykel i forbindelse  

 med transport til arbejde på 747 NLG (ca. 2.500 kr.), hvis der cykles mere  

 end  

 10 km. til arbejde på mindst 3 af ugens  

 dage.
Samtidig blev det indført, at der ikke længere var fradrag for  

 befordring  

 i egen bil.
Fradrag fik man kun for befordring med offentlig transport.  

 Beløbet, der kan fratrækkes, blev samtidig nedsat.
 I Danmark er det nærmest omvendt, idet arbejdspladser gratis  

 kan stille P-pladser til rådighed for de ansatte  og trække udgiften  

 fra.
Ad 5. Revision af færdselsloven Færdselsloven skal tage hensyn til alle slags trafikanter, men  

 der er brug for et servicetjek, hvor loven gennemgås med cyklistøjne for at  

 se,  

 hvad der kan gøres for at fremme cyklismen uden at tilsidesætte andre hensyn.
 Servicetjekket bør blandt andet omfatte en vurdering af  

 følgende:
   

 	  

 En lavere  

 hastighedsgrænse  f.eks.  

 40 km/t  

  i tættere bebygget område uden adskillelse mellem biler og cyklister.
   

 	  

 Mulighed for, at  

 cyklister kan svinge til højre for rødt lys med fuld vigepligt for andre  

 trafikanter, herunder fodgængere.
   

 	  

 Generel regel om, at  

 cyklister ikke skal holde for rødt i T-kryds, når de ikke krydser en kørebane  

 (altså når de kører ligeud i Tets overligger).
Nye regler for placering af biler i højre bane før stoplys på  

 gader uden cykelsti: I dag placerer mange bilister sig så tæt til kantstenen,  

 at cykler ikke kan komme højre om.
Det er til gene for cyklisterne og skaber  

 farlige situationer, fordi nogle cyklister snor sig uden om.
Ad 6. Revision af krav til vejafmærkning Det har vist, sig at man gennem en hensigtsmæssig vejafmærkning  

 kan skabe øget tryghed og begrænse antallet af ulykker.
Derfor bør følgende  

 tiltag overvejes:
   

 	  

 Obligatorisk markering  

 med blå vejbelægning og/eller cyklisttegn af cykelfeltet i vejkryds og  

 rundkørsler  

 i tættere bebygget område.
   

 	  

 Bilers og øvrige  

 motorkøretøjers stoplinjer skal i signalregulerede vejkryds og rundkørsler  

 placeres  

 længere tilbage på kørebanen i forhold til cyklernes stopstreger.
   

 	  

 I vejkryds med  

 signalanlæg etableres krydsning af bilernes højresvingsbane og en  

 ligeudkørende  

 cykelbane de steder, hvor dette er muligt.
 Såfremt der ikke er basis for et fast regelsæt, bør det i  

 handlingsplanen angives, hvordan man ellers kan fremme brugen af bedre  

 vejafmærkning m.v.
Ad 7. Nem og sikker cykelvej på nettet I dag kan man på nettet få hjælp til at finde ruten, hvis man  

 er bilist eller bruger den kollektive trafik, men det kniber mere, hvis man  

 er  

 cyklist, hvor man kan bruge cykelruter og visse gader, der er ensrettede for  

 biler (men ikke motorveje), eller hvis man ønsker en sikrere (med cykelsti)  

 eller roligere rute.
Der bør  gerne i samarbejde med Krak eller andre  iværksættes  

 et projekt, der giver cyklister bedre muligheder for at finde den bedste rute  

 ud fra forskellige kriterier.
Projektet må meget gerne også indtænke  

  

 www.rejseplanen.dk  

, så der bliver mulighed  

 for at finde gode kombinationer af cykel, tog og bus.
Skriftlig fremsættelse Poul Henrik Hedeboe  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre vilkår for cyklismen.
(Beslutningsforslag nr.
B 80).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
1)  

 Jf.
Andersen, Troels (2006), projektleder for Cykelby i Odense Kommune.
 2)  

 I dag kan man på selvangivelsen trække 1,78 kr. fra pr. km. fra for de  

 kilometer, der ligger ud over 24 km. (0,89 kr. pr. km. over 100 km.). Denne  

 fradragsret kommer kun i begrænset omfang cyklisterne til gode, da de typisk  

 cykler mindre end 25 km. pr. dag.
