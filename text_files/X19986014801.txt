Kapitalpension ·  

  fradragsret/bortseelsesret ·  

  forkert indbetaling/registrering TSS af 16/2 1998, 99/98-4740-00070 Told- og skattestyrelsen er blevet spurgt om den  

 skattemæssige behandling af beløb, der ved en fejl er blevet  

 indsat på en arbejdsgiverordning henholdsvis en privat  

 kapitalpensionsordning.
Styrelsen svarede, at fradrag ikke kan nægtes  

 under henvisning til at ordensbestemmelserne i bekendtgørelse og  

 cirkulære under pensionsbeskatningsloven ikke er overholdt.
 Reference:
PBL §§ 18 og 19 Bekendtgørelse nr. 1 af 2/1 1995, § 5.
 Cirkulære nr. 24 af 16/12 1986, pkt. 92.
 Told- og Skattestyrelsens er af en række kommuner  

 blevet spurgt om, hvordan beløb, der ved en fejl er  blevet indsat  

 på en arbejdsgiverordning henholdsvis en privat kapitalpensionsordning,  

 skattemæssigt skal behandles.
 Indledningsvis bemærkedes, at bidrag til  

 pensionsordninger omfattet af pensionsbeskatningslovens kapitel 1  

 afhængigt af om indbetaling foretages privat eller af arbejdsgiveren  

 kan være enten fradrags-  eller bortseelsesberettigede.
 For at imødegå problemer, der vil kunne  

 opstå ved, at såvel arbejdsgiver som ejeren selv foretager  

 indbetalinger til en og samme ordning, er det i de til loven knyttede  

 bekendtgørelser og cirkulærer fastsat, at sådanne  

 indbetalinger skal holdes adskilt, jf. således § 4 i  

 bekendtgørelse nr. 1 af 2/1 1995, samt cirkulære nr. 24 af 16/12  

 1986, pkt. 92.
 Det er imidlertid styrelsens opfattelse, at fradrag ikke  

 kan nægtes personer under henvisning til, at sådanne  

 ordensbestemmelser ikke er overholdt.
Styrelsen har tidligere overfor en række kommuner og  

 regioner udtalt, at praksis, hvorefter et beløb, som ved en fejl er  

 indsat på en arbejdsgiverordning, efterfølgende anses for  

 indbetalt til skatteyderens private ordning, må accepteres, idet det  

 dog må stilles som betingelse herfor, at  indbetalingen er sket i  

 henhold til pensionsbeskatningsloven.
Dette indebærer dels, at der er  

 tale om en efter loven lovlig ordning, dels at indbetalingen er foretaget  

 rettidigt.
For kapitalpensionsordninger er det yderligere et krav, at  

 indbetalingsmaksimum ikke er overskredet.
Nævnte praksis vedrører imidlertid kun  

 ordninger af samme type, hvorved forstås flytninger fra en  

 arbejdsgiveradministreret kapitalpension til privat kapitalpension eller  

 omvendt.
Ligeledes med hensyn til ratepensionsordninger.
Praksis kan således ikke udstrækkes til at  

 gælde flytning af midler fra en type pensionsordning til en anden,  

 eksempelvis flytning mellem arbejdsgiveradministreret kapitalpension og  

 arbejdsgiveradministreret ratepension.
Dette gælder uanset, at det af  

 parterne (bank og kunde) påberåbes, at indbetalingen er sket ved  

 en fejl.
Afslutningsvis bemærkes, at  

 beskatningsspørgsmål i konkrete sager henhører under de  

 lignende myndigheder.
Styrelsen kan derfor alene udtale sig generelt om  

 skattereglerne og deres anvendelse.
