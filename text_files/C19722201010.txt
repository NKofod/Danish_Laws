(Til undervisningsinstitutioner med  

 gymnasiale suppleringskursus) I henhold til undervisningsministeriets bekendtgørelse af 5. april 1972 om  

 gymnasiale suppleringkursus § 6 fastsættes følgende om de i § 6 stk. 3 nævnte  

 kursus (adgangskursus):
1. Undervisningen på adgangskursus strækker sig over  

 et helt skoleår, idet den af direktoratet udsendte ferieplan følges.
Såfremt  

 særlige forhold gør sig gældende, kan direktoratet dog tillade afvigelser fra  

 ferieplanen.
Under hensyntagen til de høje ugentlige timetal i fagene matematik og  

 fysik kan det være hensigtsmæssigt at dele undervisningen i hvert af disse 2  

 fag mellem 2 lærere.
Der må da i forvejen aftales en naturlig faglig opdeling  

 af de krævede emner, og timetallet for de to lærere må fastsættes under  

 hensyntagen til denne opdeling.
Til de afsluttende mundtlige prøver skal  

 normalt begge lærere deltage, idet de hver for sig eksaminerer spørgsmål  

 inden for de emner, hvori de har varetaget undervisning, og deltager i  

 bedømmelsen.
Hvis der ved censuren ikke opnås enighed, jfr. bekendtgørelse  

 nr. 123 af 20. april 1964, § 27, punkt b, vil lærerne dog kun disponere over  

 een karakter tilsammen ved den endelige fastsættelse af eksamenskarakteren.
3. Reduktion for arbejde med at rette skriftlige  

 hjemmearbejder ydes i samme omfang som for 2. kursusklasse i tilsvarende fag,  

 for geografi dog som for 1. kursusklasse.
Der kræves i fysik udført 20  

 elevøvelser af en passende lødighed svarende til ca. 30 timers  

 laboratoriearbejde.
 P.D.V.
