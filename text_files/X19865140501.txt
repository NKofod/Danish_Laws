Boligsikringsmodtager pålagt at tilbagebetale boligstøtte, da  

 boligstøttemodtageren efter det oplyste fandtes at have tilsidesat  

 oplysningspligten, jf. boligstøttelovens § 38, stk. 3. Endvidere fandt  

 ankenævnet ikke grundlag for at foretage en periodeopdeling af  

 tilbagebetalingskravet, da ansøgeren alene havde haft en indkomstfremgang i 2  

 måneder.
Indkomstforøgelsen blev herefter ikke anset som væsentlig og varig  

 med en permanent ændring i støttemodtagerens økonomiske status.
 Ved brev modtaget i socialcentret den 11. oktober 1985 har De klaget over,  

 at social- og sundhedsforvaltningen i Århus kommune har krævet  

 tilbagebetaling af i alt kr. 2.020 i for meget udbetalt boligsikring for  

 1983.
 Socialforvaltningens afgørelse er meddelt Dem ved brev dateret 18.  

 september 1985.
De oplyser, at den praksis, som boligstøttekontoret i Århus har tillagt  

 sig, er, at man, fordi man i en sommerferieperiode har haft arbejde, efter  

 efterreguleringsperiodens begyndelse skal have udjævnet indkomststigningen,  

 som er kortvarig, over hele støtteperioden, og ikke som f.eks. i Deres  

 tilfælde over 2 måneder.
Dette mener De er forkert.
 Deres klage har været forelagt social- og sundhedsforvaltningen i Århus  

 kommune, som i skrivelse modtaget i socialcentret den 6. november 1985 har  

 oplyst, at De i perioden 1. marts 1983 - 31. december 1983 har modtaget  

 boligsikring til Deres lejlighed.
 Det fremgår videre, at Deres husstand bestod af Dem samt Deres samlever.
Deres husstands bolig var en 2-værelses lejlighed.
Den ved  

 boligsikringsberegningen anvendte husleje udgjorde i hele perioden kr. 29.700  

 (incl. 10% tillæg for indvendig vedligeholdelsesforpligtelse). Indkomsten til  

 brug ved boligsikringsberegningen blev opgjort således:
 Den månedlige boligsikring blev pr. 1. marts 1983 beregnet til kr. 371.
 Efterfølgende har socialforvaltningen på grundlag af skattevæsenets  

 slutligning for 1983 konstateret, at Deres husstands faktiske indkomst  

 opgjort efter socialindkomstlovens principper samt korrigeret i medfør af  

 boligstøttelovens § 7, stk. 2, har udgjort følgende:
 Den faktiske indkomst overstiger således beregningsgrundlaget med mindst  

 kr. 10.000, og der ses ikke at være givet meddelelse om indkomststigningen.
 Under henvisning hertil har man fremsat følgende tilbagebetalingskrav:
10 måneder a kr. 202 = kr. 2.020 Efterfølgende har De såvel telefonisk som skriftligt anmodet om, at der  

 blev foretaget en periodevis opgørelse, idet grunden til  

 indkomstoverskridelsen skyldes en pludselig opstået indkomst i sommerferien.
 Hertil kan forvaltningen bemærke, at man for personer med spredte og  

 sporadiske indkomster, bl.a. studerende med sommerferieindkomst, har anlagt  

 den praksis at medtage indtægten over hele året og således ikke foretage  

 periodevis opgørelse.
 De er ved skrivelse af 18. september 1985 orienteret om afgørelsen.
 Socialforvaltningen oplyser sluttelig, at tilbagebetalingen er stillet i  

 bero, indtil afgørelse i klagesagen foreligger.
 Socialcentrets regnskabskonsulent har i notat dateret 15. november 1985  

 oplyst, at tilbagebetalingskravet er korrekt beregnet.
 Deres klage har været behandlet i ankenævnets møde den 28. februar 1986.
 Vedr. retsgrundlag henvises til boligstøttelovens §§ 7, 38, 40 og 41 samt  

 boligstyrelsens cirkulære af 30. august 1982. Retsgrundlaget er vedlagt til  

 Deres orientering.
Boligstyrelsen har i skrivelse dateret 18. december 1985, efter at man har  

 haft Deres sag til udtalelse, oplyst vedr. periodeopdeling, at en sådan kun  

 kan finde sted, når der er tale om væsentlige og varige indkomstændringer.  

 Dette betyder, at der typisk ikke vil være grundlag for en periodeopdeling af  

 indkomsten, såfremt indkomstforøgelsen alene hidrører fra forøgede indtægter  

 i 2 måneder og dermed ikke kan karakteriseres som værende væsentlig og varig  

 med en derpå permanent ændring i boligsikringsmodtagerens økonomiske status  

 til følge.
Boligstyrelsen er således enig med Århus kommune i, at en  

 indkomstfremgang, der alene skyldes et sommerferiejob i 2 måneder, ikke kan  

 danne grundlag for en periodeopdeling.
A F G Ø R E L S E Amtsankenævnet stadfæster socialforvaltningens afgørelse.
 Nævnet finder, at den af social- og sundhedsforvaltningen foretagne  

 beregning er korrekt, og at der ikke efter det oplyste om, at De alene har  

 haft en indkomstfremgang i 2 måneder, er grundlag for at foretage en  

 periodeopdeling, da indkomstforøgelsen ikke er væsentlig og varig med en  

 permanent ændring i Deres økonomiske status.
 Nævnet skal endvidere udtale, at man efter det oplyste finder, at De har  

 tilsidesat Deres oplysningspligt, jfr. boligstøttelovens § 38, stk. 3,  

 hvorfor tilbagebetaling skal ske i henhold til boligstøttelovens § 41.
 Ankenævnets afgørelse kan ikke indbringes for anden administrativ  

 myndighed.
Boligministeren kan dog optage en sag til behandling, når det skønnes, at  

 sagen er af principiel betydning.
Anmodning herom kan inden 4 uger indgives  

 til Boligstyrelsen, Stormgade 10-12, 1450 København K.
