(Medregning af  

 arbejdsgiveradministrerede pensionsbidrag og udeladelse af fradrag for visse  

 afskrivninger m. v.) 1. Ved lov nr. 54 af 18. februar 1981 er der foretaget  

 forskellige ændringer i socialindkomstloven med virkning for den  

 socialindkomst, der skal anvendes fra 1. januar 1983. Ændringerne vedrører  

 dels de indkomster, der henregnes til socialindkomsten, dels de fradrag, der  

 anerkendes ved opgørelsen af socialindkomsten.
1. Ved opgørelse af socialindkomsten skal medregnes  

 BIDRAG TIL ARBEJDSGIVERADMINISTREREDE PENSIONSORDNINGER.
Der skal således  

 medregnes følgende:
a. beløb, der af en arbejdsgiver indbetales til en pensionsordning, som er  

 oprettet som led i et ansættelsesforhold, og som er omfattet af  

 pensionsbeskatningslovens afsnit I, herunder en arbejdsgivers bidrag til ATP, b. en lønandel på 12 pct. af den pensionsgivende løn for personer, der er  

 omfattet af en tjenestemandspensionsordning eller lignende ordning.
2. Fradrag efter skattelovgivningens regler i form af  

 FORSKUDSAFSKRIVNINGER og HENLÆGGELSER TIL INVESTERINGSFONDS anerkendes ikke i  

 socialindkomsten.
Tilsvarende påvirker VARELAGERNEDSKRIVNINGER ikke  

 opgørelsen af socialindkomsten.
 Ændringerne har virkning fra og med den socialindkomst, der opgøres på  

 grundlag af ansættelsen af skattepligtig indkomst og formue for indkomståret  

 1981, dvs. den socialindkomst, der skal anvendes fra 1. januar 1983.
 Som undtagelse herfra gælder, at ændringerne først får betydning efter lov  

 om Statens Uddannelsesstøtte fra 1. august 1983. Dette cirkulære supplerer  

 det tidligere cirkulære af 15. oktober 1980 om socialindkomst.
Bidrag til arbejdsgiveradministrerede  

 pensionsordninger 2. Arbejdsgiveradministrerede pensionsordninger er  

 ordninger, hvor arbejdsgiveren som led i et ansættelsesforhold sikrer  

 lønmodtageren en pension, hvad enten der foretages indbetaling af bidrag  

 eller ej.
FORSIKRINGSMÆSSIGT ELLER PÅ ANDEN MÅDE AFDÆKKEDE ORDNINGER 3. Disse ordninger er kendetegnet ved, at der af  

 arbejdsgiveren indbetales pensionsbidrag til ordningen, og at bidragene  

 skattemæssigt holdes uden for arbejdstagerens skattepligtige indkomst.
Det er  

 en betingelse, at arbejdstageren er den pensionsforsikrede og er ejer af  

 ordningen.
 Pensionsordningerne er ifølge reglerne i afsnit I i lov om beskatningen af  

 pensionsordninger m. v. (senest bekendtgjort ved lovbekendtgørelse nr. 339 af  

 16. juli 1980) opdelt i 5 hovedgrupper:
a.
Pensionsordninger med løbende udbetalinger, dvs. forsikringer i form af  

 livrente, invaliderente, overlevelsesrente eller en kombination heraf,  

 ordninger i pensionskasser og pensionsfonds samt ATP.
b.
Rateforsikringer i pensionsøjemed.
c.
Kapitalforsikringer i pensionsøjemed.
d.
Opsparing i pensionsøjemed.
e.
Indeksordninger oprettet på forsikringsbasis eller ved indlånskonto i  

 pengeinstitut.
 Bidrag, der af en arbejdsgiver indbetales til en af de nævnte  

 pensionsordninger, skal ifølge lovens § 2, stk. 1, nr. 3, medregnes i  

 arbejdstagerens socialindkomst, uanset om bidraget ifølge pensionsaftalen  

 faktisk finansieres af arbejdsgiveren eller arbejdstageren ved indeholdelse i  

 sidstnævntes løn.
 Bidrag medregnes i forfaldsåret, uanset om indbetaling faktisk har fundet  

 sted.
 Bidrag skal også medregnes, selv om udbetalingen fra pensionsordningen er  

 påbegyndt.
 4. Ved pensionsordninger med løbende udbetalinger skal  

 endvidere medregnes bidrag, der af en tidligere arbejdsgiver indbetales til  

 en pensionsordning for en fratrådt arbejdstager, jfr.  

 pensionsbeskatningslovens § 19, 2. punktum.
5. Der kan i visse tilfælde ske overførsel af beløb  

 fra en pensionsordning omfattet af pensionsbeskatningslovens afsnit I til en  

 anden bestående eller nyoprettet ordning for samme person.
De nærmere regler  

 herom er fastlagt i pensionsbeskatningslovens §§ 41-44. Når der i  

 overensstemmelse med disse regler overføres et beløb til en anden  

 pensionsordning, skal det overførte beløb ikke medregnes i socialindkomsten.
 Overførselsreglerne i pensionsbeskatningsloven gælder ikke, når der før  

 overførslen er indtrådt afgiftspligt eller indkomstskattepligt for de  

 overførte beløb, dvs. i tilfælde, hvor den pågældende før overførslen har  

 rådet over beløbet, eller hvor pensionsydelserne er forfaldne til udbetaling.  

 Beløb, der i sådanne tilfælde overføres til anden pensionsordning, skal  

 medregnes i socialindkomsten.
6. a.
I visse pensionsordninger kan forekomme  

 ekstraordinære indskud fra arbejdsgiveren til en kollektiv pensionsordning.  

 De ekstraordinære indskud er karakteriseret ved, at de ikke kan henføres  

 direkte til den enkelte arbejdstagers pensionsordning, og de medregnes ikke i  

 socialindkomsten.
Efter bestemmelsen i lovens § 2, stk. 1, nr. 3, 2. punktum,  

 kan der dog på et senere tidspunkt fastsættes regler om, at sådanne indskud  

 skal medregnes i socialindkomsten.
b.
Bestemmelsen i lovens § 2, stk. 1, nr. 3, omfatter heller ikke  

 pensionsbidrag, der af en arbejdsgiver indbetales for en arbejdstager, og som  

 er valgt beskattet efter pensionsbeskatningslovens § 50. Pensionsbidraget  

 behandles i disse tilfælde som bidrag til en privattegnet pensionsordning.  

 Det skattemæssige fradrag kan derfor ikke anerkendes som fradrag i  

 socialindkomsten.
c.
Hvor der til en pensionsordning er knyttet en gruppelivsforsikring,  

 skal gruppelivspræmien ikke indgå i det pensionsbidrag, der skal medregnes i  

 socialindkomsten.
Gruppelivspræmien skal derfor fratrækkes i de indbetalte  

 bidrag til pensionsordningen.
I visse tilfælde, hvor gruppelivsforsikringen er tegnet gennem en  

 pensionskasse, kender arbejdsgiveren ikke præmien til denne  

 gruppelivsforsikring.
I disse undtagelsestilfælde vil det ikke være muligt  

 for en arbejdsgiver at fratrække gruppelivspræmien i de indbetalte bidrag.
7. Efter § 17 i pensionsbeskatningsloven kan en  

 arbejdsgiver tage forbehold om, at BONUS fra en pensionsordning helt eller  

 delvis skal tilfalde ham selv.
Sådan bonus skal ved opgørelsen af  

 socialindkomsten fratrækkes det beløb, som indbetales af arbejdsgiveren.  

 Bonusbeløbet opgøres normalt årligt af det forsikringsselskab eller den  

 pensionskasse, hvori ordningen er oprettet.
Bonus skal trækkes fra i de indbetalte pensionsbidrag i det år, hvor  

 bonusbeløbet bliver udbetalt.
Da bonus først kan opgøres og udbetales efter  

 indkomstårets udløb, vil bonus for f. eks. 1981 således først kunne  

 fratrækkes i de pensionsbidrag, der indbetales i 1982, jfr. følgende  

 eksempel:
Bonus kan maksimalt fratrækkes med et beløb af samme størrelse som det  

 beløb, der indbetales til ordningen i det år, hvor bonus kommer til  

 udbetaling.
Hvis bonusbeløbet er større end de indbetalte pensionsbidrag,  

 skal der derfor medregnes 0 kr. i socialindkomsten.
Der kan ikke foretages  

 fradrag for bonus, hvis denne udbetales i et år, hvor arbejdsgiveren ikke  

 indbetaler bidrag til en pensionsordning.
Er der mellem en arbejdstager og en arbejdsgiver oprettet mere end een  

 pensionsordning, kan bonus trækkes fra i det pensionsbidrag, der samlet er  

 indbetalt til de forskellige pensionsordninger.
Bonus fra en pensionsordning  

 hos een arbejdsgiver kan dog kun trækkes fra i bidrag, som indbetales af den  

 pågældende arbejdsgiver.
 8. I socialministeriets bekendtgørelse nr. 87 af 19.  

 februar 1981 er der efter lovens § 2, stk. 1, nr. 3, sidste punktum, fastsat  

 regler om fordeling af bonus i de særlige tilfælde, hvor bonus ikke opgøres  

 årligt eller ikke kan henføres direkte til den enkelte arbejdstager.
Ved pensionsordninger, hvor bonusbeløbet nok kan henføres til den enkelte  

 arbejdstager, men ikke opgøres og udbetales årligt, må der foretages et  

 aktuarmæssigt skøn.
Dette skøn foretages af forsikringsselskabet eller  

 pensionskassen, således at det er muligt at henføre et bonusbeløb til det  

 enkelte år inden for bonusperioden.
 Det bonusbeløb, der herefter skønsmæssigt er opgjort for det enkelte  

 indkomstår, skal fratrækkes i de pensionsbidrag, som arbejdsgiveren i det  

 efterfølgende indkomstår indbetaler til arbejdstagerens pensionsordning.
 Når en bonus vedrørende en flerårig periode herefter kommer til  

 udbetaling, kan der ikke foretages yderligere fradrag for denne i de  

 indbetalte bidrag.
Er der tale om pensionsordninger, hvor det udbetalte bonusbeløb til  

 arbejdsgiveren opgøres årligt, men ikke kan henføres direkte til den enkelte  

 arbejdstager, skal der efter bekendtgørelsen på tilsvarende måde ske en  

 fordeling af bonusbeløbet efter et aktuarmæssigt skøn.
Det bonusbeløb, der på  

 grundlag af dette skøn er henført til den enkelte arbejdstager, skal  

 fratrækkes i de indbetalte pensionsbidrag i det indkomstår, hvor bonus er  

 blevet udbetalt.
TJENESTEMANDSPENSIONSORDNINGER OG LIGNENDE ORDNINGER 9. Efter lovens § 2, stk. 1, nr. 4, skal der i  

 socialindkomsten medregnes en lønandel for personer, der er omfattet af en  

 pensionsordning for tjenestemænd i staten, folkeskolen, folkekirken og for  

 kommunale tjenestemænd samt for ansatte i stillinger, hvortil der er knyttet  

 en pensionsordning, der i det væsentlige giver rettigheder som lov nr. 292 af  

 18. juni 1969 om tjenestemandspension.
A.
TJENESTEMANDSPENSION Tjenestemandspensionsloven omfatter ansatte inden for staten, folkeskolen,  

 folkekirken og folketinget.
Tilsvarende kommunale pensionsvedtægter omfatter  

 tjenestemænd i amtskommunerne og kommunerne.
Loven om pensionering af civilt  

 personel m. v. i forsvaret omfatter personale, der har ret til  

 tjenstemandspension, men som aflønnes enten i henhold til overenskomst m. v.  

 eller med tjenestemandslignende løn.
B.
PENSIONSORDNINGER MED STATS- ELLER KOMMUNESTØTTE Som eksempler på pensionsordninger med stats- eller kommunestøtte kan  

 nævnes ordninger for tjenestemænd ved de offentlige  

 arbejdsformidlingskontorer, under Det danske Hedeselskab, ved Kongeriget  

 Danmarks Hypotekbank og Finansforvaltning, ved Danmarks Sygeplejerskehøjskole  

 m. v.
C.
STATSGARANTEREDE PENSIONSKASSER M.
V.
 Som eksempler på personer, der er omfattet af disse ordninger kan nævnes  

 reglementsansat uddannet personale inden for børne- og ungdomsforsorgen,  

 lærere i private eksamensskoler, friskoler, højskoler, landbrugsskoler og  

 privatejede tekniske skoler.
D.
PENSION FRA KONCESSIONEREDE SELSKABER M.
FL.
Pensionsordninger i koncessionerede selskaber, f. eks. koncessionerede  

 telefonselskaber, der i det væsentlige giver samme rettigheder som  

 tjenestemandspensionsloven.
Herudover kan der forekomme tjenestemandslignende  

 pensionsordninger for ansatte i f. eks. realkreditinstitutter, banker,  

 sparekasser og forsikringsselskaber.
E.
PENSIONSORDNINGER FOR MINISTRE M.
FL.
 Pensionsordninger for ministre, folketingsmedlemmer, borgmestre og  

 rådmænd.
10. I de nævnte pensionsordninger opgøres og  

 indbetales der ikke pensionsbidrag fra arbejdsgiver og arbejdstager.
I  

 socialindkomsten skal i stedet medregnes en lønandel på 12 pct. af den  

 pensionsgivende løn, hvorved forstås skalaløn + almindeligt pensionsgivende  

 kronetillæg + almindeligt pensionsgivende procenttillæg +  

 taktreguleringstillæg heraf + dyrtidstillæg, jfr. tabel 5 i  

 finansministeriets lønoversigter, beløbskolonne 2. Hertil kommer eventuelle  

 personlige pensionsgivende tillæg.
 Derimod medregnes ikke stedtillæg, ikke-pensionsgivende ureguleret tillæg,  

 almindeligt ikke-pensionsgivende procenttillæg, generelle og særlige tillæg,  

 funktionsvederlag m. v., herunder heller ikke taktreguleringstillæg af  

 sådanne tillæg.
 For personer, der har ret til tjenestemandspension, men som aflønnes i  

 henhold til overenskomst m. v. f. eks. civilt personel m. v. i forsvaret,  

 farmaceuter i apotekerne og arbejdere og håndværkere i DSB - skal lønandelen  

 beregnes på grundlag af den pensionsgivende tjenestemandsløn i den lønramme,  

 hvortil pågældende i pensionsmæssig henseende er henført, og af de løntrin,  

 hvorefter en eventuel pension ved fratrædelse i det pågældende tidsrum ville  

 være blevet beregnet.
For ministre, folketingsmedlemmer, borgmestre og rådmænd beregnes  

 lønandelen af grundvederlaget med samme pensionsgivende tillæg som for  

 tjenestemandslønninger.
Derimod medregnes ikke repræsentationstillæg,  

 omkostningstillæg m. v.
 11. Bestemmelsen i lovens § 2, stk. 1, nr. 4, omfatter  

 enhver ansættelse i en stilling, hvortil der er knyttet ret til  

 tjenestemandspension eller tjenestemandslignende pension.
I disse ansættelsesforhold skal der altid i socialindkomsten medregnes en  

 lønandel på 12 pct. af den pensionsgivende løn.
For ansatte med en  

 tjenestemands - eller tjenestemandslignende pensionsordning, hvor  

 arbejdsgiveren indbetaler præmie til genforsikring af pensionsforpligtelsen,  

 indskud i en pensionskasse eller en pensionsfond, virksomhedsbidrag til en  

 statsgaranteret pensionskasse m.v., eller hvor der foretages et  

 lønreguleringsfradrag eller lignende i den ansattes løn, er det således ikke  

 nævnte præmie, indskud, fradrag m.v., der skal medregnes i socialindkomsten.
 Ved medregningen af lønandelen i socialindkomsten har det ikke betydning,  

 hvor mange års pensionsalder den ansatte har optjent, ligesom der heller ikke  

 skal tages hensyn til, om optjeningsperioden for udløsning af pensionsretten  

 endnu ikke er påbegyndt, (fordi pågældende endnu ikke er fyldt 25 år) eller  

 er afsluttet, (fordi pågældende har optjent højeste pensionsalder på 37 år).
 For modtagere af ventepenge eller rådighedsløn medregnes en lønandel på 12  

 pct. af den til enhver tid gældende pensionsgivende løn på det skalatrin,  

 hvorpå de pågældende var indplaceret ved afskedigelsen med ventepenge eller  

 rådighedsløn.
For ansatte på nedsat løn skal de 12 pct. beregnes af den nedsatte løn.
I  

 tilfælde, hvor der i tjenestemandens løn foretages lønafkortning til  

 imødegåelse af risiko for sygdomsfravær, skal de 12 pct. dog beregnes af  

 lønnen uden lønafkortning.
 For ansatte med tjenestefrihed eller hvilende medlemskab af en  

 statsgaranteret pensionskasse m. v. skal der fortsat medregnes en lønandel,  

 såfremt tjenestefriheden er givet med hel eller delvis bevarelse af løn.  

 Udbetales der derimod ikke løn i tjenestemandsstillingen under  

 tjenestefrihed, skal pågældende styrelse ikke medregne nogen lønandel, uanset  

 om orloven måtte være tilladt helt eller delvis medregnet i pensionsalderen.
Er den ansatte under tjenestefriheden blevet prøveansat som tjenestemand  

 eller blevet ansat i pensionsberettigende overenskomststilling under anden  

 styrelse, skal denne medregne en lønandel, henholdsvis de til  

 pensionsordningen indbetalte beløb.
Er der derimod ikke knyttet  

 pensionsordning til ansættelsesforholdet under den anden styrelse, skal denne  

 ikke medregne nogen lønandel.
ARBEJDSMARKEDETS TILLÆGSPENSION 12. Efter bestemmelsen i lovens § 2, stk. 1, nr. 5,  

 skal der ved opgørelsen af socialindkomsten medregnes en arbejdsgivers  

 samlede bidrag til ATP, dvs. såvel den af arbejdsgiveren som den af  

 arbejdstageren finansierede del af bidraget.
Udeladelse af fradrag for  

 forskudsafskrivninger, henlæggelse til 13. Efter bestemmelsen i socialindkomstlovens § 2,  

 stk. 1, nr. 1, fragår der i indkomsten udgifter til erhvervelse, sikring  

 eller vedligeholdelse af indkomsten samt andre fradrag, der er knyttet til  

 indkomsterhvervelsen, og som er fradragsberettigede ved opgørelse af den  

 skattepligtige almindelige indkomst.
Bestemmelsen er nu ændret, således at der ved opgørelsen af  

 socialindkomsten ikke længere anerkendes fradrag for forskudsafskrivninger og  

 henlæggelse til investeringsfonds, ligesom varelagernedskrivninger ikke skal  

 indgå i socialindkomsten, jfr. lovens § 2, stk. 1, nr. 1, 3. og 4. punktum.  

 Bestemmelsen medfører, at der ved beregningen af det beløb, der som overskud  

 eller underskud af selvstændig virksomhed indgår i socialindkomsten, ikke  

 skal tages hensyn til de nævnte skattemæssige fradrag.
Hvis der som følge  

 heraf bliver tale om en ændring af det beregnede overskud i virksomheden, har  

 ændringen ikke indflydelse på størrelsen af den andel af overskuddet, der  

 såvel skattemæssigt som ved opgørelsen af socialindkomsten kan overføres til  

 en medhjælpende ægtefælle.
FORSKUDSAFSKRIVNINGER 14. Ved opgørelsen af socialindkomsten anerkendes ikke  

 fradrag for forskudsafskrivninger, hvorved forstås afskrivninger, der  

 foretages på aktiver, som endnu ikke er leveret, men hvorom der er indgået  

 kontrakt eller bindende aftale om levering, eller som er planlagt fremstillet  

 i egen virksomhed.
De nærmere regler om forskudsafskrivninger findes i lov om  

 skattemæssige afskrivninger m. v., jfr. §§14-17 og §§ 29 E-29R.
 Udeladelsen i socialindkomsten af fradrag for forskudsafskrivninger  

 medfører ikke ændringer for så vidt angår fradrag for ordinære afskrivninger,  

 der således fortsat anerkendes ved opgørelsen af socialindkomsten.
HENLÆGGELSE TIL INVESTERINGSFONDS 15. Ved opgørelsen af socialindkomsten anerkendes ikke  

 fradrag for henlæggelse til investeringsfonds, der efter reglerne i loven om  

 investeringsfonds kan fratrækkes i den skattepligtige indkomst for det  

 indkomstår, hvori henlæggelsen foretages (»henlæggelsesåret«).
Det henlagte beløb kan frigives i forbindelse med investering i visse  

 afskrivningsberettigede formuegoder, dvs. maskiner, inventar og lignende  

 driftsmidler samt skibe og bygninger.
Det frigivne beløb skal benyttes til  

 forlods afskrivning i formuegodets anskaffelsessum.
VARELAGERNEDSKRIVNINGER 16. Varelagernedskrivninger, hvorved forstås  

 nedskrivninger foretaget efter reglerne i lov om skattemæssig opgørelse af  

 varelagre m. v., skal ikke påvirke socialindkomsten.
Det af  

 skattemyndighederne opgjorte overskud af selvstændig virksomhed skal derfor  

 korrigeres for virkningerne af varelagernedskrivninger, når socialindkomsten  

 skal opgøres.
 Efter reglerne i varelagerloven kan en selvstændig erhvervsdrivende med  

 virkning for den skattepligtige indkomst og formue foretage nedskrivning på  

 sit ultimovarelager, dvs. varelageret ved regnskabsårets afslutning, jfr.  

 varelagerlovens § 1. Den værdiansættelse af varelageret, der er anvendt ved  

 slutningen af et regnskabsår (dvs. værdiansættelsen efter foretagen  

 nedskrivning), skal benyttes ved værdiansættelsen af samme varelager ved  

 begyndelsen af det efterfølgende regnskabsår, jfr. varelagerlovens § 2, stk.  

 2.
 Reglerne i varelagerloven betyder således, at størrelsen af det  

 virksomhedsoverskud, der indgår i skatteansættelsen, er påvirket med en  

 »nettonedskrivning«, der fremkommer som forskellen mellem årets  

 nedskrivning og foregående års nedskrivning.
 Det er denne »nettonedskrivning« (der kan være positiv eller  

 negativ), som virksomhedens skattemæssige overskud korrigeres for, når  

 socialindkomsten skal opgøres.
 I de tilfælde, hvor en positiv »nettonedskrivning« af  

 varelageret har medført en nedsættelse af det skattemæssige overskud af  

 virksomheden, skal et beløb af tilsvarende størrelse lægges til ved  

 opgørelsen af socialindkomsten, jfr. følgende eksempel:
 Er der derimod tale om en negativ »nettonedskrivning«, der har  

 betydet en forhøjelse af det skattemæssige overskud, skal et beløb af  

 tilsvarende størrelse trækkes fra ved opgørelsen af socialindkomsten, jfr.  

 følgende eksempel:
Administration og klageadgang ADMINISTRATION 17. De nye indkomst- og fradragskomponenter i  

 socialindkomsten vil på samme måde som de hidtidige komponenter blive  

 indhentet og registreret af skattemyndighederne, der herefter stiller  

 oplysningerne til rådighed for de myndigheder, der beregner og udbetaler de  

 enkelte ydelser.
 Medregning i socialindkomsten af bidrag til arbejdsgiveradministrerede  

 pensionsordninger forudsætter, at arbejdsgiverne til de skattelignende  

 myndigheder indberetter dels størrelsen af de beløb, der indbetales til en  

 pensionsordning, dels lønandelen for en tjenestemands pensionsordning eller  

 lignende ordning.
Arbejdsgiverne vil almindeligvis i forvejen kende størrelsen af de beløb,  

 der skal indberettes.
I enkelte tilfælde vil arbejdsgiverne dog skulle  

 modtage oplysning fra forsikringsselskab m. v. om størrelsen af bonusbeløbet.
Det påhviler institutioner, hvis ansatte har adgang til optagelse i  

 statsgaranterede pensionskasser og lignende, ved henvendelse til disse  

 pensionsordninger ved kalenderårets afslutning at skaffe oplyst, om de  

 ansatte er optaget i pensionsordningen og i bekræftende fald, fra hvilket  

 tidspunkt optagelse er sket.
Er optagelsen sket i kalenderåret, skal  

 lønandelen medregnes fra optagelsesdagen.
 Indberetningspligten er hjemlet i skattekontrollovens § 8 E, jfr. skatte-  

 og afgiftsministeriets bekendtgørelse nr. 115 af 11. marts 1981.
Indberetningen af pensionsbidrag og lønandele skal foretages på de  

 lønoplysningssedler, som arbejdsgiverne indsender til skattemyndighederne  

 efter udgangen af hvert kalenderår.
Indberetningen skal første gang ske efter  

 udløbet af 1981. I tilfælde af virksomhedsophør skal lønoplysningssedlen og  

 dermed oplysning om pensionsbidrag dog indgives inden 10 dage efter sidste  

 udbetaling af løn m. v.
 Oplysninger om forskudsafskrivninger, henlæggelse til investeringsfonds og  

 varelagernedskrivninger vil fremkomme via selvangivelsen.
Opgørelse og vejledning om indkomstgrundlag, der fraviger  

 socialindkomsten, skal som hidtil foretages af de forvaltninger, der  

 administrerer de enkelte ydelser.
Dette gælder således også med hensyn til de  

 nye indkomst- og fradragskomponenter, dvs. medregning af indkomst i form af  

 pensionsbidrag og lønandel samt udeladelse af fradrag for  

 forskudsafskrivninger m. v.
KLAGEREGLER 18. Klager over skattemyndighedernes OPGØRELSE AF  

 SOCIALINDKOMSTEN i forbindelse med medregning af arbejdsgiveradministrerede  

 pensionsbidrag og udeladelse af fradrag for visse afskrivninger m. v. skal  

 behandles efter de af ministeren for skatter og afgifter fastsatte regler om  

 klagebehandling vedrørende beregning af socialindkomst, jfr. bekendtgørelse  

 nr. 547 af 5. december 1980.
 Klager over BEREGNING AF ELLER BETALING FOR de enkelte offentlige ydelser  

 - beregnet på grundlag af socialindkomst - følger de klageregler, der er  

 fastsat for de enkelte lovområder.
SOCIALMINISTERIET, DEN 23. JUNI 1981 Ritt Bjerregaard /Poul Erik Pedersen Indholdsfortegnelse 1. Indledende bemærkninger AFSNIT 1. BIDRAG TIL ARBEJDSGIVERADMINISTREREDE PENSIONSORDNINGER 2. Indledning 3.-8. Forsikringsmæssigt eller på anden måde afdækkede ordninger 9.-11. Tjenestemandspensionsordninger og lignende ordninger 12.  

 Arbejdsmarkedets Tillægspension AFSNIT 2. UDELADELSE AF FRADRAG FOR FORSKUDSAFSKRIVNINGER, HENLÆGGELSE TIL  

 INVESTERINGSFONDS OG VARELAGERNEDSKRIVNINGER 13. Indledning 14. Forskudsafskrivninger 15. Henlæggelse til investeringsfonds 16. Varelagernedskrivninger AFSNIT 3. ADMINISTRATION OG KLAGEADGANG 17. Administration 18. Klageregler BILAG (* 1) BILAG 1: Lov nr. 54 af 18. februar 1981 om ændring af lov om  

 socialindkomst.
 BILAG 2: Socialministeriets bekendtgørelse nr. 87 af 19 februar 1981 om  

 fordeling af bonus fra visse arbejdsgiveradministrerede pensionsordninger ved  

 opgørelse af socialindkomst.
