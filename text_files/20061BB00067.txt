Fremsat den 14. december 2006 af  

 Anne Grete Holmsgaard (SF), Steen Gade (SF),  

 Morten Homann (SF) og Ole Sohn (SF) Forslag til folketingsbeslutning om  

 at udvikle markedet for energirigtig renovering af bygninger Folketinget opfordrer regeringen til at afsætte   

 	  

 50 mio. kr. til at  

 fremme udbuddet af energi- og miljøvenlige renoveringer af en række  

 tidstypiske  

 boliger og institutioner fra det 20. århundrede og   

 	  

 10 mio. kr. årligt til  

 et viden- og kompetencecenter for energieffektivisering af den bestående  

 bygningsbestand  

 og energieffektivisering i nybyggeriet.
Hensigten hermed er at reducere energiforbruget og CO2  

 -udledningen  

 gennem en udvikling af markedet for energi- og miljørigtige  

 bygningsrenoveringer ved   

 	  

 at fremme etablering af  

 et passende antal repræsentative og synlige eksempler på, hvordan man kan  

 nedbringe det store energiforbrug i typiske ejerboliger, lejeboliger og  

 institutioner til et energiforbrug, der svarer til henholdsvis energiklasse 1  

 eller et lavere forbrug (passivhus-standard). Der kan også anvendes  

 energiklasse 2 i tilfælde, hvor det af arkitektoniske, økonomiske eller andre  

 vægtige grunde er den mest hensigtsmæssige løsning.
Det skal desuden indgå i  

 renoveringerne, at man undgår at anvende miljøskadelige materialer.
   

 	  

 at give en saltvandsindsprøjtning  

 til udvikling af markedet for energieffektiviseringer i bestående bygninger,  

 herunder til standardelementer, standardløsninger og produkter, der er  

 baseret  

 på lavt energiforbrug, til udvikling af design med indpasning af vedvarende  

 energi i boligerne (solceller, solvarme m.v.) og til udvikling af gode  

 byggemetoder.
   

 	  

 at etablere et viden-  

 og kompetencecenter for energirigtig renovering, der kan fungere som en  

 udfarende kraft med hensyn til videnopsamling, videnspredning,  

 netværksdannelse  

 og uddannelse af håndværkere, entreprenører, ingeniører, arkitekter,  

 kommunale  

 sagsbehandlere m.v.
Bemærkninger til forslaget Formålet med beslutningsforslaget er tredobbelt:
 Nedbringelse  

 af det meget store energiforbrug i boliger og bygninger som led i en offensiv  

 klimapolitik.
 Udvikling  

 af markedet for energirigtig renovering med henblik på at udvikle det danske  

 byggeerhverv som led i en grøn erhvervspolitik.
 Udvikling  

 af byggesektoren som et eksportorienteret erhverv.
Energiforbruget skal ned Den billigste energi er den, der ikke bruges.
Lavt energiforbrug  

 i bygninger har desuden en række andre positive virkninger:
En markant lavere energiregning for ejere, lejere, offentlige  

 institutioner og erhverv, bedre indeklima, fordi man undgår kuldebroer, og bedre udnyttelse af dagslys og mindre støj fra eksterne  

 støjkilder som f.eks. trafik.
 På længere sigt bør det være en målsætning, at boliger og  

 bygninger slet ikke bruger energi, men tværtimod selv producerer (ren)  

 energi,  

 således som det f.eks. er ideen bag BOLIG+-projektet, som en række af  

 byggeriets parter for nylig har lanceret.
Sigtet med dette beslutningsforslag er at få synliggjort,  

 opsamlet og spredt viden om, hvor meget man kan sænke energiforbruget i den  

 eksisterende bolig- og institutionsmasse ved at renovere til enten  

 lavenergiklasse  

 1 eller passivhusstandard.
Et passivhus har et energiforbrug, der er 9-10  

 gange  

 så lavt som i en gennemsnitlig dansk bolig.
Samtidig er det målet at få et  

 bedre indeklima, mere dagslys, mindre støj, boliger og bygninger, hvor man  

 undgår miljøskadelige materialer, samt at få udviklet arkitektonisk  

 kvalitetsdesign i forbindelse med renoveringer og indpasning af vedvarende  

 energikilder.
Det giver både forretningsudvikling, eksportpotentiale, job og  

 god driftsøkonomi.
Af Danmarks samlede energiforbrug bruges i dag ca. 40 pct. til  

 drift af bygninger.
Det meste af den energi, der bruges hertil, går  

 imidlertid  

 ikke til komfort.
Den går tabt, fordi den helt overvejende del af bygningerne  

 er dårligt isoleret, har vinduer, der giver stort varmetab, og  

 ventilationsanlæg  

 med lav effektivitet og er bygget og renoveret uden optimeret viden om, hvad  

 man rent faktisk kan.
I nogle tilfælde er bygningerne endda opført og  

 renoveret  

 med manglende omhu.
For ejerne og lejerne betragtes spildet som »normalt«, og  

 mulighederne for at undgå det er ikke umiddelbart tilgængelige.
Det sidste  

 skyldes især, at man skal lede efter renoveringer, der kan fungere som  

 inspiration,  

 og udbydere, der har erfaring med energioptimerede renoveringer.
I andre  

 tilfælde skyldes det, at ejeren ikke selv betaler energiregningen.
Eksemplerne på energirigtige renoveringer eksisterer, men de er  

 meget få i Danmark, hvor markedet for energirigtig renovering er  

 underudviklet,  

 og det vil have svært ved at trække sig selv i gang.
Efterspørgslen er ringe,  

 for kun få kender til mulighederne, og der er ikke udsigt til, at  

 efterspørgslen  

 kommer til at stige stærkt, medmindre der gøres noget for at udvikle  

 markedet.  

 End ikke den offentlige sektor efterspørger for alvor energirigtige  

 renoveringer.
Ifølge brancheorganisationen Dansk Byggeri anvendes der i  

 Danmark ca. 80 mia. kr. årligt til renoveringer.
Hvis disse renoveringer  

 samtidig var energioptimeringer, ville investeringerne meget hurtigt være  

 tjent  

 ind igen  og landets CO2  

 -regnskab markant forbedret.
Til gengæld er der stor vækst i både passivhusbyggeri og andet  

 lavenergibyggeri i lande som Tyskland, Østrig og Schweiz.
I regionen  

 Vorarlberg  

 i Østrig er det besluttet, at alt alment byggeri fra den 1. januar 2007 skal  

 opføres  

 som passivhuse.
En væsentlig del af det private nybyggeri og private  

 renoveringer lever desuden op til samme standard.
I Schweiz går udviklingen  

 ligeledes stærkt.
Her er den i vid udstrækning drevet af investorerne (banker  

 og forsikringsselskaber), der vælger at investere i boliger og  

 erhvervsbyggeri  

 med meget lavt energiforbrug.
Erfaringerne fra begge steder viser, at  

 meromkostningerne i forhold til traditionelt byggeri enten er lig nul eller  

 meget  

 små.
Så små, at merprisen er tjent hjem i løbet af få år på grund af lavere  

 energiudgifter.
Erfaringerne peger desuden på, at en eventuel merpris ikke  

 skræmmer kunderne væk, fordi man har arbejdet med nybyggeri og renoveringer,  

 der tilfører boligerne kvaliteter som f.eks. store vinduer og et godt  

 indeklima.
Et gennemsnitligt dansk parcelhus bruger ca. 150 kWh/m2  

 /år  

 til opvarmning.
Det samme gælder for lejeboliger, hvor de politisk fastlagte  

 støtteordninger i øvrigt ikke motiverer til lavenergibyggeri.
Totaløkonomiske  

 vurderinger anvendes ikke i praksis.
Det danske gennemsnit er 9-10 gange så  

 højt  

 som for en bolig, der er bygget efter standarden for passivhuse, der højst må  

 bruge 15 kWh/m2  

 /år til opvarmning.
En gennemsnitlig dansk folkeskole  

 bruger 120 kWh/m2  

 /år og har ofte dårligt indeklima med dårlig udskiftning  

 af luft.
Det er dyrt og spild af energi.
Udviklingen af energirigtige renoveringer skal  

 løbes i gang Fokus herhjemme har næsten entydigt været på energiforbruget i  

 nybyggeri.
Bygningsreglementet (BR95 og BS) fra den 1. april 2006 sætter  

 grænser for det maksimale totale energiforbrug i nybyggeri, men  

 kontrolmekanismerne  

 er svage.
Der er i det private byggeri ikke pligt til at kontrollere  

 overholdelse af standarden, og det vil formentlig føre til, at den nye  

 standard  

 underopfyldes.
BR indeholder desuden to lavenergiklasser: lavenergiklasse 2,  

 der har 25 pct. lavere energiforbrug end standardnormen, og lavenergiklasse  

 1,  

 der har 50 pct. lavere energiforbrug.
De to lavenergiklasser lægger   

 indirekte  

  op til, at der arbejdes med anvendelse af solceller, solvarme,  

 varmepumper og  

 varmegenvinding, fordi det er nødvendigt for at kunne overholde kravene i de  

 to  

 lavenergiklasser.
Inden for alle disse områder er der danske virksomheder,  

 der  

 udbyder de relevante produkter, og virksomheder, som har brug for et større  

 hjemmemarked for at udvikle produkterne og brug for, at der også kommer gang  

 i  

 byggeri, der overholder passivhusstandarden.
Det vil imidlertid tage alt for lang tid, hvis det primært er  

 kravene til nybyggeri, der skal trække udviklingen af energioptimerende  

 byggekomponenter og byggemetoder i gang.
Det årlige nybyggeri svarer kun til  

 ca. 1 pct. af den samlede bygningsmasse.
De helt store muligheder for at  

 sænke  

 det samlede energiforbrug ligger derfor i de eksisterende boliger,  

 institutioner og erhvervsbygninger.
Den økonomiske velstand betyder, at der  

 gennemføres omfattende ombygninger og renoveringer i disse år, idet ca. en  

 tredjedel af aktiviteten i byggesektoren er renoveringer og ombygninger  

 (ifølge  

 Dansk Byggeri). Men meget lidt sker på en måde, hvor der planlægges efter  

 lavt  

 energiforbrug, for hvor er det, man skal hente de gode eksempler eller  

 rådgivningen? Faktisk ikke rigtig nogen steder.
Helt anderledes står det til  

 med færdigløsninger til nye køkkener.
Her kan man vælge og vrage.
En travl  

 byggesektor har desuden en naturlig tendens til konservatisme, hvor man kører  

 videre med allerede indlærte metoder og teknikker, hvilket understøttes af,  

 at  

 der ikke findes et sted, hvor man hurtigt og kompetent kan hente viden og  

 rådgivning.
 Det er ikke realistisk at forvente en systematisk  

 energieffektivisering af den bestående bygningsbestand uden politiske tiltag.  

 Der findes ganske vist en række fremsynede virksomheder, arkitekter,  

 ingeniører, boligforeninger m.fl., der kæmper for at få gang i  

 energioptimeret  

 byggeri, men skal der skub i udviklingen, skal der tages politiske  

 initiativer.  

 Derfor fremsættes dette beslutningsforslag, som bygger videre på  

 intentionerne  

 i energispareaftalen af 10. juni 2005 (  

  

 http://www.trm.dk/graphics/Synkron  

 -Library/trafikministeriet/Publikationer/Rapporter/10juni2005energispareaftal  

 e.pdf  

  

 )  

 og samtidig tager fat i et område, der ikke vil kunne løbe sig selv i gang.
Opsamling og vedligeholdelse af viden Det er et vigtigt formål med dette beslutningsforslag at sikre  

 opsamling og spredning af viden om energieffektiviseringer.
Erfaringerne fra  

 de  

 renoveringer, der gennemføres, opsamles i et center for energirigtig  

 renovering.  

 Det gælder både de gode og de dårlige erfaringer.
Samtidig opsamler centeret  

 viden i forbindelse med nybyggeri af lavenergiboliger, institutioner og  

 erhvervsbyggerier.
Centeret skal opsamle viden fra både Danmark og andre  

 lande  

 og sikre, at denne viden bliver spredt til rådgivende ingeniører, tegnestuer,  

 entreprenører, kommunale sagsbehandlere, producenter af byggematerialer og  

 producenter af energiudstyr som pumper, varmegenvindingsanlæg,  

 solcelleløsninger,  

 solvarme, varmepumper m.v.
Centeret skal desuden bidrage til en systematisk  

 kortlægning af det potentielle marked for energirenoveringer, så viden ikke  

 går  

 tabt, men bruges og udvikles, herunder den viden, der akkumuleres i det  

 koordinationsudvalg, der er nedsat som led i energispareaftalen fra 2005.
 Centeret skal formidle rådgivning til både privatpersoner, der  

 skal i gang med en renovering, og professionelle aktører samt medvirke til,  

 at  

 der udbydes uddannelse i energirigtig og byggeteknisk korrekt projektering og  

 gennemførelse.
 Centeret etableres som et uafhængigt center med egen bestyrelse.
Finansiering Midlerne til realisering af projekterne tages fra provenuet ved  

 statens salg af CO2  

 -kvoter.
Eksempler på renovering Nedenfor er anført nogle eksempler på renoveringer med angivelse  

 af link til de pågældende projekter.
 Danske eksempler på renoveringer:
   

 	  

 Renoveret murermestervilla  

 fra 1927 (initiativtager Rockwool). Se mere under  

  

 www.rockwool.dk  

  

 /sw68834.asp.
   

 	  

 Etagebolig i Århus fra  

 1945 (Boligforeningen Ringgården). Se afrapporteringen under  

  

 http  

 ://www.social.dk/tvaergaaende_indgange/nyhedscenter/Nyhedsarkiv/2006/SM/index  

 .aspx?id=fa74d539-ff92-42f0-8a6b-0c06a62419bb  

.
 Danske eksempler på udvikling af nybyggeri:
  

 	  

 Soltag  tagmodul til  

 anvendelse på fladtagede boligblokke.
Se mere under  

  

 http://www.arkitekthjaelpen.dk/Home.asp?ContentID=260  

.
   

 	  

 Stenløse Syd  nybyggeri  

 af 750 boliger med lavt energiforbrug, regnvandsopsamling, pvc-frit og frit  

 for  

 trykimprægneret træ. Se mere under »Den grønne bygherrevejledning« og  

 »Energirigtig  

 renovering af eksisterende byggeri« (Det Økologiske Råd). Se mere under  

  

 http://www.ecocouncil.dk/  

  

 under  

 publikationer.
 Energirigtig renovering i Østrig:
   

 	  

 Se mere under  

  

 http://www.igpassivhaus.at/ergebnisse.php  

.
Skriftlig fremsættelse Anne Grete Holmsgaard  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at udvikle markedet for energirigtig renovering af  

 bygninger.
(Beslutningsforslag nr.
B 67).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
