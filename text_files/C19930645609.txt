 Hermed følger aftale af 15. juni 1993 mellem Finansministeriet og Lærernes  

 Centralorganisation om klassificering af stillinger ved de frie grundskoler  

 og de private gymnasiers grundskoleafdelinger.
 Det er ved indgåelsen af aftalen lagt til grund, at en fri grundskole kan  

 oprette følgende stillinger og funktioner:
 Aflønningen af stillinger og funktioner efter pkt. 1 - 8 er fastsat i  

 vedlagte aftale.
Med denne aftale ændres det pointsystem, der lægges til grund for  

 klassificering og omklassificering af stillinger som leder og  

 viceskoleinspektør.
Fremover lægges det pointtal til grund, som skolen  

 beregner hvert år pr. 5. september ved beregningen af skolens drifttilskud.
Ved iværksættelsen af aftalen pr. 1. april 1993 gennemføres den i §§ 18 og  

 19 anførte lønrammeomklassificering af de allerede ansatte skoleledere og  

 viceskoleinspektører.
Herefter lægges det pr. 5. september 1992 beregnede  

 pointtal (det vægtede elevtal) til grund for en vurdering af, om der er  

 pointmæssigt grundlag for en yderligere omklassificering af stillingen.
 Ved omklassificeringen pr. 1. april 1993 behandles stillingen som  

 viceinspektør (afdelingsinspektør) ved Marie Kruses Skole i overensstemmelse  

 med den af Undervisningsministeriet tidligere meddelte dispensation som en  

 personlig ordning efter reglerne i § 6. Ved ledighed klassificeres stillingen  

 efter reglerne i § 7.
 Pr. 1. april 1993 skal der endvidere foretages en omklassificering af  

 stillingerne som lærer/overlærer og af stillingerne som børnehaveklasseleder,  

 og pr. 1. april 1994 en omklassificering af stillingerne som lærer/overlærer.
 Som det fremgår af aftalen, er de enkelte løntrin for lærere efter 1.  

 april 1994 ikke henført til bestemte lønrammer i tjenestemandslønsystemets  

 lønrammer.
 Det er aftalt mellem Finansministeriet og Lærernes Centralorganisation, at  

 lærere på skalatrin 21 og 23 betragtes som henført til lønrammerne 1 - 16,  

 lærere på skalatrin 25 og 27 betragtes som henført til lønrammerne 17 - 22,  

 lærere på skalatrin 31 betragtes som henført til lønramme 23, og lærere på  

 skalatrin derover betragtes som henført til lønrammerne 25 - 34.
 Ad § 12.
 For hvert samlet indskolingsforløb ydes et særligt tillæg til 1  

 børnehaveklasseleder, til højst 2 lærere i 1. klasse og til højst 2 lærere i  

 2. klasse.
 Tillægget ydes med det fastsatte beløb uanset antallet af timer for  

 samordningen.
 En lærer kan ikke få mere end et tillæg for hvert samordnet  

 indskolingsforløb.
 Ved ikke-årgangsdelte skoler ydes alene tillæg, hvis der deltager såvel en  

 lærer som en børnehaveklasseleder.
 Bestemmelserne i § 12 finder tilsvarende anvendelse for årsvikarer og  

 månedlønnede vikarer, dog således at tillægget for årsvikarer og  

 månedslønnede vikarer udbetales bagud.
 For månedslønnede vikarer udgør tillægget i dele af kalendermåneder pr.  

 kalenderdag:
 af det for en hel kalendermåned beregnede beløb.
 Ad § 13.
 Der er nu skabt hjemmel til, at visse af folkeskolens tillæg, bl.a.  

 vidtgående specialundervisning, under visse betingelser også kan ydes ved de  

 frie grundskoler.
 Bestemmelsen træder i kraft 1. august 1994 , og tillægget ydes  

 alene for de timer, der er godkendt i Undervisningsministeriet  

 (Folkeskoleafdelingen) som ekstra tilskudsberettiget i henhold til  

 Friskolelovens § 16.
 Tillægget indgår ikke ved beregning af overtimebetaling.
 Ad Omklassificeringsbestemmelserne (§§ 14, 15 og 16).
 Indplacering pr. 1.4.93 for børnehaveklasseledere og  

 lærer/overlærere, samt pr. 1.4.94 for lærer/overlærere foretages efter  

 nedenstående skemaer, idet 1. linie angiver ancienniteten, 2. linie angiver  

 hidtidig skalatrinsindplacering og 3. og 4.linie angiver den nye  

 indplacering.
Børnehaveklasseledere Ad § 15, stk. 2:
 Ordningen gælder allerede ansatte ved skoler i det tidligere FKKA-område,  

 så længe de pågældende uafbrudt er ansat inden for området.
Ikrafttræden Aftalen træder i kraft 1. april 1993 og erstatter følgende:
 * Undervisningsministeriets cirkulære af 14. juli 1989 om klassificering  

 af stillinger som børnehaveklasseledere, lærer, viceskoleinspektør og  

 skoleleder ved friskoler, private grundskoler samt private gymnasier med  

 grundskoleafdeling mv.
 * Undervisningsministeriets skrivelse af 14. juli 1989 om klassificering  

 af stillinger som børnehaveklasseledere, lærer, viceskoleinspektør og  

 skoleleder ved friskoler, private grundskoler samt private gymnasier med  

 grundskoleafdeling mv.
 * Undervisningsministeriets skrivelse af 9. juni 1992 (og af 21. marts  

 1991) om aftale mellem Finansministeriet og LC om tillæg til tjenestemænd i  

 folkeskolen for skemalagte undervisningstimer.
 * Finansministeriets cirkulære af 7. januar 1993 om klassificering af  

 stillinger ved de frie grundskoler.
 Finansministeriet og Lærernes Centralorganisation er enige om, at regler  

 om klassificering og ydelse af tillæg, som ikke er ændret eller ophævet ved  

 dette cirkulære, videreføres, indtil der indgås aftale om ændring/ophævelse.
Finansministeriet, Administrations- og Personaledepartementet Den 15. juni 1993 P.M.V.
 E.B.
Birgitte NielsenAFTALE OM KLASSIFICERING MV.
VED DE FRIE GRUNDSKOLER I henhold til § 2, stk. 2 i hovedaftale af 27. oktober 1969 med  

 tjenestemændenes centralorganisationer aftales følgende:
Område § 1.  Aftalen omfatter børnehaveklasseledere, lærere,  

 afdelingsledere, viceskoleinspektører og skoleledere ansat ved de frie  

 grundskoler og ved de private private gymnasiers grundskoleafdelinger:
Klassificering Børnehaveklasseleder § 2.  Stillinger som børnehaveklasseleder  

 klassificeres med virkning fra 1. april 1993 på skalatrinene 18, 19,  

 21, 23, 25, 26, 27 og 28. Skalatrin 19 er 1-årigt.
Lærer/overlærer § 3.  Stillinger som lærer/overlærer klassificeres med  

 virkning fra  1. april 1993  i lønramme S 15/21/26 (skalatrinene 20,  

 22, 24, 26, 30, 32, 34, 36 og 38).
 Stk. 2.  Oprykning til lønramme 21 sker, når læreren har  

 opnået 2 års lønanciennitet på skalatrin 24. Oprykning til lønramme 26 med  

 stillingsbetegnelsen overlærer sker, når læreren har opnået 2 års  

 lønanciennitet på skalatrin 30, og såfremt de tjenstlige forhold i enhver  

 henseende har været tilfredsstillende.
Stk. 3.  For perioden 1. april 1993 - 31. marts 1994  

 udbetales et ureguleret tillæg på 1.200 kr. til samtlige lærere.
For  

 deltidsansatte nedsættes tillægget i forhold til beskæftigelsesgraden.
 Stk. 4.  Med virkning fra 1. april 1994  

 klassificeres stillinger som lærer/overlærer på skalatrinene 21, 23, 25, 27,  

 31, 33, 35, 37 og 38.
 Stk. 5.  Oprykning til skalatrin 33 med  

 stillingsbetegnelsen overlærer sker, når læreren har opnået 2 års  

 lønanciennitet på skalatrin 31, og såfremt de tjenstlige forhold i enhver  

 henseende har været tilfredsstillende.
Afdelingsleder § 4.  Stillinger som afdelingsleder klassificeres med  

 virkning fra 1. april 1993 i lønramme S 29.
 Stk. 2.  Såfremt afdelingslederen varetager  

 souscheffunktioner oppebæres et særligt tillæg på 11.000 kr. årligt.
Viceskoleinspektør § 5.  Stillinger som viceskoleinspektør og  

 viceafdelingsinspektør ved grundskoler ved private gymnasier klassificeres  

 med virkning fra 1. april 1993 således:
Skoleleder § 6.  Stillinger som skoleleder klassificeres med  

 virkning fra  1. april 1993   således:
 Stk. 2.  Klassificeringen efter stk. 1 kan efter  

 styrelsens beslutning fraviges på følgende måde på skoler beliggende i det  

 tidligere FKKA-område samt i Københavns og Frederiksberg Kommune:
Ledere ved grundskoleafdelinger § 7.  Stillingen som afdelingsinspektør ved et privat  

 gymnasiums grundskoleafdeling klassificeres med virkning fra 1. april  

 1993  således:
Klassificeringsgrundlag § 8.  Klassificering af de i §§ 5 - 7 nævnte  

 stillinger foretages en gang årligt pr. 1. august på grundlag af det pr. 5.  

 september samme år efter de i Undervisningsministeriets tilskudssystem  

 fastsatte regler opgjorte pointtal.  Stk. 2. Nedrykning til lavere  

 lønramme og bortfald af særligt tillæg - der er knyttet til lønrammen -  

 gennemføres, hvor ikke andet særligt er bestemt, først ved ledighed i  

 stillingen.
Hvor et tillæg er givet for en særlig funktion,  

 arbejdsforpligtelse og lignende bortfalder tillægget, når  

 funktionen/arbejdsforpligtelsen ophører.
Stk. 3.  Sker der på en skole i løbet af skoleåret et  

 væsentligt fald i pointtallet, skal skolen underrette  

 Undervisningsministeriet herom med henblik på en vurdering af, om der er  

 grundlag for en ændret klassificering.
Eventuel ændret klassificering  

 gennemføres ved forhandling mellem Finansministeriet og Lærernes  

 Centralorganisation.
En eventuel ændring af klassificeringen har virkning fra  

 den 1. august i det følgende skoleår.
 Stk. 4.  Klassificeringen af stillinger som skoleleder  

 ved nyoprettede skoler sker på grundlag af det pr. 5. september efter  

 oprettelsen beregnede pointtal.
Tillæg Tillæg til skoleledere ved skoler med kostafdeling § 9.  Til skoleledere af skoler med kostafdeling ydes  

 følgende særligt tillæg:
 Stk. 2.  Tillægget fastsættes en gang årligt pr. 1.  

 august på grundlag af et gennemsnit af antallet af kostelever for de to  

 foregående skoleår og det indeværende skoleår opgjort pr. 5. september.
Tillæg til souschef § 10.  Til den lærer, der varetager en funktion som  

 souschef, ydes et særligt tillæg på 11.000 kr. årligt.
Tillæg til funktionslærer § 11.  Til lærere, der varetager særlige  

 arbejdsfunktioner, ydes et særligt tillæg på 8.000 kr. årligt.
Tillæg til lærer og børnehaveklasseleder ved samordnet indskoling § 12.  Der ydes et tillæg for varetagelse af  

 undervisningstimer i forbindelse med samordnet indskoling.
 Stk. 2.  Tillægget ydes til 1 børnehaveklasseleder for  

 hver børnehaveklasse og til højst 2 lærere for hver 1. og 2. klasse, der  

 indgår i et samordnet indskolingsforløb.
 Stk. 3.  Tillægget udgør 3.000 kr. årligt.
 Stk. 4.  Tillægget udbetales månedlig forud med 1/12 af  

 tillægget.
Flydende tillæg § 13.  Med virkning fra 1. august 1994 ydes  

 tillæg for varetagelse af undervisning, til hvilken der ydes ekstra tilskud i  

 henhold til Friskolelovens § 16 for følgende:
-vidtgående specialundervisning (svarende til folkeskolelovens § 19, stk.  

 2) -specialpædagogisk bistand (svarende til folkeskolelovens § 19, stk. 2) -støtteundervisning i dansk for fremmedsprogede elever.
 Stk. 2.  Tillægget udgør 18,30 kr. pr. skemalagt  

 undervisningstime a 60 minutter og udbetales månedsvis bagud på grundlag af  

 lærerens skema i opgørelsesperioden.
 Stk. 3.  Tillægget ydes alene for de timer, der forlods  

 er godkendt i Undervisningsministeriet som ekstra støtteberettiget for den/de  

 pågældende elev/er.
Omklassificering Børnehaveklasseleder § 14.  Stillinger som børnehaveklasseleder i lønramme  

 S 11/16 (skalatrin 16-20, 21-25) + 1.600 kr. omklassificeres pr. 1. april  

 1993 til skalatrinene 18, 19, 21, 23, 25, 26, 27, og 28, jf. § 2, med  

 uændret lønanciennitet.
Skalatrin 19 er 1-årigt.
 Stk. 2.  Børnehaveklasseledere på skalatrin 18 og 19  

 bibeholder tillægget på 1.600 kr. indtil oprykning til skalatrin 21 finder  

 sted.
Lærer/overlærer § 15.  Stillinger som lærer/overlærer i lønramme S  

 13/21/23/24 (skalatrin 18, 20, 21, 22, 26, 29, 31, 33, 35, 36)  

 omklassificeres pr.  1. april 1993   til lærer/overlærer i lønramme S  

 15/21/26, jf. § 3, med uændret lønanciennitet.
Stk. 2.  Til lærer/overlærere i det tidligere  

 FKKA-område samt inden for Frederiksberg og Københavns Kommune, som har  

 modtaget kommunale løntillæg ydes pr. 1. april 1993 herudover et  

 særligt tillæg på 2.300 kr.
Ved oprykning til skalatrin 38 forhøjes det  

 særlige tillæg til 6.800 kr.
Tillæggene ydes som en personlig ordning.
 § 16.  Med virkning fra 1. april 1994  

 omklassificeres lærere (lærer/overlærer) fra skalatrinene 20, 22, 24, 26, 30,  

 32, 34, 36 og 38 til skalatrinene 21, 23, 25, 27, 31, 33, 35, 37 og 38 med  

 uændret lønanciennitet.
Stk. 2.  Til lærere, der pr. 31. marts 1994 er på  

 skalatrin 38, udbetales et ureguleret tillæg på 1.200 kr. årligt.
For  

 deltidsbeskæftigede nedsættes tillægget i forhold til beskæftigelsesgraden.
Øvelsesskolelærer § 17.  Til stillinger som øvelsesskolelærer, der er  

 klassificeret i lønramme S 18/26 (skalatrin 23, 24, 25, 26, 27, 32, 34, 36 og  

 38) ydes med virkning fra 1. april 1993 et særligt tillæg på 6.800 kr.  

 årligt.
Efter 2 år på skalatrin 38 forhøjes det særlige tillæg til 9.700 kr.  

 årligt.
 Stk. 2.  For deltidsbeskæftigede nedsættes tillægget i  

 forhold til beskæftigelsesgraden.
Viceskoleinspektør § 18.  Stillinger som viceskoleinspektør  

 omklassificeres pr. 1. april 1993  således:
Skoleleder § 19.  Stillinger som skoleleder omklassificeres pr.  

1. april 1993  således:
 Stk. 2.  Lærere i lr. 13/21/23/24 ved private  

 grundkostskoler, der hidtil har oppebåret særligt tillæg/honorar for arbejdet  

 som afdelingsleder ved kostafdelingen, omklassificeres pr. 1. april  

 1993 til lr. 29. Samtidig bortfalder det hidtil ydede særlige  

 tillæg/honorar.
§ 20.  Ved omklassificering efter §§ 18 og 19  

 foretages indplacering i det ændrede lønrammeforløb med uændret  

 lønanciennitet.
Omklassificeringen foretages uden hensyn til skolens  

 pointtal.
Regulering af tillæg § 21.  Tillæggene i aftalen er anført som årlige  

 grundbeløb i niveau 1. oktober 1984. Det gælder dog ikke det uregulerede  

 tillæg i § 3, stk. 3 og § 16, stk. 2.
Ikrafttræden og opsigelse § 22.  Denne aftale har virkning fra 1. april 1993 og  

 kan opsiges med 3 måneders varsel, dog tidligst til den 31. marts 1995.
 Stk. 2.  Aftalen træder i stedet for aftale af 7. januar  

 1993 mellem LC og Finansministeriet om klassificering mv. ved de frie  

 grundskoler.
København, den 15. juni 1993 Lærernes Finansministeriet Centralorganisation P.M.V.
