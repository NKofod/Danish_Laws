Nr BTL 10 Betænkning over Forslag til lov om oprettelse af Færøernes Stift   

 Nr L 10 1990-91, 1. samling Afgivet af Kirkeudvalget Afgivet: 19901024 Udvalget har behandlet lovforslaget i nogle møder og har herunder stillet spørgsmål til kirkeministeren, som denne har besvaret skriftligt.
 Der er af kirkeministeren stillet ændringsforslag, hvorom henvises til de  

 ledsagende bemærkninger.
Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 kirkeministeren stillede ændringsforslag.
Flertallet lægger vægt på, at  

 Færøerne får deres eget stift med egen biskop og domkirke, og at folkekirkens  

 arbejde på Færøerne herved styrkes.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
I den forbindelse  

 ønsker mindretallet at udtale følgende:
 Fremskridtspartiets indstilling til spørgsmål, som angår Færøerne, er, at  

 Færøerne, så vidt det er muligt, selv må træffe beslutninger i disse  

 anliggender.
Det fremgår, at oprettelsen af bispeembedet vil betyde en merudgift for  

 staten, idet statskassen afholder hele lønudgiften til biskopperne.
Derudover  

 bliver der tale om en merudgift for staten, da stillingen som domprovst skal  

 klassificeres højere end den nuværende stilling som sognepræst, hvilket vil  

 betyde en højere lønramme.
I betragtning af Danmarks øjeblikkelige økonomiske situation og i  

 betragtning af den i øjeblikket meget svage tilslutning til folkekirken er  

 det urimeligt at etablere et stift på Færøerne, som den danske stat og dermed  

 de danske skatteydere skal betale.
Hvis man på Færøerne ønsker et stift, er  

 det kun rimeligt, at Færøerne selv betaler det, hvis det kan lade sig gøre  

 inden for den nuværende lovgivnings rammer.
Ved 1. behandling af lovforslaget koketterede ministeren med, at  

 merudgiften ved oprettelsen af Færøernes Stift kun vil udgøre ca. 100.000  

 kr., hvorfor det ifølge ministeren ikke er noget problem at oprette et stift  

 på Færøerne.
Denne holdning er for Fremskridtspartiet totalt uforståelig.
Det  

 urimelige i, at danske skatteydere skal betale for oprettelsen af Færøernes  

 Stift, bliver ikke mere eller mindre urimeligt af, at merudgiften for den  

 danske stat »kun« udgør ca. 100.000 kr.
Det forekommer underligt,  

 at denne merudgift skal negligeres, fordi den ikke udgør et større beløb end  

 100.000 kr.
Dette skal specielt ses i lyset af, at hvad angår bevillinger og  

 driftsomkostninger, er Kirkeministeriet et »lille« ministerium.  

 Hvis samtlige andre ministerier samt diverse andre statslige institutioner  

 vil disponere på lignende måde med skatteydernes midler, vil vi hurtigt  

 opleve en eksplosion i de offentlige udgifter, der vil få årene 1982-90 med  

 borgerlig ledelse til at ligne det rene vand, hvad angår de offentlige  

 udgifters stadige stigning.
Afholdelsen af denne merudgift forekommer Fremskridtspartiet at være i  

 modstrid med regeringens målsætning om stram udgiftspolitik.
Vi skal derfor  

 gerne hjælpe regeringen på ret kurs med hensyn til udgiftspolitikken ved at  

 stemme imod lovforslaget.
Ændringsforslag Til § 5 Af kirkeministeren, tiltrådt af et flertal (udvalget med  

 undtagelse af FP):
 1) I stk. 1 ændres »1. november« til: »15.  

 november«.
Bemærkninger Til nr. 1 Da lovforslaget ikke vil kunne færdigbehandles i Folketinget før efter den  

 1. november 1990, foreslås ikrafttrædelsesdatoen ændret fra den 1. november  

 til den 15. november 1990.
