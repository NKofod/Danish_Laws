Fremsat den 27. oktober 2004 af socialministeren (Eva Kjer  

 Hansen) Forslag til Lov  

 om ændring af lov om social service (Ophævelse af  

 bestemmelsen om revision af reglerne om klageråd) § 1 I lov om social service, jf. lovbekendtgørelse nr. 708  

 af 29. juni 2004, foretages følgende ændringer:
 1.  


  

 § 149  

  

 ophæves.
§ 2 Loven træder i kraft den 1. januar 2005.
Bemærkninger til lovforslaget Almindelige bemærkninger Baggrunden for lovforslaget Det fremgår af § 149 i lov om social service, at reglerne  

 om klageråd skal revideres i folketingsåret 2004-05.
Formålet med lovforslaget er at foretage den lovbestemte  

 revision.
Ved lov nr. 318 af 5. maj 2004 vedtog Folketinget at udsætte  

 revisionen af reglerne om klageråd fra folketingsåret 2003-2004 til  

 folketingsåret 2004-2005. Begrundelsen for at udsætte revisionen var, at det  

 ville give mulighed for at inddrage opfølgningen på de forskellige  

 tilbagemeldinger, kommunerne er fremkommet med som svar på indenrigs- og  

 sundhedsministerens brev af 10. januar 2002 til kommunalbestyrelserne og  

 amtsrådene med opfordring til at indsende forslag og idéer til initiativer,  

 der  

 kan føre til øget effektivitet og kvalitet i den kommunale opgaveløsning.  

 Socialministeriet anmodede på den baggrund Ankestyrelsen om at foretage en  

 undersøgelse vedrørende klagerådenes virke.
 Klagerådene har til opgave at drøfte, vurdere og videreformidle  

 klager over afgørelser på hjemmehjælpsområdet, og de skal følge udviklingen  

 på  

 området og medvirke til, at hjemmehjælpsopgaver i praksis udføres i  

 overensstemmelse med kommunalbestyrelsens målsætninger på dette område.  

 Klagerådene består af 3 medlemmer fra det kommunale ældreråd, 2  

 kommunalbestyrelsesmedlemmer og 1 repræsentant udpeget af de lokale  

 invalideorganisationer.
Ankestyrelsens undersøgelse Ankestyrelsens undersøgelse havde bl.a. til formål at klarlægge  

 omfanget af sager i klagerådene, samarbejdet mellem klagerådet og kommunen,  

 samt hvilken betydning sagsbehandlingen i klagerådet har for den endelige  

 afgørelse vedrørende personlig hjælp og pleje mv.
 Undersøgelsen var tilrettelagt som en landsdækkende  

 spørgeskemaundersøgelse gennemført i august og september 2004. I  

 undersøgelsen  

 indgik et skema med spørgsmål til kommunens besvarelse og et skema med  

 spørgsmål til klagerådets besvarelse.
Undersøgelsens 228 svarkommuner sendte i alt i 2003 807 klager  

 over kommunale afgørelser efter servicelovens §§ 71 og 72 til behandling  

 i  

 klagerådene.
Det svarer til et gennemsnit på cirka 3,5 klagesag per klageråd.  

 Samlet er antallet af behandlede klagesager steget fra 697 i 2001 til 807 i  

 2003, hvilket svarer til stigning på knap 19 pct.
Antallet af kommunale  

 afgørelser er stigende med antallet af klagesager.
Der er imidlertid stor  

 spredning mellem antallet af klagesager i de respektive klageråd.
I 2003  

 behandlede 37 pct. af klagerådene ingen sager og 47 pct. 1-5 klagersager,  

 mens  

 forholdsvis få klageråd har haft mange klagerådssager.
Klagerådene indstiller i omkring 7 ud  

 af 10 klagerådssager, at kommunens afgørelse fastholdes.
Borgeren får således  

 helt eller delvist medhold i en klage 3 ud af 10 gange i klagerådet.
I cirka  

 90  

 pct. af klagesagerne følger ko  

 mmunerne klagerådets indstilling.
Ses der  

 på gruppen af sager, hvor klagerådet har givet klageren helt eller delvist  

 medhold, følger kommunen klagerådets indstilling i omkring to tredjedele af  

 sagerne.
Det er de klageråd, som har haft flest sager, der oftest har givet  

 klageren helt medhold.
Som forklaring herpå nævnes, at klageråd med mange  

 sager  

 har et større erfaringsgrundlag og derfor i højere grad føler sig kompetente  

 til at gå imod kommunens afgørelse.
Det fremgår af undersøgelsen, at  

 kommunerne har skønnet, at klagerådenes gennemsnitlige sagsbehandlingstid er  

 cirka 17 dage, og at kommunens sagsbehandling har taget omkring 22 dage.
En  

 borger, som har klaget over kommunens afgørelse om hjælp efter servicelovens  

 §§ 71 og 72, får gennemsnitligt en ny kommunal afgørelse efter knap 40  

 dage.
Den kommunale sagsbehandlingstid er i gennemsnit 6 dage længere i de  

 kommuner, hvor klagerådet har behandlet forholdsvis få klagesager, mens den  

 faktisk er kortere i de kommuner, hvor klagerådet har haft 6 eller flere  

 klagesager.
Klagerådene vurderer i højere grad end kommunerne, at rådenes  

 behandling af klager over kommunernes afgørelser efter servicelovens  

 §§ 71  

 og 72 styrker borgernes retssikkerhed.
Omkring 80 procent af klagerådene har  

 vurderet, at klagebehandlingen styrker retssikkerheden, mens cirka 50 procent  

 af kommunerne har vurderet det samme.
Undersøgelsen viser, at det er gruppen af kommuner, hvor  

 klagerådet har behandlet ingen eller få klagesager, som er mindst positive i  

 vurderingen af, hvorvidt klagerådenes behandling af klager over kommunale  

 afgørelser styrker retssikkerheden.
Kommuner, hvor klagerådene har mange  

 sager,  

 mener derimod i vid udstrækning, at klagerådene styrker retssikkerheden.
Omkring 40 procent af klagerådene har vurderet, at det er  

 uhensigtsmæssigt, at de kun har indstillingsret, mens cirka 60 procent af  

 kommunerne har vurderet, at det er hensigtsmæssigt, at klagerådene ikke har  

 selvstændig afgørelseskompetence.
Et flertal af såvel kommuner som klageråd  

 finder det således hensigtsmæssigt, at klagerådene ikke har selvstændig  

 afgørelses kompetence.
80 procent af såvel kommuner som klageråd vurderer, at det er  

 hensigtsmæssigt eller uden betydning, at der er sammenfald mellem klagerådet  

 og  

 ældrerådets sager.
Mere end 80 procent af de kommuner og klageråd, hvor begge  

 indgår i undersøgelsen, har vurderet, at samarbejdet generelt fungerer godt.
Sammenfattende viser undersøgelsen, at klagerådene fungerer  

 godt, idet kommunerne følger klagerådets indstilling i cirka 90 procent af  

 klagesagerne.
Der findes derfor ikke behov for ændring af reglerne om  

 klageråd.
Økonomiske og administrative konsekvenser for  

 stat, amter og kommuner Lovforslaget har ingen økonomiske og administrative konsekvenser  

 for det offentlige.
 Lovforslaget skal forhandles med de kommunale parter.
Økonomiske og administrative konsekvenser for  

 erhvervslivet Lovforslaget har ikke erhvervsmæssige konsekvenser.
Miljømæssige konsekvenser Lovforslaget har ingen konsekvenser for miljøet.
Forholdet til EU-retten Lovforslaget indeholder ikke EU-retlige aspekter.
 Hørte myndigheder, organisationer m.v.
 Forslaget har været sendt i høring i  

 Ankestyrelsen, Amtsrådsforeningen, Alzheimerforeningen, Dansk  

 Socialrådgiverforening, Dansk Sygeplejeråd, De Samvirkende  

 Invalideorganisationer, De Sociale nævn, Den Sociale Sikringsstyrelse, Det  

 Centrale Handicapråd, De kommunale klageråd, FOA, Frederiksberg Kommune,  

 Foreningen af statsamtmænd, Kommunernes Landsforening, Københavns Kommune,  

 Omsorgsorganisationernes  

 Samråd, Pårørendegruppen for svage ældre, Sammenslutningen af Ældreråd,  

 Socialchefforeningen, Styrelsen for Social Service, Ældremobiliseringen,  

 Ældresagen.
Lovforslagets konsekvenser i hovedtræk Positive  

 konsekvenser/ Mindreudgifter Negative  

 konsekvenser/ Merudgifter Økonomiske og administrative konsekvenser for stat,  

 amter og kommuner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Ankestyrelsens undersøgelse viser, at der ikke er behov for  

 ændringer i klagerådenes funktion.
Klagerådene fungerer godt, og samarbejdet  

 med kommunerne er godt.
Der henvises til de almindelige bemærkninger.
Det  

 foreslås derfor, at revisionsbestemmelsen ophæves.
Til § 2 Det foreslås, at loven træder i kraft den 1. januar 2005.
Bilag 1 Lovforslaget sammenholdt med gældende lov Gældende formulering Lovforslaget § 1 I  

 lov om social service, jf. lovbekendtgørelse nr. 708 af 29. juni 2004,  

 foretages følgende ændringer:
 § 149.  

  

 Forslag om revision af  

 § 75 g og § 81, stk. 2, fremsættes for Folketinget senest i første  

 halvdel af folketingsåret 2004-05.
 1.
  

 § 149  

  

 ophæves.
