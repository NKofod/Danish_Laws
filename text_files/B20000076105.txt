Bekendtgørelse om økologiske  

 fødevarer m.v.1) I medfør af § 2, stk. 1 og stk. 3-5 og § 12, stk. 2 i lov nr. 118  

 af 3. marts 1999, økologiloven, samt § 52 og § 78, stk. 3 i lov nr.  

 471 af 1. juli 1998 om fødevarer m.m. (fødevareloven)  

 fastsættes:
Anvendelsesområde § 1. Denne bekendtgørelse  

 vedrører 1)	fødevarer af landbrugsoprindelse, der skal  

 markedsføres under henvisning til den økologiske  

 produktionsmetode og 2)	økologiske dyr, der er leveret til transport til  

 slagtning.
 Stk. 2. Udover bestemmelserne i denne  

 bekendtgørelse reguleres de i stk. 1 nævnte fødevarer  

 m.m. af Rådets forordning nr. 2092/91/EØF af 24. juni 1991 om  

 økologisk produktionsmetode for landbrugsprodukter og levnedsmidler m.  

 senere ændringer ( økologiforordningen ).
Animalske økologiske fødevarer § 2. Animalske økologiske fødevarer,  

 som omhandlet i økologiforordningens art. 5, må alene indeholde  

 de ingredienser af ikke-landbrugsmæssig oprindelse, som er  

 anført i denne bekendtgørelses bilag 1, del A.
 Stk. 2. Ved forarbejdningen af animalske  

 økologiske fødevarer eller ingredienser heri, der er af  

 landbrugsoprindelse, må kun anvendes produkter, som er anført i  

 denne bekendtgørelses bilag 1, del B.
 § 3. Transport til slagtning og slagtning i  

 Danmark af økologiske svin og økologisk kvæg skal ske i  

 overensstemmelse med bestemmelserne i bilag 2.
Anmeldelse og kontrol § 4. Erhvervsdrivende skal foretage anmeldelse til  

 fødevareregionen, såfremt de 1)	tilbereder økologiske fødevarer, 2)	markedsfører eller opbevarer økologiske  

 fødevarer engros, eller 3)	importerer økologiske fødevarer fra  

 tredjelande.
Stk. 2. Den i stk. 1 omtalte anmeldelsespligt omfatter  

 ikke detailvirksomheder, som kun foretager simpel tilberedning ved  

 markedsføring af økologiske fødevarer.
Det er en  

 betingelse herfor, at tilberedning sker i kundens påsyn, eller at  

 fødevarerne efter tilberedning stadig er mærket tydeligt og  

 uudsletteligt som økologiske.
 § 5. Erhvervsdrivende underlagt  

 økologikontrol skal overholde kravene fastsat i bilag 3.
 Stk. 2. For erhvervsdrivende, der markedsfører  

 eller opbevarer færdigpakkede økologiske fødevarer  

 engros, gælder alene bestemmelserne i bilag 3, punkt 1 og 2. Det er dog  

 en betingelse herfor, at fødevarerne ikke skal tilberedes yderligere.  

 Fødevaredirektoratet kan bestemme, at erhvervsdrivende, der formidler  

 markedsføring af økologiske fødevarer er omfattet af  

 bilag 3, punkt 1 og 2, når dette er nødvendigt for at  

 gennemføre en effektiv kontrol i henhold til denne  

 bekendtgørelse.
§ 6. Ved iværksættelse af  

 økologikontrollen skal fødevareregionen udarbejde en  

 økologirapport.
I økologirapporten fastsættes konkrete  

 vilkår for de kontrollerede aktiviteter, og økologirapporten  

 skal indeholde en beskrivelse af aktiviteterne, og de anlæg, som  

 benyttes hertil.
Stk. 2. Den erhvervsdrivende skal udarbejde et  

 egenkontrolprogram, der sikrer, at bestemmelserne i § 3, jf. bilag 2  

 overholdes.
Egenkontrolprogrammet skal optages i økologirapporten.
Det  

 påhviler den erhvervsdrivende at føre optegnelser til  

 dokumentation af egenkontrollens gennemførelse og resultater.  

 Dokumentationen skal til enhver tid være tilgængelig for  

 fødevareregionerne og skal opbevares i minimum 5 år.
Stk. 3. De kontrollerede aktiviteter kan ikke  

 påbegyndes, før endelig økologirapport er meddelt den  

 erhvervsdrivende.
Ved ophør af aktiviteterne bortfalder  

 økologirapporten.
Ophør skal derfor straks meddeles  

 fødevareregionen, hvortil anmeldelse er sket.
Såfremt  

 aktiviteterne ikke er udført i et år, kan  

 økologirapporten tilbagekaldes.
 Stk. 4. Fødevareregionen kan ændre  

 økologirapporten, såfremt der opstår et  

 kontrolmæssigt behov herfor.
 § 7. Økologiske fødevarer skal  

 mærkes med kodenummeret på den fødevareregion eller  

 kontrolmyndighed, som den erhvervsdrivende, der udfører den sidste del  

 af tilberedningsprocessen, er underlagt, jf. bilag 4.
 § 8. Økologiske fødevarer, som  

 tilberedes af erhvervsdrivende, der er underlagt økologikontrol, kan  

 mærkes med økologikontrolmærke (Ø-mærket) i  

 overensstemmelse med retningslinjerne fastsat i bilag 5.
 Stk. 2. Ved anvendelse af  

 økologikontrolmærket på animalske økologiske  

 fødevarer skal betingelserne anført i  

 økologiforordningens art. 5, stk. 1 eller stk. 3 samt §§ 2-3  

 være opfyldt.
 Stk. 3. Ved anvendelse af  

 økologikontrolmærket på vegetabilske økologiske  

 fødevarer, skal økologiforordningens art. 5, stk. 1 eller 3  

 være opfyldt.
 Stk. 4. Autoriserede økologiske jordbrugsbedrifter  

 kan ved markedsføring af egne økologiske fødevarer  

 direkte fra egen bedrift anvende økologikontrolmærket.
Import af økologiske fødevarer § 9. Tilladelse til import af økologiske  

 fødevarer fra et ikke-godkendt tredjeland, jf.  

 økologiforordningens art. 11, stk. 6 meddeles af den  

 fødevareregion, der i henhold til den øvrige  

 fødevarelovgivning kontrollerer importøren.
Kontrolmyndighedernes adgang til dokumentation § 10. Erhvervsdrivende, der ikke er anmeldt og  

 underlagt økologikontrol, skal på forlangende af  

 fødevareregionen eller Fødevaredirektoratet centralt udlevere  

 dokumentation om køb og salg af såvel økologiske som  

 konventionelle fødevarer til og fra erhvervsdrivende underlagt  

 økologikontrol.
§ 11. Ved udførelsen af økologisk  

 krydskontrol har Fødevaredirektoratet centralt til enhver tid mod  

 behørig legitimation og uden retskendelse adgang til lokaler,  

 regnskab, forretningsbøger m.m., herunder også materiale der  

 opbevares i elektronisk form, hos erhvervsdrivende underlagt  

 økologikontrol.
Politiet yder om nødvendigt bistand  

 hertil.
 Stk. 2. Erhvervsdrivende underlagt økologikontrol  

 skal efter anmodning fra Fødevaredirektoratet centralt give alle  

 oplysninger, herunder om økonomiske og regnskabsmæssige forhold,  

 som har betydning for gennemførelse af økologisk krydskontrol,  

 samt vederlagsfrit yde fornøden bistand ved kontrol,  

 prøvetagning, kopiering og udlevering af skriftligt materiale og  

 udskrift af elektroniske data.
Straffebestemmelser § 12. Med bøde straffes den, der 1)	overtræder §§ 2-9, 2)	overtræder et vilkår fastsat i den i § 8 nævnte  

 økologirapport, 3)	undlader at yde bistand og give oplysninger efter §§ 10-11, 4)	overtræder økologiforordningens art. 5-6, art. 7, stk.  

 1, art. 8, stk.1 og 2, art. 10 og art. 11.
 Stk. 2. Der kan pålægges selskaber m.v. (  

 juridiske personer ) strafansvar efter reglerne i straffelovens 5.  

 kapitel.
Ikrafttrædelses- og overgangsbestemmelser § 13. Bekendtgørelsen træder i kraft  

 den 24. august 2000, dog har § 3 først virkning fra den 1. marts 2001.  

 Fødevarer, der ved bekendtgørelsens ikrafttræden lovligt  

 er bragt i omsætning, kan markedsføres som økologiske,  

 indtil lagrene heraf er opbrugt.
 Stk. 2. Bekendtgørelse nr. 263 af 3. maj 1999 om  

 økologiske fødevarer ophæves.
Fødevaredirektoratet, den 14. august  

 2000 Per H.
Kristiansen /Marianne Treumer Andersen Bilag 1 A.
Tilladte ingredienser, der ikke er af landbrugsoprindelse, jf. § 2,  

 stk.1 B.
Produkter, der må anvendes ved forarbejdning af  

 økologisk fremstillede ingredienser af landbrugsoprindelse, jf. § 2,  

 stk. 2 Tilsætningsstoffer:
E 270 Mælkesyre E 290 Carbondioxid E 325 Natriumlactat E 330 Citronsyre E 331 Natriumcitrat E 406 Agar E 407 Carrageenan E 410 Johannesbrødkernemel E 412 Guargummi E 440 (i) Pectin E 941 Nitrogen E 948 Oxygen Drikkevand Salt ( natriumchlorid) Mikroorganismepræparater (bakteriekulturer og skimmel- og  

 gærsvampe) og enzymer Øvrige ingredienser:
Drikkevand Salt (med natriumchlorid eller kaliumchlorid som basisstoffer) Mikroorganismepræparater (bakteriekulturer og skimmel- og  

 gærsvampe) Mineraler ( herunder sporelementer), vitaminer, aminosyrer og andre  

 nitrogenforbindelser er kun tilladt, såfremt der er lovmæssigt  

 krav om at anvende dem i de pågældende fødevarer.
Bilag 2 Krav til transport til slagtning og slagtning af  

 økologiske svin og kvæg i Danmark, jf. § 3 1. Transport 1.1. Generel indretning af transportvogne:
- Transportvognen skal være forsynet med lift - Transportvognens gulv (inklusive lift) skal have gummibelægning  

 eller lignende belægning med samme isolerende,  

 støjdæmpende og skridsikre egenskaber - Transportvognen skal have fuld luftaffjedring - Enkeltlagsmetal for transportvognens sider er ikke tilladt - Vognkassens tag skal være lyst i tilfælde, hvor taget ikke  

 er isoleret - Vognkassen skal have kunstig belysning, således at dyrene ved  

 pålæsning ikke skal gå fra lys til mørke - Sidebegrænsning (indsnævring) i  

 aflæsningsåbninger er kun tilladt, hvis det kan begrundes ud fra  

 konstruktionsmæssige årsager - Containertransport er ikke tilladt.
Ved containertransport forstås  

 i denne sammenhæng transport i en container, der læsses med dyr,  

 før den står på transportvognens lad, og hvor containeren  

 derefter trækkes op på ladet 1.2. Transportvogne til svin:
 Vognene skal være forsynet med langsgående, justerbare  

 ventilationsåbninger (20% af gulvarealet), hvis nederste kant er mindst  

 60 cm over gulvet, og hvis øverste kant højst er 110 cm over  

 gulvet.
Det kan dog tillades, at øverste kant er højst 145 cm over  

 dækkets gulvniveau gældende for det øverste dæk i  

 dobbeltdækkere i tilfælde, hvor førerhusets ( inklusive  

 spoilers) øverste kant er placeret lavere end  

 ventilationsåbningernes nederste kant.
Når øverste  

 dæk er sænket, må dækkets sider ikke kunne lukke for  

 nederste dæks ventilationsåbninger, så kravene til nederste  

 dæks ventilationsåbninger ikke kan overholdes.
 Der skal være mekanisk ventilation i vognkassen monteret i samme  

 vertikale interval, som er angivet for ventilationsåbninger.
 Der må ikke forefindes åbninger med en diameter på over  

 25 mm, som vil kunne udgøre en risiko for fastklemning af grisene.
Transporttiden skal være under 8 timer.
Såfremt der ikke  

 findes slagtefaciliteter for kreaturer, som kan nås inden for 8 timer,  

 kan længere transporttid dog tillades, således at kreaturerne  

 tillades bragt til den nærmeste slagtefacilitet.
Transporten til  

 slagtning skal være direkte fra producent til slagteri, det vil sige  

 ikke via markeder eller lignende, og uden aflæsning undervejs.  

 Opsamling af flere besætninger undervejs er tilladt.
 Kreaturer fra forskellige besætninger skal med skillerum holdes  

 adskilt fra hinanden på transportvognen.
 Dyr, der ikke er vænnet til at være bundne, må ikke  

 bindes på transportvognen.
 Når kreaturer transporteres ubundne, skal der for mindst hver 10 dyr  

 opstilles et skillerum.
2. Aflæsning og opstaldning Aflæsningsområdet skal være afskærmet for  

 blæst.
I aflæsningsområdet og ved indgangen til stalden  

 skal være en jævn, ensartet belysning, således at dyrene  

 ikke skal gå fra lys til mørke.
 Der må ikke anvendes el-drivstave til svin og kvæg ved  

 på- og aflæsning.
Ved modtagelse på slagteriet skal der være justerbare  

 aflæsningsfaciliteter.
Alle justerbare horisontalflader skal være  

 forsynet med gummibelægning eller lignende belægning med de samme  

 støjdæmpende og skridsikre egenskaber.
Kravene kan eventuelt  

 fraviges, når slagteriets egenkontrolsystem sikrer, at kun bestemte  

 vogne og vognkasser, hvor aflæsningshøjden passer til  

 slagteriets faste rampe, benyttes ved transport af dyr under  

 økologiordningen.
 Aflæsningen skal ske så vandret som muligt, og  

 hældningen må højst andrage +/- 10 %. En eventuel  

 højdeforskel mellem transportmidlets rampe og slagteriets grund  

 må højst være 10 cm.
 Svin skal opstaldes i de grupper, de er transporteret i.
Der skal i stalden være mindst 0,5 m2 tilgængeligt areal pr  

 100 kg svin.
Svin skal under opstaldning have adgang til vand i drikketrug  

 eller drikkekop.
Der må ikke anvendes el-drivstave til svin.
Opstaldning inden slagtning skal være mindst 2 timer for svin og  

 maksimalt 3 timer for kreaturer.
Svin skal slagtes samme dag, de er  

 leveret.
Kreaturer af væsentlig forskellig størrelse og dyr med og  

 uden horn må ikke sammenblandes.
Kreaturer anses for at være af  

 væsentlig forskellig størrelse, når det mindste dyr er  

 under 40 % af de større dyrs vægt.
Ved indgang til løbegangen skal brug af el-drivstav begrænses  

 til max. 50 % af svinene.
Der må kun anvendes el-drivstave af  

 lavvolttypen med en maksimal udgang på 24 volt, og kun til svin, som  

 ikke vil flytte sig og har plads til at rykke frem.
3. Bedøvning I bedøvelsesanlægget skal der i første position i  

 gassen være en koncentration af CO2 på mindst 70% og i  

 bundpositionen på mindst 90%. Andre bedøvelsesmetoder til svin  

 forudsætter godkendelse fra Fødevaredirektoratet.
Kreaturers hoveder skal på en skånsom måde fastholdes  

 inden bedøvning.
Fastholdelsen skal ske enten manuelt ved en grime  

 eller mekanisk (skydefold). Skydefolden skal være indrettet  

 således, at den svarer til dyrets størrelse.  

 Pålægning af grime i skydefold er ikke tilladt.
Dyrene skal  

 bedøves straks efter, at fastholdelse har fundet sted.
Der skal  

 anvendes boltpistol med penetrerende bolt, herunder trykluftdrevet aggregat  

 med penetrerende bolt, til kreaturer.
Bilag 3 Krav til erhvervsdrivende underlagt økologikontrol 1. Regnskab Ajourført regnskab skal til enhver tid være  

 tilgængeligt, og data skal kunne dokumenteres overfor  

 kontrolmyndigheden.
Regnskabets originale dokumenter skal opbevares i minimum  

 5 år.
 Erhvervsdrivende underlagt økologikontrol skal føre regnskab  

 på en måde, der sikrer de økologiske fødevarers  

 sporbarhed.
 Regnskabet skal udformes således, at det umiddelbart er muligt for  

 virksomheden og kontrolmyndighederne at foretage en mængdemæssig  

 afstemning af virksomhedens ind- og udgående mængder af hver  

 enkelt økologisk fødevare fordelt på eventuelle  

 kvalitets- og størrelseskategorier.
 Den erhvervsdrivende skal således udarbejde periodevise  

 balanceopgørelser, f. eks. kvartals- eller månedsvis, hvor der  

 tages udgangspunkt i en fysisk opgørelse over lagerbeholdningen ved  

 periodens start og lagerbeholdningen ved periodens afslutning.
 Kravet om afstemning for hver enkelt økologisk fødevare kan  

 fraviges, såfremt kontrolmyndighederne vurderer, at en effektiv kontrol  

 fortsat vil være sikret.
 Kontrolmyndighederne skal via regnskabet kunne konstatere :
 1)	Oprindelse, art og mængde af økologiske  

 fødevarer, som den erhvervsdrivende har modtaget.
2)	Art, mængde og leveringsdato for økologiske  

 fødevarer, som den erhvervsdrivende har leveret samt modtager af  

 disse.
Kravet om oplysning om modtager kan dog fraviges ved direkte  

 overdragelse til den endelige forbruger.
 3)	Øvrige oplysninger kontrolmyndigheden kræver for at  

 kunne udføre en hensigtsmæssig kontrol   eksempelvis oplysninger  

 om indkøb af konventionelle fødevarer.
2. Dokumentationskrav for modtagne økologiske  

 fødevarer 2.1. Dokumentation vedrørende partiet Ved levering af økologiske fødevarer skal der  

 medfølge et originalt dokument udstedt af leverandøren.
Er  

 dokumentet en følgeseddel, skal der henvises til følgesedlen i  

 fakturaen.
Dokumentet skal indeholde følgende oplysninger :
 1)	Navn og adresse på leverandøren.
 2)	Autorisationsnummer ( for bedrifter autoriseret i henhold til regler  

 om økologisk produktionsmetode fastsat i medfør af  

 økologiloven).
 3)	Oplysninger, der gør det muligt at identificere partiet.
 4)	Oplysninger om partiet   herunder mængde og art.
 5)	Angivelse af den økologiske oprindelse i overensstemmelse med  

 denne bekendtgørelse samt økologiforordningen.
 6)	Leveringsdato.
2.2. Dokumentation vedrørende leverandøren af  

 ikke-færdigpakkede økologiske fødevarer Den erhvervsdrivende skal kunne dokumentere, at leverandøren er  

 omfattet af de foreskrevne kontrolordninger.
Inden leverancen  

 påbegyndes, samt herefter mindst én gang årligt, skal der  

 indhentes en bekræftelse på, at leverandøren er underlagt  

 økologikontrol.
Bekræftelsen skal være udstedt af en fødevareregion,  

 Plantedirektoratet eller en kontrolinstans godkendt i henhold til  

 økologiforordningen.
Bekræftelsen kan være en særlig  

 erklæring eller en kopi af seneste inspektions- eller  

 avlskontrolrapport.
Undtagelsesvis kan der, såfremt der er tale om levering fra en  

 grossist, som ikke er underlagt økologikontrol, og som har adresse i  

 et andet EU-land, sikres dokumentation fra den erhvervsdrivende, som senest  

 har været underlagt økologikontrol.
Denne dokumentation skal  

 ligeledes være udstedt af en anerkendt kontrolinstans.
3. Adskillelse fra ikke-økologiske fødevarer Tilbereder eller opbevarer den erhvervsdrivende også  

 ikke-økologiske fødevarer, skal det sikres, at de  

 økologiske fødevarer kan identificeres, og at sammenblanding  

 med øvrige fødevarer undgås.
Den erhvervsdrivende skal opbevare økologiske fødevarer  

 særskilt, og tilberedning af disse skal ske adskilt fra tilsvarende  

 tilberedning af konventionelle fødevarer.
Hvis de kontrolomfattede  

 aktiviteter ikke udføres jævnligt, skal kontrolmyndigheden  

 på forhånd, inden en i økologirapporten fastsat frist,  

 underrettes om disse.
4. Transport Den erhvervsdrivende skal sikre, at økologiske fødevarer  

 transporteres i emballage eller containere, der er lukket på en  

 måde, så indholdet ikke kan skiftes ud.
 Emballage eller containere skal foruden eventuelle andre foreskrevne  

 angivelser mærkes med:
 1)	Navn og adresse på den virksomhed, der er ansvarlig for  

 fødevarernes tilberedning eller, hvis der er anført en anden  

 sælger, en erklæring som giver den modtagende virksomhed og  

 kontrolmyndighederne mulighed for klart at fastslå, hvem der er  

 ansvarlig for fødevarernes tilberedning.
Ved modtagelse af økologiske fødevarer eller slagtedyr skal  

 den erhvervsdrivende kontrollere lukning af emballage eller containere, hvor  

 lukning er påkrævet, og kontrollere tilstedeværelsen af de  

 ovennævnte angivelser.
Resultatet af denne kontrol skal udtrykkeligt  

 angives i regnskabet.
 Ved transport mellem primærproducent og erhvervsdrivende, der begge  

 er underlagt økologikontrol, behøver emballage og containere  

 dog ikke at være lukket, såfremt fødevarerne ledsages af  

 et dokument, der indeholder de ovennævnte angivelser.
 Økologisk mælk kan leveres i tankvogne, såfremt det er  

 sikret, at der ikke sker sammenblanding med anden mælk.
 Såfremt der opstår tvivl om, hvorvidt de  

 pågældende fødevarer stammer fra en erhvervsdrivende, der  

 er underlagt kontrol, må fødevarerne først emballeres,  

 når denne tvivl er fjernet medmindre de pågældende  

 fødevarer markedsføres uden henvisning til den  

 økologiske produktionsmetode.
5. Kontrolforanstaltninger og forholdsregler for import af  

 økologiske fødevarer fra tredjelande Ved import af økologiske fødevarer fra tredjelande skal den  

 erhvervsdrivende overholde de ovenfor anførte vilkår.
Herudover  

 gælder :
5.1. Underretning ved import fra tredjelande Importøren skal underrette den kontrollerende fødevareregion  

 om alle forsendelser, der importeres fra et tredjeland til Danmark.
5.2. Regnskab Regnskab skal føres i overensstemmelse med de under pkt. 1 angivne  

 retningslinjer.
Herudover skal den erhvervsdrivende på  

 kontrolmyndighedens anmodning angive de nærmere omstændigheder  

 vedrørende transporten fra eksportøren i tredjelandet til  

 importørens erhvervslokaler eller opbevaringsanlæg samt de  

 nærmere omstændigheder vedrørende transporten fra  

 importørens erhvervslokaler eller opbevaringsanlæg til  

 modtagerne.
5.3. Transport fra tredjelande Økologiske fødevarer må kun importeres fra et  

 tredjeland i emballage eller containere, der er lukket på en  

 måde, så indholdet ikke kan skiftes ud.
Emballage eller  

 containere skal være forsynet med eksportøridentifikation samt  

 mærker og numre, der gør det muligt at fastslå  

 overensstemmelse mellem parti og kontrolattest.
Ved modtagelse af partiet skal den erhvervsdrivende kontrollere, at  

 emballage eller containere er lukket på rette måde, og at partiet  

 er identisk med det parti, der er angivet i kontrolattesten omhandlet i  

 økologiforordningens art. 11, stk. 1, litra b ) eller en lignende  

 attest.
Resultatet af denne kontrol skal udtrykkeligt angives i  

 regnskabet.
 Såfremt der opstår tvivl om, hvorvidt de  

 pågældende fødevarer opfylder bekendtgørelsens  

 bestemmelser eller økologiforordningens art. 11, må disse  

 fødevarer først markedsføres, når denne tvivl er  

 fjernet medmindre de pågældende fødevarer  

 markedsføres uden henvisning til den økologiske  

 produktionsmetode.
 Emballage eller containere skal foruden eventuelle andre foreskrevne  

 angivelser mærkes med:
 1)	Navn og adresse på importøren af fødevarerne  

 eller en erklæring, som giver den modtagende enhed og  

 kontrolmyndigheden mulighed for klart at fastslå, hvem der har  

 importeret fødevarerne.
 2)	Betegnelsen for de pågældende fødevarer samt  

 henvisning til den økologiske produktionsmetode i overensstemmelse med  

 denne bekendtgørelse samt økologiforordningen.
Bilag 4 Kodenumre på kontrolmyndigheder, jf. § 7 Kodenummer Kontrolmyndighed DK-Ø-1 Fødevareregion Nordjylland DK-Ø-2 Fødevareregion Viborg DK-Ø-3 Fødevareregion Herning DK-Ø-4 Fødevareregion Århus DK-Ø-5 Fødevareregion Vejle DK-Ø-6 Fødevareregion Esbjerg DK-Ø-7 Fødevareregion Sønderjylland DK-Ø-8 Fødevareregion Fyn DK-Ø-9 Fødevareregion Ringsted DK-Ø-10 Fødevareregion Nordøstsjælland DK-Ø-11 Fødevareregion København DK-Ø-50 Plantedirektoratet Bilag 5 Økologikontrolmærket  

 (Ø-mærket), jf. § 8 Ø-mærket kan anvendes og skal påføres af den  

 erhvervsdrivende, som tilbereder fødevarerne under  

 økologikontrol.
 Ved detailforhandling af færdigpakkede økologiske  

 fødevarer kan detailleddet dog anvende  

 økologikontrolmærket i skiltning og reklame.
 Ø-mærket skal være:
1)	rødt i nuancer svarende til pantone 032 C eller tilsvarende  

 sammentryk af 100 % gul og 100 % magenta i firfarvetryk, eller 2)	sort.
 Mærket skal gengives på hvid eller lys  

 baggrund med indbyrdes afstande, placeringer og proportioner, som her angivet  

 :
 På farvede flader eller foto gengives  

 Ø-mærket i hvidt rektangel med rundede hjørner, som her  

 angivet :
"Ø" med krone kan dog anvendes uden tekst  

 på æg eller ostevoks eller som særligt kødstempel.  

 Kødstemplet kan i umiddelbar tilslutning til de påbudte  

 sundhedsmærker anvendes på slagtekroppe samt organer af  

 økologisk opdrættede dyr.
Ved anvendelse af stemplet skal de  

 generelle regler om farvestoffer til stempling af kød overholdes.
 1)   

  Bekendtgørelsen indeholder bestemmelser, der supplerer Rådets  

 forordning nr. 2092/91/EØF af 24. juni 1991 om økologisk  

 produktionsmetode for landbrugsprodukter og om angivelse heraf på  

 landbrugsprodukter og levnedsmidler (EFT 1991 L 198 s. 1), og er som udkast  

 notificeret i overensstemmelse med Europa-Parlamentets og Rådets  

 direktiv 98/34/EF ( informationsproceduredirektivet ), som senest  

 ændret ved direktiv 98/48/EF.
