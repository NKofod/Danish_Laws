Formålet med registeret er gennem en statistisk og videnskabelig evaluering af forsøg med forbedringer i nogle af de af 60'ernes og 70'ernes boligbyggerier at belyse beboernes oplevelse af forbedringer i alment boligbyggeri, særlig med henblik på at belyse forbedringernes effekt.
Undersøgelsens resultater vil finde anvendelse ved den fortsatte renovering af sådanne bebyggelser.
Personkreds: Registeret må kun indeholde oplysninger om personer, som på undersøgelsestidspunktet bor i de til formålet udvalgte boligområder samt personer, som boede i de udvalgte boligområder 2 år før undersøgelsestidspunktet.
Personkredsen omfatter et repræsentativt udvalg på ca. 2000 personer over 18 år.
 Ikrafttrædelsesdato: 30/08/1988.
