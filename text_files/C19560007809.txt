(Til samtlige udskrivningschefer,  

 lægdsforstanderier og lægdsmænd) Man skal herved meddele, at der den 3. marts 1956 mellem Danmark, Norge og  

 Sverige er afsluttet en overenskomst om forholdet mellem værnepligt og  

 statsborgerret i de tre lande, jfr. udenrigsministeriets bekendtgørelse af  

 23. marts 1956. Overenskomstens danske tekst er aftrykt som bilag til  

 nærværende cirkulære.
 INDENRIGSMINISTERIET, DEN 22. MAJ 1956.
P.
M.
V.
 Zeuthen.
 /Knud Larsen.
--------------------------------------------------------------------- BILAG.
 OVERENSKOMST OM FORHOLDET MELLEM VÆRNEPLIGT OG STATSBORGERRET I DANMARK,  

 NORGE OG SVERIGE.
 Den kgl. danske regering, den kgl. norske regering og den kgl. svenske  

 regering, der ønsker at ordne forholdet mellem værnepligt og statsborgerret i  

 Danmark, Norge og Sverige, er blevet enige om følgende:
 Artikel 1.
 Den, som alene har statsborgerret i en af de kontraherende stater, skal i  

 de andre kontraherende stater være fritaget for værnepligt og anden tjeneste,  

 som står i forbindelse med værnepligten, herunder hjemmeværnspligt.
 Artikel 2.
 Den, som har statsborgerret i mere end en kontraherende stat, skal ved  

 anvendelsen af denne overenskomst behandles, som om han alene havde  

 statsborgerret i den kontraherende stat, i hvilken han er fast bosat eller,  

 såfremt han ikke har fast bopæl i en sådan stat, senest har været fast bosat.
 Har opholdet i en kontraherende stat udstrakt sig over to år, og opholder  

 han sig fremdeles i denne stat, er denne under enhver omstændighed berettiget  

 til at anse ham for fast bosat i staten.
Har den, som har statsborgerret i mere end en kontraherende stat, ikke  

 overholdt de bestemmelser, der gælder for ham som værnepligtig i en sådan  

 stat, kan andre kontraherende stater, i hvilke han har statsborgerret, dog  

 straks pålægge ham værnepligt.
Ved uagtsomme eller mindre betydelige  

 overtrædelser af de pågældende bestemmelser skal der dog indrømmes ham en  

 rimelig frist til at berigtige forholdet.
 Artikel 3.
 Har den, som er statsborger i mere end en af de kontraherende stater, i en  

 af disse forrettet den første samlede tjeneste i forsvaret, skal han være  

 fritaget for tilsvarende tjeneste i de andre kontraherende stater.
Ved anvendelsen af denne artikel anses en person for at have forrettet den  

 første samlede tjeneste i forsvaret, når han Har den i stykke 1 omhandlede værnepligtige alene forrettet en del af den  

 første samlede tjeneste i en kontraherende stat, skal han i en anden  

 kontraherende stat alene kunne indkaldes til tilsvarende tjeneste i det  

 omfang, som efter omstændighederne anses for rimeligt og nødvendigt af hensyn  

 til hans anvendelse i forsvaret.
 De i denne artikel omhandlede personer kan i den kontraherende stat, i  

 hvilken de fremtidig vil være værnepligtige, iøvrigt undergives de  

 forpligtelser, som i denne stat gælder for værnepligtige af tilsvarende  

 alder, uddannelse o.s.v., herunder hjemmeværnstjeneste.
 Artikel 4.
 Med tjeneste i forsvaret i den i artikel 3 omhandlede betydning  

 ligestilles for Danmarks vedkommende tjeneste i civilforsvarskorpset og den  

 civile arbejdspligt, der træder i stedet for militærtjeneste, for Norges  

 vedkommende den civile arbejdspligt, der træder i stedet for militærtjeneste,  

 og for Sveriges vedkommende våbenfri værnepligtstjeneste udenfor forsvaret.
 Artikel 5.
 Hver kontraherende stat vil velvilligt overveje muligheden for at tilstå  

 hel eller delvis fritagelse for værnepligt til den, som erhverver dens  

 statsborgerret efter helt eller delvist at have aftjent værnepligt i en anden  

 kontraherende stat.
 De i artiklerne 3 og 4 indeholdte bestemmelser vil være at betragte som  

 vejledende for afgørelsen i sådanne tilfælde.
 Artikel 6.
 Den, som i en af de kontraherende stater på grund af legemlige eller  

 sjælelige mangler, vedvarende sygdom, foreliggende legemlig svaghed eller  

 anden lignende årsag er blevet erklæret for tjenstudygtig og derfor fritaget  

 for at opfylde værnepligt, skal også i de andre kontraherende stater være  

 fritaget herfor.
 Artikel 7.
 Hel eller delvis fritagelse for værnepligt i henhold til denne  

 overenskomst skal kunne betinges af, at der tilvejebringes fornøden  

 bevislighed for, at betingelserne herfor er opfyldt.
Såfremt vedkommende myndighed ikke på tjenestens vegne tilvejebringer  

 bevisligheden, kan den pålægge den værnepligtige selv at tilvejebringe den  

 indenfor en af myndigheden fastsat frist, der ikke må være kortere end tre  

 måneder.
Oversidder han denne frist, kan han betragtes som den, der ikke  

 opfylder betingelserne for fritagelse for værnepligt.
 Artikel 8.
 De kontraherende stater vil meddele hverandre de oplysninger, der er  

 fornødne for at afgøre, om en person opfylder betingelserne for hel eller  

 delvis fritagelse for værnepligt i henhold til denne overenskomst.
 De vil holde hverandre underrettet om, hvilke myndigheder der er  

 konpetente til at afgive sådanne oplysninger, og hvilke bevisligheder de  

 udsteder om de i denne overenskomst omhandlede forhold.
 Artikel 9.
 Denne overenskomst træder i kraft med undertegnelsen.
 Den kan af hver kontraherende stat med en frist af seks måneder opsiges i  

 forhold til hver af de andre kontraherende stater.
 Til bekræftelse heraf har de undertegnede, dertil behørigt befuldmægtigede  

 underskrevet denne overenskomst og forsynet den med deres segl.
 Udfærdiget i Oslo den 3. marts 1956 i tre eksemplarer på dansk, norsk og  

 svensk, hvilde tekster skal have lige gyldighed.
(sign.) M.
A.
WASSARD.
 (sign.) HALVARD LANGE.
 (sign.) HANS W:SON AHLMANN.
