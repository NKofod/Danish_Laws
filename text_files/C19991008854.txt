Skrivelse om fordeling for år 2000 af de 145 mill. kr. til  

 koordinationsudvalg for den forebyggende arbejdsmarkedsindsats Til samtlige kommuner m.fl.
 Efter § 47 b, stk.1, i lov om aktiv socialpolitik er  

 der i år 2000 145 mill. kr. (svarende til 148,6 mill. kr. efter  

 PL-regulering)  

 til rådighed for koordinationsudvalgene for den forebyggende  

 arbejdsmarkedsindsats  

 til fremme af særlige virksomhedsrettede lokale initiativer.
 Under henvisning til § 2, stk. 3, i Socialministeriets  

 bekendtgørelse nr. 154 af 19. marts 1999 om midler til koordinationsudvalg  

 for  

 den forebyggende arbejdsmarkedsindsats efter lov om aktiv socialpolitik  

 § 47 b, stk. 5, udmelder Socialministeriet hermed i vedlagte bilag  

 1  

 fordelingen af midlerne i år 2000.
Beløbene anvises primo januar 2000. Den enkelte kommunes andel  

 af den samlede pulje vil blive anvist på det kontonummer, som de sociale  

 ydelser sædvanligvis anvises på.
Kommuner, der ønsker beløbet anvist på et  

 andet kontonummer, bedes rette skriftlig henvendelse herom til  

 Socialministeriet  


  

 senest  

 den 1. december 1999.
Om administration af midlerne henvises til ovennævnte  

 bekendtgørelse.
Det fremgår bl.a. af § 3, at kommunen sikrer, at de  

 anviste beløb stilles til udvalgets rådighed.
Der skal således ikke ske  

 fradrag  

 for administrationsudgifter.
Herudover kan det oplyses, at de midler for 1999, som  

 koordinationsudvalget ikke har brugt eller disponeret over i 1999, skal  

 betales  

 tilbage til Socialministeriet.
På baggrund af en del henvendelser om  

 muligheden  

 for at overføre midler til efterfølgende finansår, herunder om hvad der  

 forstås  

 ved  disponeret over  i § 7 i bekendtgørelsen, kan det oplyses, at  

 koordinationsudvalget skal have besluttet og/eller iværksat et projekt, der  

 løber ind i den første del af næste regnskabsår.
Der skal være dokumentation  

 for beslutningen fx projektbeskrivelse, herunder tidsplan, budget, ansat  

 personale mv.
Herudover skal der være en samtidighed i beslutningen og  

 gennemførelsen.
Det vil sige, at det ikke vil kunne accepteres, at der  

 træffes  

 beslutning i november måned om at starte et projekt i maj måned året efter.  

 Projektstarten skal være i umiddelbar forlængelse af beslutningen dvs.  

 allersenest 1-2 måneder efter.
Socialministeriet, den 28. juli 1999 Finn Mortensen Bilag  

 1 Fordeling på kommuner for år 2000 af midler til  

 koordinationsudvalg for den forebyggende arbejdsmarkedsindsats til fremme af  

 særlige virksomhedsrettede lokale initiativer, jf § 47 b, stk. 1, i  

 lov om aktiv socialpolitik.
