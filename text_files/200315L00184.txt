Tillægsbetænkning afgivet af Det Politisk-Økonomiske Udvalg  

 den 15. december 2003 Tillægsbetænkning over Forslag til lov om  

 offentlige betalinger m.v.
[af finansministeren (Thor Pedersen)] 1. Udvalgsarbejdet Lovforslaget blev fremsat den 9. oktober 2003 og var til 1.  

 behandling den 23. oktober 2003. Lovforslaget blev efter 1. behandling  

 henvist  

 til behandling i Det Politisk-Økonomiske Udvalg.
Udvalget afgav betænkning  

 den  

 27. november 2003. Lovforslaget var til 2. behandling den 9. december 2003,  

 hvorefter det blev henvist til fornyet behandling i Det Politisk-Økonomiske  

 Udvalg.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Skriftlige henvendelser Udvalget har under den fornyede behandling af lovforslaget  

 modtaget 1 skriftlig henvendelse fra Horsens Kommune.
Finansministeren har  

 kommenteret denne henvendelse over for udvalget.
Deputationer Endvidere har Horsens Kommune mundtligt over for udvalget  

 redegjort for sin holdning til lovforslaget.
Spørgsmål Udvalget har under den fornyede behandling af lovforslaget  

 stillet 6 spørgsmål til finansministeren til skriftlig besvarelse, som denne  

 har besvaret.
Skriftligt tilkendegivelse fra finansministeren Et af finansministeren udarbejdet notat om undersøgelse af  

 tidsforbrug på leverandørfaktura i kommunerne er optrykt som bilag til  

 tillægsbetænkningen.
2. Indstillinger Et  

  

 flertal  

  

 i udvalget  

 (udvalget med undtagelse af TF) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (TF) vil stemme hverken for eller imod lovforslaget.
 Kristendemokraterne, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske  

 udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Gitte Lillelund Bech (V)  

    

  

 Freddy Dam (V)  

    

  

 Pia Larsen (V)  

    

  

 Lisbeth L.
Petersen (V)  

    

  

 Jens Rohde (V)  

    

  

 Poul Fischer (DF)  

  

  nfmd.  

  

    

  

 Peter Skaarup (DF)  

    

  

 Pia Christmas‑Møller (KF)  

    

  

 Knud Erik Kirkegaard (KF)  

    

  

 Henrik Sass Larsen (S)  

    

  

 Jacob Buksti (S)  

    

  

 Frank Jensen (S)  

    

  

 Poul Nyrup Rasmussen (S)  

    

  

 Tórbjørn Jacobsen (TF)  

    

  

 Morten Homann (SF)  

    

  

 Margrethe Vestager (RV)  

  

  fmd.  

  

    

  

 Pernille Rosenkrantz‑Theil (EL) Kristendemokraterne, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 38 omdelt efter  

 afgivelse af betænkning 35 Betænkning afgivet den 27/11-03 36 Henvendelse af 5/12-03 fra Horsens Kommune 37 Spm. 21 om kommentar til henvendelse af 5/12-03 fra  

 Horsens Kommune, til finansministeren 38 1. udkast til tillægsbetænkning 39 Svar på spm. 21 om kommentar til henvendelse af 5/12-03  

 fra Horsens Kommune, fra finansministeren 40 Spm. 22, om der er risiko for, at de kommuner, som  

 gennemfører effektivisering og rationalisering af egen drift, kan få  

 besparelserne inddraget gennem lovgivning eller ved DUT-forhandlinger og  

 dermed vil komme til at betale besparelsen to gange, til finansministeren Spm. 23 om, hvordan det vil forhindres, at kommuner, som  

 allerede har effektiviseret og sparet, ikke skal betale besparelsen til  

 staten som følge af DUT-forhandlingerne, til finansministeren Spm. 24 om uddybelse af beregningerne af  

 administrationsomkostningerne uden udgifter til tjenestemandspensioner og  

 pensionsforsikringer til tjenestemænd og beregning af gennemsnitlige  

 administrative udgifter for kommuner nævnt i KPMGs rapport, til  

 finansministeren Spm. 25 om grundlaget for, at KPMGs skøn vægter mere end  

 vurderingen fra KL, Amtsrådsforeningen og Horsens Kommune, til  

 finansministeren Spm. 26 om baggrunden for, at Finansministeriet vurderer  

 overhead til 50 % i kommunerne, når Skatteministeriet i finanslovsammenhæng  

 vurderer det til 20 % ved overtagelse af skatteankenævnsopgaven, til  

 finansministeren 41 Svar på spm. 22, om der er risiko for, at de kommuner,  

 som gennemfører effektivisering og rationalisering af egen drift, kan få  

 besparelserne inddraget gennem lovgivning eller ved DUT-forhandlinger og  

 dermed vil komme til at betale besparelsen to gange, fra finansministeren Svar på spm. 23 om, hvordan det vil forhindres, at  

 kommuner, som allerede har effektiviseret og sparet, ikke skal betale  

 besparelsen til staten som følge af DUT-forhandlingerne, fra finansministeren Svar på spm. 24 om uddybelse af beregningerne af  

 administrationsomkostningerne uden udgifter til tjenestemandspensioner og  

 pensionsforsikringer til tjenestemænd og beregning af gennemsnitlige  

 administrative  

 udgifter for kommuner nævnt i KPMGs notat, fra finansministeren Svar på spm. 25 om grundlaget for, at KPMGs skøn vægter  

 mere end vurderingen fra KL, Amtsrådsforeningen og Horsens Kommune, fra  

 finansministeren Svar på spm. 26 om baggrunden for, at Finansministeriet  

 vurderer overhead til 50 % i kommunerne, når Skatteministeriet i  

 finanslovsammenhæng  

 vurderer det til 20 % ved overtagelse af skatteankenævnsopgaven, fra  

 finansministeren 42 Supplerende svar på spm. 21 om kommentar til henvendelse  

 af 5/12-03 fra Horsens Kommune, fra finansministeren Supplerende svar på spm. 25 om grundlaget for, at KPMGs  

 skøn vægter mere end vurderingen fra KL, Amtsrådsforeningen og Horsens  

 Kommune,  

 fra finansministeren Notat fra Finansministeriet af 15. december 2003 Notatet er optrykt efter ønske fra Socialdemokratiet.
Undersøgelse af tidsforbrug på leverandørfaktura Der iværksættes en analyse af tidsforbrug på leverandørfaktura i  

 kommuner.
Resultatet af undersøgelsen lægges til grund for drøftelserne af  

 DUT.
KPMG har allerede foretaget en del analyser af emnet.
I  

 lovforslaget er det KPMGs tal, der er lagt til grund.
Finansministeriet har  

 endvidere i forarbejderne til lovforslaget indhentet oplysninger fra diverse  

 virksomheder, herunder virksomheder, som har gennemført eller er ved at  

 implementere elektronisk fakturering.
Resultatet har været, at lovforslagets  

 forudsætning om 10 minutter er et konservativt skøn.
Horsens Kommune har over for Det Politisk-Økonomiske Udvalg  

 tilkendegivet at have et mindre tidsforbrug og et lavere antal faktura  

 relativt  

 set end forudsat af KPMG.
Omvendt har Kommunernes Landsforening i en  

 undersøgelse fra 1999 et højere skøn end KPMG for så vidt det samlede  

 besparelsespotentiale  

 ved overgang til elektronisk fakturering.
På den baggrund gennemføres en repræsentativ analyse af  

 kommuners tidsforbrug på leverandørfaktura og tilknyttede funktioner.
Horsens  

 Kommune skal indgå i undersøgelsen.
Udvælgelse af kommuner i øvrigt foretages  

 af Danmarks Statistik på stratificeret grundlag.
Analysen foreslås gennemført  

 af mindst 2 konsulentfirmaer af hensyn til at sikre så stor validitet som  

 muligt.
 Analysen skal udover tidsforbrug også vurdere antallet af  

 fakturaer i kommunerne af hensyn til at kunne kalkulere ændringen i det  

 samlede  

 tidsforbrug ved indførelse af elektronisk fakturering.
 Denne bredere analyse af tidsforbruget i kommunerne vil kunne  

 vise såvel højere som lavere ressourceforbrug i forhold til det forudsatte i  

 lovforslaget.
 Såfremt effektiviteten viser sig at afvige i forhold til det  

 forudsatte i forarbejderne til lovforslaget, skal analysen endvidere anføre  

 eventuelle forklaringer herpå.
 Udgifterne til undersøgelsen afholdes inden for den beløbsramme,  

 der er angivet i lovforslagets bemærkninger.
