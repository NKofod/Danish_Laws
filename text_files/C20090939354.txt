Bilag 1 Skrivelse om ændringer af almenboligloven m.v.
(Til Kommunalbestyrelser, almene boligorganisationer m.v.) Folketinget har den 29. maj 2009 vedtaget L 208  Forslag til lov om ændring af lov om almene boliger m.v., lov om leje af almene boliger, lov om friplejeboliger, lov om ejerlejligheder og lov om indkomstbeskatning af aktieselskaber m.v. (selskabsskatteloven) (Styring og finansiering af den almene boligsektor).
Lovforslaget med bemærkninger til de enkelte bestemmelser samt det vedtagne lovforslag kan findes på Folketingets hjemmeside www.ft.dk .
 Loven indebærer omfattende ændringer af regelsættet for det almene byggeri centreret omkring finansiering og støtte til nybyggeriet, styringen af de almene boligorganisationer samt forenkling og afbureaukratisering.
 Ændringer af finansierings- og støttereglerne træder i kraft den 1. juli 2009, mens de øvrige ændringer træder i kraft den 1. januar 2010. Nedenfor omtales de enkelte ændringer med hovedvægten på ændringerne af finansierings- og støttereglerne.
 En del af ændringerne vil blive udmøntet i bekendtgørelsesform, herunder gennem en ændring af støttebekendtgørelsen, der vil blive udstedt ultimo juni 2009. BOSSINF-STB vil ligeledes blive tilrettet, således at tilsagn efter de ændrede bestemmelser kan indberettes fra og med fredag den 3. juli 2009.
 Ændringer af finansiering og støtte til alment nybyggeri og friplejeboliger.
 For tilsagn meddelt fra og med den 1. juli 2009 gennemføres følgende ændringer:
Nedsat husleje Beboerbetalingen nedsættes fra de nuværende 3,4 pct. af den samlede anskaffelsessum (ekskl. bidrag) til 2,8 pct.
Det medfører, at beboerbetalingen (kapitaludgifterne) i det første år vil falde med knap 18 pct. og huslejen dermed med 11-12 pct.
For en bolig på 100 m² og med en typisk husleje på 8.000 kr. på indflytningstidspunktet, betyder det et fald i den månedlige husleje på 900-950 kr.
 Samtidig ændres en række andre elementer i den gældende finansieringsmodel.
 For det første forlænges den periode, hvori beboerbetalingen opreguleres, fra de nuværende 35 år til 45 år.
 For det andet forøges reguleringen af beboerbetalingen i de første 20 år af byggeriets levetid fra ¾ af inflationstakten (valsetaktsregulering) til fuld inflationsregulering, hvorefter ¾-takten fastholdes i de resterende 25 år.
For det tredje foreslås, at den maksimale løbetid for lån til finansiering af byggeriet forlænges fra 35 år til 40 år.
Efter de gældende regler fastsættes løbetiden af indenrigs- og socialministeren efter forhandling med finansministeren samt økonomi- og erhvervsministeren.
Der kan således optages 40-årige lån, hvis det findes hensigtsmæssigt.
Den nuværende løbetid på 30 år vil dog ikke umiddelbart blive ændret.
For det fjerde skal den overskydende beboerbetaling i forhold til de optagne lån i hele den 40-årige periode indbetales til staten og ikke som efter de gældende regler til nybyggerifonden.
Som følge heraf udskydes indbetalingerne til fondssystemet, herunder til Landsbyggefonden og dispositionsfonden i 5 år.
For at undgå for store spænd i forhold til alment nybyggeri med tilsagn de seneste år, er der etableret en frivillig overgangsordning, således at byggeri, hvor den sidste bolig er færdiggjort (skæringsdato) efter den 30. juni 2007, kan blive omfattet af ovennævnte regler vedr. nedsat husleje.
Ansøgning herom indsendes til kommunen inden den 1. oktober 2009. Huslejenedsættelsen har virkning fra den 1. januar 2010.
Forhøjelse af maksimumsbeløbet I januar 2008 gennemførtes en opregulering af maksimumsbeløbene på 12 pct. for almene ældreboliger i de dele af landet, hvor bygge- og grundpriser er vokset særligt meget.
 I forlængelse heraf gennemføres pr. 1. juli 2009 følgende opjustering:
  For familie- og ungdomsboliger opjusteres 2009-maksimumsbeløbene med 6 pct. i de områder af landet, hvor maksimumsbeløbet for ældreboliger blev opjusteret i 2008 (Hovedstadsregionen, Århus, Odder, Skanderborg, Holbæk, Ringsted, Faxe, Sorø, Næstved og Slagelse) samt i Odense, Silkeborg, Horsens, Fredericia, Kolding og Vejle.
  For ældreboliger opjusteres 2009-maksimumsbeløbene i Odense, Silkeborg, Horsens, Fredericia, Kolding og Vejle tilsvarende med 6 pct.
 I nedenstående tabel er vist opjusteringen samt de gældende maksimumsbeløb for 2009.
Gældende maksimumsbeløb 2009 og justerede 2009-maksimumsbeløb 1) For tilsagn givet fra 1. januar 2008.
Herudover ændres reguleringen af maksimumsbeløbet, således at reguleringen fremover sker med et nyt indeks, hvor nettoprisindekset og lønindekset for den private sektor hver vægter med 50 pct.
Hertil kommer, at indeksregulering af entreprisesummerne udover fastprisperioden holdes uden for maksimumsbeløbet.
 Forhøjelsen af maksimumsbeløbet m.v. og den ændrede regulering vil ske med virkning pr. 1. juli 2009 ved en ændring af bekendtgørelse om støtte til almene boliger m.v.
Energitillæg til maksimumsbeløbet Som led i regeringens strategi for reduktion af energiforbruget i bygninger gennemføres skærpede energikrav i det almene nybyggeri for tilsagn meddelt fra og med den 1. juli 2009. Nybyggeriet skal opfylde energikravene til lavenergibygninger klasse 2 i Bygningsreglement 2008, hvilket svarer til den skærpelse af energikravene, som forventes at træde i kraft primo 2010 og som herefter vil skulle opfyldes.
Med henblik på at kunne opfylde disse krav forhøjes maksimumsbeløbet med et energitillæg på:
 1.020 kr. pr. m2 for etagebyggeri og  880 kr. pr. m2 for lavt byggeri (uden vandret lejlighedsskel).
Kommunerne vil få mulighed for i visse tilfælde at dispensere fra de skærpede energikrav, f.eks. i forbindelse med fortsættelsesbyggeri eller hvor en indfrielse af kravene vil medføre væsentlige ekstraomkostninger f.eks. til omprojektering mv.
Ved dispensation gives ikke energitillæg til maksimumsbeløbet.
Kommunal grundkapital Den kommunale grundkapital nedsættes fra 14 pct. til 7 pct. af anskaffelsessummen for alle typer alment nybyggeri, som kommunerne meddeler tilsagn til i perioden fra den 1. juli 2009 til den 31. december 2010.
Maksimal boligstørrelse Skærpede energikrav vil i en række tilfælde blive indfriet ved tykkere isolering.
Ved et uændret bruttoetageareal vil det betyde, at nettoarealet for nyopførte boliger reduceres.
Den gældende arealgrænse for den enkelte almene bolig opjusteres derfor med 5 m2 til en ny maksimumsgrænse på 115 m2. Kravet om, at en bebyggelses gennemsnitlige boligstørrelse ikke må overstige 110 m2, opretholdes uændret.
Totaløkonomiske investeringer i lavenergibyggeri Der åbnes mulighed for at gennemføre totaløkonomisk rentable merinvesteringer i lavenergibyggeri, selvom det medfører en overskridelse af det gældende maksimumsbeløb.
Byggeriet skal som minimum opfylde bygningsreglementets kommende 2015-krav, svarende til lavenergiklasse 1 i det gældende BR08.
 Merinvesteringen skal være totaløkonomisk rentabel dvs. at nutidsværdien af de sparede energiudgifter som minimum svarer til merinvesteringen, samt at reduktionen i forsyningsudgifterne for en normalforbruger på ibrugtagelsestidspunktet opvejer betalingen vedrørende merinvesteringen.
Merinvesteringen finansieres med 2 pct. beboerindskud og 98 pct. lån, dvs. uden grundkapital.
Merinvesteringen finansieres sammen med den øvrige anskaffelsesudgift og betales som et tillæg til den øvrige beboerbetaling vedrørende kapitaludgifter.
Tillægget fastsættes til 4,4 pct. af merinvesteringen og reguleres på samme måde som den øvrige beboerbetaling i 40 år, hvorefter tillægget bortfalder.
Beboerne betaler dermed som udgangspunkt hele merinvesteringen.
Tillægget vil blive opkrævet over varmeregnskabet.
Som følge heraf ydes der ikke individuel boligstøtte hertil.
Der vil senere blive udsendt en særskilt bekendtgørelse om totaløkonomiske energiinvesteringer i alment nybyggeri.
Skærpede krav til totaløkonomiske vurderinger Der vil blive stillet skærpede krav til totaløkonomiske vurderinger med virkning fra 1. januar 2010, herunder krav om dokumentation af totaløkonomiske vurderinger samt indførelse af metodemæssige krav.
Den nærmere udmøntning af de skærpede krav vil ske i en bekendtgørelse.
Bygherrekonkurrence Kravet om, at kommunalbestyrelsens tilsagn om ydelsesstøtte til etablering af almene boliger skal meddeles på grundlag af en gennemført bygherrekonkurrence, ophæves med virkning for tilsagn meddelt efter den 1. juli 2009. Der er dog etableret en overgangsordning, hvorefter de gældende bestemmelser om bygherrekonkurrencen fortsat kan finde anvendelse for tilsagn meddelt efter den 1. juli 2009, forudsat at der er indgået aftale om overdragelse efter den nu ophævede § 116 inden lovens ikrafttræden.
Ændringer af styringen af det almene byggeri De vedtagne ændringer af styringen af det almene byggeri baserer sig på en model for mål- og aftalestyring.
Omdrejningspunktet bliver dialog og samarbejdemellem kommunalbestyrelse og boligorganisation.
Fokus kommer til at ligge på løsning af problemer og på den langsigtede udvikling.
Samtidig skal der skabes større rum til lokalt tilpassede løsninger, fordi de lokale boligmarkeder er yderst forskellige.
 Hovedelementerne i styringsmodellen er følgende:
 Formål og styringsmålsætninger.
Der er opstillet mål og styringsmålsætninger for almen boligvirksomhed på en række centrale områder.
Brugen af målstyring skal gøre det klart, hvilke styringsmål og værdier den almene boligsektor skal arbejde efter og samtidig udgøre et fast grundlag for styringsarbejdet i boligorganisationer og kommunalbestyrelser.
 Styringsdialog.
Der skal etableres en proaktiv styringsdialog mellem kommunalbestyrelse og boligorganisation.
  Aftaler. Øget fokus på brug af aftaler mellem kommunalbestyrelse og boligorganisation til gensidig koordination og beslutning om særlige indsatser etc.
 Egenkontrol.
Boligorganisationernes egenkontrol skal styrkes, herunder arbejdet med forvaltningsrevision og kvalitetsstyring.
Dette vil kunne bidrage til, at det kommunale tilsyn flytter fokus fra virksomhedsinterne forhold til mere overordnede og tværgående problemstillinger i boligorganisationen eller boligområdet.
 Dokumentation.
Dokumentationen af boligorganisationens virksomhed og resultater til brug for styringsdialogen mellem boligorganisation og kommunalbestyrelse skal forbedres.
Formål og styringsmålsætninger De almene boligorganisationers overordnede formål er at løse boligsociale opgaver.
Formålet er udmøntet i en egentlig formålsbestemmelse for sektoren, hvoraf det fremgår, at almene boligorganisationer har som formål at stille passende boliger til rådighed for alle, som har behov herfor.
Huslejen skal være rimelig, og beboerne skal gives indflydelse på egne boforhold.
 I forlængelse heraf er fastsat en række overordnede styringsmålsætninger for de almene boligorganisationer:
  Boligorganisationen skal sikre en forsvarlig og effektiv drift af boligorganisationen og dens afdelinger.
  De almene boligafdelinger skal være økonomisk og socialt velfungerende og fysisk fremstå i god og tidssvarende standard.
 Byggeriet skal have en god kvalitet, og boligorganisationen skal samtidig tilstræbe at få mest mulig værdi for investerede midler.
Omkostninger og husleje skal samtidig holdes på et sådant niveau, at boligerne kan påregnes udlejet efter deres formål.
 Boligorganisationen skal ved udlejningen af boliger tilgodese grupper, som har vanskeligheder med at skaffe sig en passende bolig på almindelige markedsvilkår.
Derudover skal en varieret beboersammensætning søges fremmet.
  Boligorganisationens ledelse skal udvise god ledelsesskik og arbejde for at fremme et velfungerende beboerdemokrati.
 Endelig foreslås det som led i målsætningerne præciseret, at boligorganisationerne og kommunalbestyrelserne er forpligtet til at samarbejde om de omtalte mål og målsætninger.
Hensigten med formålsbestemmelsen og målsætningerne er at forpligte boligorganisationerne til at arbejde mod bestemte sigtepunkter inden for nogle centrale områder.
Reglerne er samtidig udtryk for nogle helt grundlæggende krav til den almene boligvirksomhed og til samarbejdet mellem boligorganisationerne og kommunalbestyrelserne.
Styringsdialog Det eksisterende tilsyn vurderes i for høj grad at være baseret på legalitetskontrol og godkendelse af enkeltdispositioner og der er behov for at etablere rammer for et mere proaktivt, dialogbaseret tilsyn, som bedre er i stand til at håndtere den lokale boligpolitiske udvikling.
På denne baggrund forpligtes kommunalbestyrelsen til at føre en dialog i form af årlige møder med den enkelte boligorganisation om dens virksomhed, herunder om udviklingen i det enkelte boligområde (styringsdialog). Dialogen føres på grundlag af en rapportering, som boligorganisationen årligt indsender til kommunalbestyrelsen.
Kommunalbestyrelsen skal endvidere offentliggøre en redegørelse for den gennemførte styringsdialog på kommunens hjemmeside.
 Det skal understreges, at de grundlæggende regler om kommunalbestyrelsens tilsyn i øvrigt vil blive opretholdt, herunder kommunalbestyrelsens mulighed for at give påbud eller indsætte en midlertidig forretningsfører i tilfælde af, at gældende regler overtrædes.
Aftaler Styringsmålsætningerne præciserer, at boligorganisationerne og kommunalbestyrelsen skal etablere et samarbejde, herunder gennem indgåelse af aftaler, om at realisere de overordnede mål og målsætninger.
Aftaler er et væsentligt element i den nye styringsmodel.
 Der kan indgås aftaler både om større, mere generelle forhold, som f.eks. områdeløft og helhedsplaner, udlejningsforhold, boligstandard o.l., og om helt specifikke forhold.
Egenkontrol En afbureaukratisering og regelforenkling  herunder større frihedsgrader til boligorganisationerne, omlægning af det kommunale tilsyn og overgang til en højere grad af mål- og aftalestyring  forudsætter, at boligorganisationerne i vid udstrækning selv sikrer og kontrollerer effektiviteten og kvaliteten af egne ydelser.
 På den baggrund er der behov for en præcisering og eventuel videreudvikling af kravene til forvaltningsrevision, og der vil blive igangsat et arbejde med henblik på at styrke og videreudvikle egenkontrollen i de almene boligorganisationer.
2.1.2.7. Dokumentation Styringsdialogen skal foregå på et oplyst grundlag og boligorganisationen skal derfor årligt dokumentere sin virksomhed.
Der vil administrativt blive fastlagt nærmere regler herom, som udarbejdes med udgangspunkt i drøftelser med KL og Boligselskabernes Landsforening.
Anvendelsesområde Styringsmodellen sigter primært mod de almene boligorganisationer.
Det samme gælder forslagene til forenklinger og moderniseringer på en række nærmere angivne områder.
Reglerne om formål og målsætninger foreslås imidlertid også at skulle finde tilsvarende anvendelse på selvejende institutioner, der ejer almene ældreboliger eller almene ungdomsboliger samt på kommuner og regioner, der ejer almene ældreboliger.
Det samme gælder en række af forslagene til modernisering og forenkling af gældende regler.
 Derimod er der ikke lagt op til, at reglerne om styringsdialog og løbende rapportering på nuværende tidspunkt skal finde tilsvarende anvendelse på de nævnte institutioner m.v.
 Det skal tilføjes, at lovforslaget ikke vedrører selvejende institutioner m.v., der har opført ungdoms- og ældreboliger i henhold til den tidligere lov om boligbyggeri, lov om ældre og personer med handicap eller tidligere bolig- og byggestøttelovgivning.
 Der vil blive igangsat et arbejde med henblik på at komme med forslag til at forenkle og modernisere regelsættet vedrørende de nævnte ungdoms- og ældreboliger set i lyset af erfaringerne med den nye styringsmodel.
 Som nævnt træder den ændrede styringsmodel først i kraft pr, 1. januar 2010. Der vil i efteråret blive udsendt nærmere information herom.
Afbureaukratisering og forenkling af regelsættet Den vedtagne styringsmodel med vægt på dialog, samarbejde og aftaler fordrer, at regelsættet generelt bliver tilpasset disse forhold.
Der gennemføres derfor som et led i den samlede model en afbureaukratisering og forenkling af regelsættet på en lang række områder.
Det gælder især for så vidt angår udlejning, beboerdemokrati og organisering, administration og drift, boligorganisationernes egenkapital ligesom en række kommunale godkendelser som nævnt foreslås afskaffet.
 De væsentligste ændringer omtales kort nedenfor, idet der i øvrigt henvises til bilag 1, Oversigt over ændringer af finansiering og styring af den almene boligsektor.
Udlejningsregler  Der åbnes mulighed for, at boligorganisationer og kommuner for problemramte områder kan aftale, at et antal boliger udlejes gennem offentlig annoncering  det vil sige uden om ventelisten,  Kriterierne for at kunne anvende kombineret udlejning lempes, således at de kan anvendes i flere boligområder,  Der åbnes for at lade boliger stå tomme i maksimalt 6 måneder i forbindelse med kombineret udlejning, hvis boligorganisationen samtidig gør en aktiv indsats for at tiltrække nye lejere, f.eks. gennem annoncering.
Boligorganisationen og kommunalbestyrelsen aftaler finansieringen af den tabte husleje, således at afdelingen ikke bliver belastet,  Den gældende overgrænse for fleksibel udlejning på 90 pct. af de ledige boliger ophæves og erstattes af mulighed for kommuner og boligorganisationer til at aftale omfanget af fleksibel udlejning fuldt ud  Ventelistereglerne forenkles for de forskellige typer boligorganisationer  Reglerne vedr. fortrinsrettigheder for boligsøgende med børn ændres  Der indføres ubetinget ret til en erstatningsbolig ved alle ombygninger og boligorganisationen skal dække lejerens rimelige flytteudgifter og lejerens del af normalistandsættelsen.
Organisation og beboerdemokrati  De eksisterende organisationsformer og organisatoriske regler harmoniseres for at skabe yderligere gennemsigtighed og ensartethed af hensyn til lejerne  De enkelte boligorganisationers beslutningsdygtighed styrkes inden for beboerdemokratiets rammer i særlige situationer, der vedrører gennemførelsen af større renoveringsopgaver, helhedsplaner og fremtidssikring af afdelingerne.
Det er en forudsætning, at sagen har været behandlet i de beboerdemokratiske organer på sædvanlig måde. Øverste myndigheds brug af adgangen skal indberettes til Indenrigs- og Socialministeriet.
Administration og drift  De gældende regler vedr. driften forenkles yderligere og mulighederne for individuelle løsninger øges.
Sideaktiviteter  Det er fortsat nødvendigt at regulere området i form af en positiv opregning af tilladte aktiviteter, idet de skatteretlige og konkurrenceretlige hensyn, som ligger bag reglerne, fortsat er gældende.
Positivlisten udvides med  De pågældende aktiviteter, som sker i konkurrence med private, overføres til et særligt selskab, der er skattepligtigt og som etableres efter markedsøkonomiske investeringsprincipper.
Egenkapital  Afdelingsmidler i fællesforvaltning tilskrives den fulde forrentning for ikke at udhule afdelingens henlagte midler  Der skabes bedre muligheder for at opbygge en arbejdskapital.
  Den detaljerede regulering af dispositionsfondens anvendelsesområde erstattes med et bredere formuleret formål.
Andre forhold ved byggeriet  Der etableres en forsøgsbevilling på 10 mio. kr. årligt i perioden 2010-2013 med henblik på gennemførelse af forsøg i den almene boligsektor, herunder forsøg med nye energiløsninger  Bygherrekonkurrence ophæves, da den ikke har skabt den tilsigtede konkurrence, og da de administrative omkostninger samtidig er høje.
 Der åbnes mulighed for at etablere ejerboliger, private udlejningsboliger og andelsboliger som tagboliger på almene afdelingers ejendomme Som nævnt får ovennævnte ændringer først virkning fra den 1. januar 2010. De relevante bekendtgørelser m.v. vil blive ændret til efteråret.
Indenrigs- og Socialministeriet, den 8. juni 2009 Per Larsen Bilag 1 Oversigt over ændringer af finansiering og styring af den almene boligsektor som følge af vedtagelsen af L 208.
