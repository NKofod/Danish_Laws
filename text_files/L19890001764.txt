 I tilslutning til Udenrigsministeriets bekendtgørelse nr. 38 af 27. maj  

 1977, Lovtidende C, meddeles det, at udenrigsministeren ved erklæringer af  

 22. marts 1982 og 18. februar 1987, fremsendt til Europarådets  

 generalsekretær, for et tidsrum af i alt 10 år fra den 6. april 1982 at regne  

 har forlænget gyldigheden af de tidligere afgivne erklæringer i henhold til  

 ovennævnte konventions artikel 25 samt artikel 6 (2) i konventionens fjerde  

 tillægsprotokol, hvorefter Danmark anerkender Den Europæiske  

 Menneskerettighedskommissions kompetence til at modtage klager fra  

 enkeltpersoner.
 Ved erklæringer af 22. marts 1982 og 18. februar 1987, fremsendt til  

 Europarådets generalsekretær, har udenrigsministeren endvidere for et tidsrum  

 af i alt 10 år fra den 6. april 1982 at regne forlænget gyldigheden af  

 tidligere afgivne erklæringer i henhold til ovennævnte konventions artikel 46  

 samt artikel 6 (2) i konventionens fjerde tillægsprotokol, hvorefter Danmark,  

 under forudsætning af gensidighed i sager rejst af stater, anerkender Den  

 Europæiske Menneskerettighedsdomstols kompetence som bindende uden særlig  

 overenskomst.
Udenrigsministeriet, den 17. februar  

 1989 F.M.
