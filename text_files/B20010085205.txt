Bekendtgørelse om hvilke  

 grundlæggende bærertjenester,  

 tjenester og faciliteter og fysiske eller logiske  

 samtrafikgrænseflader, der indgår i samtrafikprodukter I medfør af § 40, stk. 6 i lov nr. 418 af 31. maj 2000 om  

 konkurrence- og forbrugerforhold på telemarkedet fastsættes:
§ 1. De grundlæggende bærertjenester,  

 tjenester, faciliteter og fysiske eller logiske samtrafik-  

 grænseflader, der som minimum skal indgå i samtrafikprodukter  

 efter § 40, stk. 1   4 i lov om konkurrence- og forbrugerforhold  

 på telemarkedet fremgår for så vidt angår, 1)	udveksling af trafik mellem udbydere af telenet eller teletjenester  

 af bilag 1, 2)	leje af infrastrukturkapacitet af bilag 2, 3)	tjenesteudbyderadgang af bilag 3, 4)	fælles udnyttelse af bygninger, centraludstyr m.v. i  

 forbindelse med aftaler om samtrafikprodukter som nævnt i nr. 1   3 og  

 af bilag 4.
 Stk. 2. For så vidt angår de i stk. 1  

 fastlagte grundlæggende bærertjenester, tjenester og faciliteter  

 er forpligtelsen dog begrænset til de af de fastlagte  

 bærertjenester, tjenester og faciliteter, som den forpligtede udbyder  

 udbyder til egne slutbrugere eller på anden måde stiller til  

 rådighed for andre, herunder egne afdelinger, datterselskaber m.v.
§ 2. De i § 1, stk. 1, nævnte  

 samtrafikprodukter kan kombineres.
Samtrafikprodukter som nævnt i  

 § 1, stk. 1, omfatter tillige særlig netadgang, i det omfang  

 denne adgang kan ydes som en naturlig del heraf eller er nødvendig for  

 det pågældende tjenesteudbud, jf. § 39, stk. 3, i lov  

 om konkurrence- og forbrugerforhold på telemarkedet.
 § 3. Parter, som i medfør af §§ 42  

 44 i lov om konkurrence- og forbrugerforhold på telemarkedet skal  

 imødekomme alle rimelige anmodninger om indgåelse eller  

 ændring af aftaler om samtrafik, skal i henhold til § 49,  

 stk. 1, i lov om konkurrence- og forbrugerforhold på telemarkedet,  

 for så vidt angår samtrafikprodukter omfattet af § 1,  

 stk. 1, som udgangspunkt give den, der anmoder om indgåelse eller  

 ændring af aftaler om samtrafik, adgang hertil på alle  

 geografiske positioner, hvor det er praktisk muligt at etablere adgang hertil  

 i den pågældende parts net, herunder til alle delelementer i  

 dette net eller lokaliteter i tilknytning til dette, som den anmodende part  

 fremsætter ønske om at få adgang til at udveksle trafik  

 med, jf. § 1, stk. 1, nr. 1, til at leje infrastrukturkapacitet i,  

 jf. § 1, stk. 1, nr. 2, eller til at placere centraler og andet  

 udstyr i, jf. § 1, stk. 1, nr. 4, under iagttagelse af de regler,  

 der følger af § 49, stk. 2, i lov om konkurrence- og  

 forbrugerforhold på telemarkedet.
§ 4. Parter, som i medfør af §§ 42  

 44 i lov om konkurrence- og forbrugerforhold på telemarkedet skal  

 imødekomme alle rimelige anmodninger om indgåelse eller  

 ændring af aftaler om samtrafik, skal efter anmodning fra en aftalepart  

 tilvejebringe de nødvendige oplysninger vedrørende de enkelte  

 slutbrugeres forbrug med henblik på taksering heraf.
Oplysninger givet  

 med henblik herpå må ikke af den modtagende part anvendes i andet  

 øjemed.
 Stk. 2. Parter som nævnt i stk. 1 er ikke  

 forpligtede til at overtage opgaver vedrørende opkrævning af  

 regningsbeløb, kreditvurdering og kreditrisiko vedrørende  

 slutbrugere, kundeservice m.v.
§ 5. Denne bekendtgørelses bestemmelser  

 finder ikke anvendelse i det omfang, området er reguleret i  

 Europa-Parlamentets og Rådets forordning (EF) nr. 2887/2000 af 18.  

 december 2000 om ubundtet adgang til abonnentledninger (EFT nr.
L336 af 30.  

 december 2000 s. 4).
 § 6. Bekendtgørelsen træder i kraft  

 den 6. oktober 2001.
 Stk. 2. CCBS-tjenesten optages i bilag 1, punkt A, litra o,  

 med virkning fra den 1. januar 2002.
Stk. 3. POCSAG-net med tilhørende angivelser  

 udgår af bilag 1, pkt.
B2, med virkning fra den 1. juli 2002.
 Stk. 4. Bekendtgørelse nr. 573 af 22. juni 2000 om  

 hvilke grundlæggende bærertjenester, tjenester og faciliteter og  

 fysiske eller logiske samtrafikgrænseflader, der indgår i  

 samtrafikprodukter, ophæves.
Telestyrelsen, den 28. september  

 2001 Jørgen Abild Andersen /Lars Sten Jørgensen Bilag 1 Udveksling af trafik mellem udbydere af telenet eller  

 teletjenester A.
Telefonirelaterede tjenester (i form af tidstro fremføring af  

 tale, fax, datatransmission via modem eller lignende) inden for eller mellem  

 telefoninet (PSTN), ISDN og mobilkommunikationsnet, som anvender samme typer  

 af bærertjenester De nedenfor nævnte grundlæggende  

 bærertjenester, tjenester og faciliteter skal i henhold til § 1  

 stilles til rådighed med henblik på samtrafik.
 Bærertjenester:
 Kredsløbskoblet analog eller digital 3,1 kHz  

 audiobærertjeneste til overførsel af tale- og  

 audioinformation.
 Tjenester/faciliteter:
 Adgang til udveksling af opkald med følgende  

 indhold/funktionaliteter:
a.
Tonekodesignalering Dette vil sige, at tonekodetelefoner kan bruges til signalering til  

 centralen ved hjælp af toner som fastlagt i ITU-anbefaling Q.23, og at  

 der skal kunne anvendes samme toner for ende-til-ende signalering gennem  

 nettet.
b.
Direkte indvalg Dette vil sige, at brugere tilsluttet en PABC eller et tilsvarende  

 privat system skal kunne modtage opkald direkte udefra uden indgriben fra  

 PABC-operatørens side.
c.
Viderestilling af samtale/samtaleomstilling Dette vil sige, at indkommende kald permanent eller ved manglende svar  

 ved optaget m.v. skal kunne videredirigeres til et andet nummer.
d.
A-nummervisning (CLI, CLIP) Dette vil sige, at den part, der modtager opkaldet, kan se den  

 kaldende parts nummer, inden samtalen etableres.
e.
Blokering af a-nummervisning (CLIR) f.
Numre uden eller med særlig taksering Herved forstås tjenester, hvor den kaldende ikke betaler for  

 samtalen (80-numre), eller hvor der kun betales en del af de samlede  

 omkostninger.
g.	»Kiosk«-debiterede numre Herved forstås muligheden for, at afgiften for brug af en  

 tjeneste opkræves sammen med afgiften på selve samtalen  

 (90-numre).
h.
Modtager-betaler samtaler Dette vil sige, at den part, der modtager opkaldet på den  

 kaldende parts anmodning - inden opkoblingen af samtalen - accepterer at  

 betale samtaleafgiften.
i.
Telefonistekspedition j.
Oplysningstjenester (f.eks. nummeroplysning) k.
Teksttelefontjeneste l.
Alarmtjeneste (112) m.
Offentlig betalingstelefon n.
Gennemstilling i forbindelse med bl.a. oplysningstjenester og  

 telefonvagt (call completion) o.
Notering - Completion of calls to busy subscriber (Jf.
ITU-T  

 Recommendation Q.733.3 - Description for call completion supplementary  

 services using Signalling System No. 7: Completion of calls to busy  

 subscriber (CCBS)) B. Øvrige grundlæggende bærertjenester, tjenester og  

 faciliteter inden for eller mellem net af samme type Nedenfor nævnte grundlæggende  

 bærertjenester, tjenester og faciliteter skal, ud over de under pkt.
A  

 angivne, ligeledes i henhold til § 1 stilles til rådighed med  

 henblik på samtrafik.
B1. ISDN Alle bærertjenester og teletjenester med  

 tilhørende supplerende tjenester omfattet af den til enhver tid  

 gældende "ONP List of standards", for nærværende  

 ONPCOM98-53 dateret 13. november 1998, jævnfør EF-Tidende nummer  

 C 339 af 7.11.1998, side 6.
B2. Mobilkommunikation GSM-net (900 og 1800) Øvrige teletjenester omfattet af de til enhver tid  

 gældende GSM-specifikationer, for nærværende ETSI GTS GSM  

 02.03 tabel 2, Version 5.3.2 July 1998, med tilhørende supplerende  

 tjenester.
 Øvrige bærertjenester omfattet af de til  

 enhver tid gældende GSM-specifikationer, for nærværende  

 ETSI GTS GSM 02.02 tabel 2, Version 7.0.2, 1998, med tilhørende  

 supplerende tjenester.
POCSAG-net Personsøgetjenester med brug af  

 transmissionshastighederne 512 bit/s eller 1200 bit/s:
 Tone paging, Numerisk paging og Alpha-numerisk paging, jf.  

 den pr. 28. februar 1997 udstedte tilladelse til Tele Danmark A/S til  

 etablering og drift af et POCSAG-net i Danmark.
B3. Datatransmissionstjenester via separate pakkekoblede datanet IP-net Funktionel grænseflade: IP-protokol Bilag 2 Leje af infrastrukturkapacitet 1)	Leje af transmissionskapacitet, herunder faste kredsløb  

 mellem flere specifikke sammenkoblingspunkter i radio- eller kabelbaserede  

 telenet, og eventuel tilhørende sammenkobling hermed:
a)	2- og 4-tråds analoge forbindelser b)	64 kbit/s V.35/V.36/X.21/G.703 c)	n*64 kbit/s ustruktureret V.35/V.36/X.21. Følgende  

 n-værdier leveres: n=1, n=2, n=4, n=8 og n=16 d)	n*64 kbit/s struktureret G.704. Alle n-værdier (1-30)  

 leveres e)	2 Mbit/s G.703 f)	34 Mbit/s G.703 g)	45 Mbit/s G.703 h)	140 Mbit/s G.703 i)	48 Mbit/s VC-3 j)	150 Mbit/s VC-4 k)	adgang til transmissionskapacitet på abonnentledningen (bit  

 stream access) 2)	Leje af ubestykkede infrastrukturstrækninger og andre  

 netelementer i radio- eller kabelbaserede telenet, og eventuel  

 tilhørende sammenkobling hermed:
a)	det rene transmissionselement (f.eks. det rå kobber eller  

 optiske fibre) b)	delt anvendelse 3)	Eventuelle mellemformer mellem de i nr. 1 og 2 nævnte former  

 for transmissionskapacitet, og eventuel tilhørende sammenkobling  

 hermed.
 4)	National roaming:
a)	tilrådighedsstillelse af kapacitet b)	administrative og dirigeringsmæssige rutiner m.v. (herunder  

 trafikregistrering, umiddelbar videredirigering og kundetaksering) Bilag 3 Tjenesteudbyderadgang De former for slutbrugerprodukter m.v., der er omfattet af  

 reguleringen af tjenesteudbyderaftaler, jf. § 40, stk. 5, i lov nr.  

 418 af 31. maj 2000 om konkurrence- og forbrugerforhold på  

 telemarkedet, og som der skal være adgang til at få  

 tjenesteudbyderadgang til, skal på alle punkter være de samme,  

 som den forpligtede udbyder tilbyder egne slutbrugere.
Dette gælder  

 også kontraktsvilkår m.v.
Bilag 4 Fælles udnyttelse af bygninger, centraludstyr  

 m.v.
 (adgang til på en udbyders lokaliteter at placere  

 egne centraler og andet udstyr m.v.  

 samt adgang til at varetage drift og vedligeholdelse m.v. heraf).
 Tilbud om adgang til fællesudnyttelse af bygninger, centraludstyr  

 m.v. opstilles eventuelt i forskellige varianter tilpasset forskellige  

 kategorier af udbyderes behov, det være sig kapacitets-, kvalitets-,  

 sikkerheds- eller placeringsmæssigt.
