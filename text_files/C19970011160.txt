(Til udlændingemyndigheder,  

 sygesikrings- og sygehusmyndigheder m.fl.) INDHOLDSFORTEGNELSE 1. INDLEDNING Formålet med denne vejledning er at orientere om de regler, der gælder for  

 autorisation af personer med udenlandsk sygeplejerskeuddannelse, der ønsker  

 at udøve virksomhed som sygeplejerske i Danmark.
Endvidere gives oplysninger  

 om dokumentationskrav (for den gennemgåede uddannelse m.m.), sprogkrav,  

 opholds- og arbejdstilladelse m.v.
Af den danske sygeplejerskelov (lovbekendtgørelse nr. 759 af 14. november  

 1990) fremgår, at man kun har ret til at betegne sig som sygeplejerske og  

 udøve virksomhed som sygeplejerske, hvis man har fået dansk autorisation som  

 sygeplejerske.
Dette gælder alle sygeplejersker, også sygeplejersker fra de  

 nordiske lande og EU-landene.
Personer med sygeplejerskeuddannelse fra  

 udlandet skal også have en dansk autorisation for at kunne arbejde som  

 sygeplejerske på Færøerne.
Autorisation udstedes af Sundhedsstyrelsen, Amaliegade 13, Postboks 2020,  

 1012 København K.
Styrelsen undersøger, om uddannelseskrav og andre  

 betingelser for autorisation er opfyldte.
Ansøgning om autorisation skal  

 derfor stiles til Sundhedsstyrelsen.
Der stilles forskellige krav til dokumentation afhængig af, i hvilket land  

 ansøgeren er statsborger, og hvor uddannelsen er gennemført.
Derfor opdeles  

 ansøgerne i tre grupper.
I denne vejledning er der for hver gruppe et afsnit,  

 der beskriver, hvilke specifikke krav der stilles til hver af de tre grupper  

 ansøgere.
2. NORDISKE STATSBORGERE, DER ER OMFATTET AF DEN  

 NORDISKE OVERENSKOMST AF 14. JUNI 1993 OM FÆLLES NORDISK ARBEJDSMARKED FOR  

 VISSE PERSONALEGRUPPER INDEN FOR SUNDHEDSVÆSENET OG VETERINÆRVÆSENET  

 (nordiske sygeplejersker) 2.1. Autorisation som sygeplejerske Autorisation som sygeplejerske udstedes af Sundhedsstyrelsen til ansøgere,  

 der opfylder nedenstående betingelser:
2.2. Tilladelse til erhvervsudøvelse som sundhedsplejerske Tilladelse til erhvervsudøvelse som sundhedsplejerske udstedes af  

 Sundhedsstyrelsen til sygeplejersker, der i Finland, Norge eller Sverige har  

 fået ret til at betegne sig som sundhedsplejerske.
Det er en forudsætning, at  

 sygeplejersken forinden har søgt og opnået dansk autorisation som  

 sygeplejerske.
2.3. Sprogkrav Der stilles ikke særlige sprogkrav for at få dansk autorisation m.v.
Det  

 er dog ifølge den danske sygeplejerskelov et krav, at enhver sygeplejerske  

 skal udøve sygeplejerskevirksomhed med omhu og samvittighedsfuldhed.
Denne  

 bestemmelse dækker også en forsvarlig kommunikation med patienter, pårørende,  

 andet sygehuspersonale m.fl.
Det er ansættelsesmyndigheden, der må vurdere,  

 om sygeplejersken kan leve op til sygeplejerskelovens regel.
2.4. Opholds- og arbejdstilladelse Der kræves ikke opholds- og arbejdstilladelse for nordiske statsborgere.
2.5. Ansøgning om autorisation m.m. (procedure og krav til  

 dokumentation) Ansøgningen skal være skriftlig.
Der anvendes ikke særligt  

 ansøgningsskema.
Sundhedsstyrelsen skal modtage den nødvendige dokumentation  

 i form af originale dokumenter (som returneres efter brug) eller kopier, hvis  

 ægthed er bekræftet ved en påtegning på kopien (bekræftet kopi). Bekræftelsen  

 kan foretages af ambassader, offentlige myndigheder, arbejdsgivere, faglige  

 organisationer o.l.
Endvidere kan 2 privatpersoner, der ikke er beslægtet med  

 ansøgeren (og som det er muligt at identificere) bekræfte kopien.
 Følgende dokumentation skal sendes til Sundhedsstyrelsen i forbindelse med  

 en ansøgning:
- Dokumentation for nordisk statsborgerskab, navn og fødselsdato (f.eks. i  

 form af kopier af relevante sider fra rejsepas) - Nordisk autorisationsbevis (legitimation) - Dokumentation for videreuddannelse til sundhedsplejerske i Finland,  

 Norge eller Sverige - Oplysning om evt. erhvervserfaring - Bevis for dansk autorisation som sygeplejerske.
3. STATSBORGERE I EU-LANDE, DER ER OMFATTET AF DET  

 EUROPÆISKE FÆLLESSKABS DIREKTIVER 77/452/EØF OG 77/453/EØF MED SENERE  

 ÆNDRINGER (EU sygeplejersker) 3.1. Autorisation som sygeplejerske Autorisation som sygeplejerske udstedes af Sundhedsstyrelsen til ansøgere,  

 der er statsborgere i et EU-land og som er i besiddelse af et af de  

 certifikater, der er nævnt i Direktiv 77/452/EØF eller senere ændringer, og  

 som opfylder mindstekravene til uddannelse, der er nævnt i artikel 1 i  

 Direktiv 77/453/EØF samt bilaget »Uddannelsesprogram for sygeplejersker  

 med ansvar for den almene sundheds- og sygepleje« eller senere  

 ændringer.
Hvis uddannelsen ikke opfylder mindstekravene, kan  

 Sundhedsstyrelsen udstede en autorisation i henhold til  

 overgangsbestemmelserne, der er nævnt i artikel 4 i Direktiv 77/452/EØF.
Heri  

 forudsættes at ansøgeren har haft ansættelse som sygeplejerske med ansvar for  

 den almene sundheds- og sygepleje i mindst 3 år inden for de seneste 5 år.
3.2. Tilladelse til erhvervsudøvelse som sundhedsplejerske Tilladelse til erhvervsudøvelse som sundhedsplejerske kan udstedes af  

 Sundhedsstyrelsen til personer, der har fået dansk autorisation som  

 sygeplejerske og som i udlandet har gennemgået videreuddannelse, der kan  

 sidestilles med den danske sundhedsplejerskeuddannelse.
3.3. Sprogkrav Der stilles ikke særlige sprogkrav for at få dansk autorisation m.v.
Det  

 er dog ifølge den danske sygeplejerskelov et krav, at enhver sygeplejerske  

 skal udøve sygeplejerskevirksomhed med omhu og samvittighedsfuldhed.
Denne  

 bestemmelse dækker også en forsvarlig kommunikation med patienter, pårørende,  

 andet sygehuspersonale m.fl.
Det er ansættelsesmyndigheden, der må vurdere,  

 om sygeplejersken kan leve op til sygeplejerskelovens regel.
3.4. Opholds- og arbejdstilladelse Der kræves ikke opholds- og arbejdstilladelse for statsborgere fra  

 EU-lande.
Ved ophold af mere end 3 måneders varighed skal der dog søges om  

 opholdsbevis i Statsamtet.
3.5. Ansøgning om autorisation m.m. (procedure og krav til  

 dokumentation) Ansøgningen skal være skriftlig.
Der anvendes ikke særligt  

 ansøgningsskema.
Sundhedsstyrelsen skal modtage den nødvendige dokumentation  

 i form af originale dokumenter (som returneres efter brug) eller kopier, hvis  

 ægthed er bekræftet ved en påtegning på kopien (bekræftet kopi). Bekræftelsen  

 kan foretages af ambassader, offentlige myndigheder, arbejdsgivere, faglige  

 organisationer o.l.
Endvidere kan 2 privatpersoner, der ikke er beslægtet med  

 ansøgeren (og som det er muligt at identificere) bekræfte kopien.
 Følgende dokumentation skal sendes til Sundhedsstyrelsen i forbindelse med  

 en ansøgning:
- Dokumentation for statsborgerskab i EU-land, navn og fødselsdato (f.eks.  

 i form af kopier af relevante sider fra rejsepas) - EU-eksamens- eller andet kvalifikationsbevis, som nævnt i EU-direktiv  

 77/452/EØF eller senere ændringer heraf - Erklæring fra de kompetente myndigheder i uddannelseslandet eller  

 seneste opholdsland, der bekræfter, at ansøgeren har ret til at udøve  

 virksomhed som sygeplejerske i uddannelseslandet eller seneste opholdsland  

 (må højst være 3 måneder gammel) - Erklæring fra de kompetente myndigheder i uddannelseslandet, der  

 bekræfter at uddannelsen opfylder mindstekravene til uddannelse, der er nævnt  

 i artikel 1 i Direktiv 77/453/EØF samt bilaget »Uddannelsesprogram for  

 sygeplejersker med ansvar for den almene sundheds- og sygepleje« eller  

 senere ændringer heraf, eller Erklæring fra de kompetente myndigheder i uddannelseslandet, der bekræfter  

 at ansøgeren opfylder overgangsbestemmelserne, der er nævnt i artikel 4 i  

 Direktiv 77/452/EØF - Dokumentation for gennemført videreuddannelse - Detaljeret oversigt over uddannelsens indhold fra uddannelsesstedet,  

 herunder, vedrørende teoriundervisning, fag med angivelse af antal timer i  

 hvert fag, og vedrørende praktikuddannelse, hvor praktikuddannelsen har  

 fundet sted og varigheden af de enkelte praktikuddannelsesperioder - Oplysning om evt. erhvervserfaring som sundhedsplejerske - Bevis for dansk autorisation som sygeplejerske.
4. ANSØGERE, DER IKKE ER OMFATTET AF DE SÆRLIGE REGLER  

 FOR NORDISKE STATSBORGERE OG STATSBORGERE I EU-LANDE (3. lands  

 sygeplejersker) 4.1. Autorisation som sygeplejerske Autorisation som sygeplejerske kan udstedes af Sundhedsstyrelsen til  

 ansøgere, der har:
4.2. Tilladelse til erhvervsudøvelse som sundhedsplejerske Tilladelse til erhvervsudøvelse som sundhedsplejerske kan udstedes af  

 Sundhedsstyrelsen til personer, der har fået dansk autorisation som  

 sygeplejerske og som i udlandet har gennemgået videreuddannelse, der kan  

 ligestilles med den danske sundhedsplejerskeuddannelse.
4.3. Sprogkrav Se under punkt 4.1. b).
4.4. Opholds- og arbejdstilladelse For personer, der ikke i forvejen har opholds- og arbejdstilladelse i  

 Danmark gælder, at en ansættelse ikke må påbegyndes, før sådanne tilladelser  

 foreligger.
Opholds- og arbejdstilladelse skal søges gennem den danske ambassade  

 (repræsentation) i hjemlandet.
Såfremt ansøgeren befinder sig i Danmark, skal  

 Udlændingestyrelsen søges herom.
4.5. Ansøgning om autorisation m.m. (procedure og krav til  

 dokumentation) Ansøgningen skal være skriftlig.
Der anvendes ikke særligt  

 ansøgningsskema.
Sundhedsstyrelsen skal modtage den nødvendige dokumentation  

 i form af originale dokumenter (som returneres efter brug) eller kopier, hvis  

 ægthed er bekræftet ved en påtegning på kopien (bekræftet kopi). Bekræftelsen  

 kan foretages af ambassader, offentlige myndigheder, arbejdsgivere, faglige  

 organisationer o.l.
Endvidere kan 2 privatpersoner, der ikke er beslægtet med  

 ansøgeren (og som det er muligt at identificere) bekræfte kopien.
 Følgende dokumentation skal sendes til Sundhedsstyrelsen i forbindelse med  

 en ansøgning:
- Dokumentation for navn, fødselsdato, statsborgerskab (f.eks. i form af  

 kopi af relevante sider fra rejsepas) - Bevis for gennemgået sygeplejerskeuddannelse.
Sammen med beviset skal  

 foreligge en oversættelse til dansk eller engelsk.
Oversættelsen skal være  

 udført af den uddannelsesinstitution eller myndighed, der har udstedt beviset  

 eller af en autoriseret translatør - Detaljeret oversigt over uddannelsens indhold fra uddannelsesstedet,  

 herunder, vedrørende teoriundervisningen, fag med angivelse af antal timer i  

 hvert fag, og vedrørende praktikuddannelsen, på hvilke  

 afdelinger/institutioner praktikuddannelsen har fundet sted og varigheden af  

 de enkelte praktikuddannelsesperioder - Curriculum Vitae - En erklæring fra sundhedsmyndighederne i uddannelseslandet eller seneste  

 opholdsland om, at ansøgeren har ret til at udøve virksomhed som  

 sygeplejerske i uddannelseslandet eller seneste opholdsland - Dokumentation for gennemført videreuddannelse - Detaljeret oversigt over uddannelsens indhold fra uddannelsesstedet,  

 herunder, vedrørende teoriundervisning, fag med angivelse af antal timer i  

 hvert fag, og vedrørende praktikuddannelse, hvor praktikuddannelsen har  

 fundet sted og varigheden af de enkelte praktikuddannelsesperioder - Oplysning om evt. erhvervserfaring som sundhedsplejerske - Bevis for dansk autorisation som sygeplejerske.
4.6. Uddannelser, der ikke kan ligestilles med den danske  

 sygeplejerskeuddannelse Ansøgere, hvis udenlandske uddannelse ikke kan ligestilles med en dansk  

 sygeplejerskeuddannelse, vil blive henvist til en dansk sygeplejeskole for at  

 få vejledning om mulighederne for at søge optagelse til  

 sygeplejerskeuddannelsen, med en evt. afkortning af denne (merit).
5. AFSLUTTENDE BEMÆRKNINGER 5.1. Generelle betingelser for autorisation Autorisation er i alle tilfælde betinget af, at der ikke hos ansøgeren  

 foreligger omstændigheder, som nævnt i sygeplejerskelovens § 2, stk. 3  

 (legemlig eller sjælelig mangel eller udvist grov uduelighed).
5.2. Orientering om regler for udøvelse af sygeplejerskevirksomhed Ved fremsendelse af autorisation vedlægges væsentligste danske regler for  

 udøvelse af sygeplejerskevirksomhed m.v.
5.3. Hvor kan der opnås yderligere oplysninger om autorisation Nærmere oplysninger om udstedelse af sygeplejerskeautorisationer på  

 baggrund afudenlandske uddannelser kan fås ved henvendelse til  

 Sundhedsstyrelsen, 5. kontor, tlf. 33 91 16 01. Sundhedsstyrelsens 5. kontor  

 fungerer endvidere som EU-informationskontor i henhold til EF-direktiv  

 77/452/EØF.
5.4. Anerkendelse af specialuddannelser for sygeplejersker (videre  

 uddannelse) Personer, der har fået dansk autorisation som sygeplejerske, og som ønsker  

 en i udlandet gennemgået specialuddannelse for sygeplejersker anerkendt, skal  

 henvende sig til det amtslige/regionale specialuddannelsesråd, der bl.a. har  

 til opgave at vurdere udenlandske kvalifikationer med henblik på anerkendelse  

 til funktionen i Danmark.
5.5. Sprogkrav/sprogundervisning Se under de enkelte afsnit vedrørende specifikke krav.
 For så vidt angår sprogundervisning kan der søges nærmere oplysning i den  

 amtskommunale forvaltning om tilbud på det krævede niveau.
5.6. Opholds- og arbejdstilladelse Se under de enkelte afsnit.
 Udlændingestyrelsens adresse er: Ryesgade 53, 2100 København Ø, tlf. 35 36  

 66 00.
5.7. Arbejdsanvisning Sundhedsstyrelsen kan ikke være behjælpelig med at anvise arbejde som  

 sygeplejerske.
Ledige stillinger som sygeplejerske annonceres i dagspressen  

 og i ugeskriftet »Sygeplejersken«, der udgives af Dansk  

 Sygeplejeråd, Vimmelskaftet 38, Postboks 1084, 1008 København K, tlf. 33 15  

 15 55.
6. IKRAFTTRÆDEN Vejledningen er gældende fra 1. august 1997.
