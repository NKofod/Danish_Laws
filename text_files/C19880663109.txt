 På grundlag af forhandlinger med Ergoterapeutforeningen er indgået  

 vedhæftede overenskomst pr. 1. april 1987 om løn- og arbejdsforhold for  

 ergoterapeuter.
 Følgende cirkulærer udgår: LP.nr. 109/82, 62/83, 55/85 og 150/86.
 Realitetsændringer i forhold til 1983-overenskomsten er markeret med fuldt  

 optrukken streg i margenen og redaktionelle ændringer er markeret med stiplet  

 streg i margenen.
 Med virkning fra cirkulærets udsendelse gælder de for tjenestemænd  

 fastsatte regler om lønfradrag/beregning, for tiden cirkulære af 24. maj 1985  

 (LP.nr. 029/85).
 I tilfælde af udstationering til Færøerne eller Grønland anvendes de i  

 overenskomsten gældende bestemmelser.
 Det er aftalt, at aftale om lønanciennitet m.v. for kommunalt ansatte med  

 aflønning efter tjenestemandslønsystemet i indeværende overenskomstperiode  

 finder tilsvarende anvendelse på fysioterapeuter ansat ved statens  

 institutioner i henhold til nærværende overenskomst.
 Ud over at henvise til overenskomstens bestemmelser kan særligt fremhæves  

 følgende:
 ad § 3. Løn.
 ad stk. 1.
 I forbindelse med fastsættelsen af klassificeringen for stillinger som  

 ledende ergoterapeut medregnes også stillinger for personale, der er fast  

 tilknyttet afdelingen, og som - uden at have gennemgået uddannelsen som  

 beskæftigelsesvejleder - beskæftiges ved behandlingen af patienter.
 ad § 4. Lønanciennitet.
 ad stk. 2.
 Kun månedslønnet beskæftigelse (også deltidsbeskæftigelse) er  

 anciennitetsgivende, medens timelønnet beskæftigelse ikke giver anciennitet,  

 jf. § 22.
 ad § 7. Midlertidig tjeneste i højere stilling.
 Ved beregning af vederlag for midlertidig tjeneste i højere stilling  

 indgår den ansattes nettoløn i beregningen.
 ad § 8. Tjenestedragt.
 Det bemærkes, at det i tilfælde, hvor den kontante erstatning ydes med 840  

 kr. årlig, fordi der ydes fri vask af uniformen, påhviler den ansatte selv at  

 sørge for tjenestedragtens øvrige vedligeholdelse.
 ad § 9. Bolig.
 ad stk. 1.
 Bestemmelsen pålægger alene de ansatte, der ønsker at fraflytte en bolig,  

 der stilles til rådighed af institutionen, en pligt til at opsige  

 boligforholdet med 3 måneders varsel, men man vil finde det naturligt, at  

 også institutioner, der ønsker boligforholdet opsagt, giver et tilsvarende  

 varsel, dog mindst svarende til det varsel, den pågældende kan opsiges med.
 ad stk. 3.
Betalingen for varme forudsættes fastsat efter måler.
Hvor måler ikke  

 findes eller kan opsættes, beregnes betalingen efter bestemmelsen i  

 Finansministeriets cirkulære om fradrag i tjenestemænds løn for  

 naturalydelser, afsnit B.
 ad stk. 6.
 Betalingen for enkeltværelser omfatter lys, varme samt vask, for privat  

 tøjs vedkommende dog alene tøj, der kan koges.
 ad § 10. Arbejdstid og § 11. Rådighedstjeneste (vagt).
 Tilrettelæggelsen af arbejdstidsforholdene for de ansatte skal ske under  

 iagttagelse af reglerne i lov nr. 681 af 23. december 1975 om arbejdsmiljø §§  

 50-58, Arbejdsministeriets bekendtgørelse nr. 372 af 15. august 1980 om  

 hviletid og fridøgn, den med personaleorganisationen i henhold til nævnte  

 bekendtgørelses kap. 4 indgåede aftale af 19. maj 1981 (vedhæftet som bilag)  

 om supplerende bestemmelser til nævnte lov og bekendtgørelse, og endelig ved  

 en kombination af de i nærværende overenskomsts § 10 om arbejdstid og § 11 om  

 rådighedstjeneste fastsatte bestemmelser.
 Lovens bestemmelser om en samlet hviletid på 11 timer inden for  

 arbejdsdøgnet og om et ugentligt fridøgn inden for hver periode pa 7 dage,  

 som selvsagt i videst muligt omfang skal tilstræbes overholdt, er på en række  

 punkter modereret gennem bekendtgørelsen og den med personaleorganisationen  

 indgåede arbejdsmiljøaftale:
A.
Normaltjeneste.
 1. Hviletid.
 Hviletid i tilslutning til normaltjeneste vil lokalt kunne aftales nedsat  

 til 8 timer, jf. arbejdsmiljøaftalens pkt. 6.
 2. Fridøgn.
Det ugentlige fridøgn vil lokalt kunne aftales omlagt dog således, at der  

 ikke må være mere end 12 døgn imellem 2 fridøgn, jf. arbejdsmiljøaftalens pkt. 7.
B.
Rådighedstjeneste.
 1. Hviletid.
a.
Den daglige hvileperiode kan ligge i rådighedstjenestetiden.
Dette  

 gælder såvel for rådighedstjeneste I, jf. bekendtgørelsens § 5, stk. 1, som  

 for rådighedstjeneste II, jf. arbejdsmiljøaftalens pkt. 1.
b.
Hviletiden under rådighedstjenesten (begge typer) kan nedsættes eller  

 udskydes, jf. bekendtgørelsens § 5, stk. 3, sammenholdt med  

 arbejdsmiljøaftalens pkt. 2.
c.
Hviletiden under mindre belastende rådighedstjenester (såvel type I som  

 II) kan yderligere nedsættes, jf. arbejdsmiljøaftalens pkt. 3.
d.
Den opstillede sondring imellem rådighedstjenester af mere eller mindre  

 belastende karakter indebærer pligt for institutionerne til kvartalsvis  

 opgørelse af opkald under rådighedstjeneste med henblik på afgørelse af  

 rådighedstjenestens karakter, jf. arbejdsmiljøaftalens pkt. 3.
e.
I tilslutning til rådighedstjeneste af mere belastende karakter kan der  

 ikke for de ansatte planlægges normaltjeneste i form af dagtjeneste eller  

 døgnvagt, jf. arbejdsmiljøaftalens pkt. 4.
 2. Fridøgn.
 Det ugentlige fridøgn vil kunne omlægges dog således, at der ikke må være  

 mere end 12 døgn imellem 2 fridøgn, jf. bekendtgørelsens § 6.
ad § 10. Arbejdstid ad stk. 1, nr. 1.
 Det henstilles, at det i forbindelse med fastsættelsen af arbejdstidens  

 fordeling tilstræbes, at den daglige arbejdstid så vidt muligt kun andrager 8  

 timer.
En i arbejdstidsskemaet ti1rettelagt spisepause holdes uden for den  

 norma1e arbejdstid.
Hvor det måtte vise sig udelukket for en institution at  

 tilrettelægge spisepause i arbejdstidsskemaet, vil dog som arbejdstid kunne  

 regnes spisepause, som ikke på forhånd er tilrettelagt, men som holdes, når  

 arbejdet tillader det, og som har en varighed af under 1/2 time, i hvilken  

 den ansatte i øvrigt i givet fald må være villig ti1 at lade sig tilkalde.
Ovenstående skal forstås så1edes, at spisepauser, som ikke er  

 tilrettelagt, i arbejdstidsskemaet, skal indregnes i den normale arbejdstid,  

 således at alene tilrettelagte spisepauser kan betragtes som faldende uden  

 for arbejdstiden.
For at en spisepause kan anses for at være tilrettelagt i  

 arbejdstidsskemaet, må den være af en varighed af mindst 1/2 time, og  

 spisepausens begyndelse må være fastsat til et bestemt tidspunkt hver dag.  

 Dette tidspunkt behøver ikke være det samme alle ugens dage.
En spisepause  

 kan ikke anses for at være tilrettelagt i arbejdstidsskemaet blot ved at  

 henvise den ansatte ti1 at spise i et eller andet tidsrum i kantinens  

 åbningstid.
 ad stk. 1, nr. 2.
 Der ydes 3 timers frihed for hver fulde 40 timers tjeneste i aften og  

 nattjeneste.
Den indtjente frihed skal være endelig afviklet i løbet af det pågældende  

 ferieår.
Såfremt friheden ikke er afviklet inden for ferieåret, ydes der for  

 tilgodehavende indtjent frihed betaling efter satserne for overarbejde.
Bestemmelsen kan fortolkes således, at den gennemsnitlige ugentlige  

 arbejdstidsnorm i aften- og nattjeneste er 36,075 time.
Herved undgår  

 institutionerne at føre regnskab med den særlige frihed.
 For timelønnet personale gælder bestemme1sen vedrørende aften- og  

 nattjeneste ikke, idet der i timelønnen for aften- og nattjeneste er ydet  

 kompensation herfor, jf. § 21.
 ad stk. 1, nr. 3.
 Det er aftalt, at en ændring af den enkelte tjenestes beliggenhed inden  

 for en 4-ugers periode forud for tjenestens afvikling kun kan finde sted i  

 ganske særlige tilfælde (f.eks. sygdom blandt personalet). Før der foretages  

 ændringer i den bekendtgjorte tjenesteliste, forudsættes det, at nødvendige  

 omlægninger af tjenesten og fridøgn - herunder orientering om frihed for  

 udført særlig tjeneste drøftes med de ansatte, hvis tjeneste må omlægges.
Må planlagt afspadseringsfrihed suspenderes mindre end 48 timer (med  

 virkning fra 1. juli 1987 72 timer) forud for det tidspunkt, hvor sidste  

 tjeneste før frihedsperioden tiltrædes, skal der ske en nedskrivning af de  

 konti, der vedrører opsparet frihed for udført særlig tjeneste, som om  

 friheden er afviklet.
Den i stedet for pålagte tjeneste honoreres i henhold  

 til bestemmelserne vedrørende enten overarbejde, jf. stk. 2, eller opkald  

 uden at være pålagt rådighedstjeneste, jf. stk. 6. Betaling for omlagte  

 timer, jf. stk. 1 nr. 4) vil ikke kunne finde sted i denne forbindelse.
 ad stk. 2.
Efter aftale med personaleorganisationerne skal man henstille, at  

 overarbejde i videst muligt omfang skal undgås.
Hvis overarbejde ikke kan  

 undgås, skal det i videst muligt omfang godtgøres med erstatningsfrihed, idet  

 kun helt tvingende tjenesteforhold kan medføre kontant vederlæggelse for  

 overarbejde.
 Opgørelse af overarbejde finder sted efter følgende regler:
Overarbejde af under 1/2 times varighed pr. tjeneste rundes opad til 1/2  

 time.
Overarbejde mellem 1/2 og 1 times varighed pr. tjeneste rundes opad til  

 1 time.
 Ekstra rådighedstjeneste - bortset fra opkald - indgår i opgørelsen af  

 overarbejde med de i § 11, stk. 3 og 4 angivne værdier.
 Såfremt overarbejdet afvikles med betaling, afregnes det således beregnede  

 overarbejde i løbet af 1 måned, hvorefter der tillægges 50pct., og oprunding  

 til hele timer foretages.
 Såfremt overarbejdet afvikles med betaling, afregnes dette i hele og halve  

 timer med beløb, der beregnes efter de regler, som i overenskomstperioden er  

 gæ1dende vedrørende overarbejdsvederlag til statens tjenestemænd på de  

 pågældende skalatrin.
 Parterne er enige om, at afspadsering i videst muligt omfang skal afvikles  

 som hele arbejdsfri dage.
 Overarbejdsbetaling kan ydes i forbindelse med tillæg for arbejde mellem  

 kl. 17 og 6, tillæg for tjeneste på lørdage og mandage og  

 søndags/søgnehelligdagsgodtgørelse.
 Det er i alle tilfælde en forudsætning, at overarbejde er beordret.
Ydelse af tillæg for uvarslet overarbejde ud over 1 time, er betinget af,  

 at overarbejdet ikke er varslet tjenestedagen forud.
Meddelelse skal gives  

 inden for tjenestetiden på tjenestedage.
ad stk. 3 Der er mellem parterne enighed om, at der for en deltidsansat foretages  

 ændring af den aftalte lønkvote, hvis der afta1es fast merarbejde ud over en  

 fuld kalendermåned.
 Afvikling af deltidsansattes merarbejde i frihed skal ske inden udgangen  

 af den 3. måned, der følger efter den, i hvilken merarbejdet er præsteret.  

 Der er mellem parterne enighed om, at afspadsering i videst muligt omfang  

 skal afvikles som hele arbejdsfri dage.
Ydelse af tillæg for uvarslet merarbejde ud over 1 time, er betinget af,  

 at merarbejdet ikke er varslet tjenestedagen forud.
Meddelelse skal gives  

 inden for tjenestetiden på tjenestedage.
 ad stk. 4, nr. 2.
 Pålagt ekstra tjeneste, som udføres i direkte forlængelse af sidste  

 normaltjeneste forud for en frihedsperiode, der er omfattet af bestemmelserne  

 i stk. 4, nr. 2, afvikles dog efter de a1mindelige bestemmelser for  

 overarbejde, jf. stk. 2. For ugentlige fridøgn skal forholdene omkring  

 frihedsperiodens minimumsudstrækning under alle omstændigheder iagttages, jf.  

 stk. 4, nr. 1, litra a/b.
 ad stk. 6.
Bestemme1serne i 2. afsnit finder kun anvendelse i tilfælde, hvor den  

 ansatte ikke er varslet inden for tjenestetiden på sidste tjenestedag forud  

 for frihedsperioden.
Såfremt en ansat inden for tjenestetidens ophør får  

 pålæg om at møde til tjeneste i frihedsperioden, følges bestemmelserne for  

 tjeneste i mistede fridøgn, jf. stk. 4.
 ad stk. 7.
 Parterne er enige om, at afspadsering i videst muligt omfang skal afvikles  

 som hele arbejdsfri dage.
 ad stk. 8.
 Tillægsbetaling for tjeneste på lørdage fra kl. 14 til kl. 24 og mandage  

 fra kl. 00 til kl. 4, jf. stk. 8 nr. 1, kan ikke ydes under rådighedstjeneste  

 uden effektivt arbejde, samt for tjeneste på lørdage og mandage, hvor der  

 ydes godtgørelse i henhold til andre bestemmelser (fortrinsvis de uden for  

 søndage faldende helligdage). Tillægsbetalingen udbetales dog i forbindelse  

 med effektivt arbejde under rådighedstjeneste, herunder også for de første 8  

 timers effektivt arbejde under en døgnvagt.
Tillægsbetaling, som under særlige betingelser udløses for timer på  

 lørdage før kl. 14 og på mandage mellem kl. 4 og 6, jf. stk. 8 nr. 2 og 3,  

 kan ikke komme til udbetaling i forbindelse med rådighedstjeneste, herunder  

 under effektivt arbejde.
Endvidere vil rådighedstjeneste på lørdage efter kl.  

 14 ikke kunne danne grundlag for udbetaling af tillægsbetaling for  

 normaltjeneste forud for kl. 14.
 ad stk. 9.
Tillægsbetaling for tjeneste mellem kl. 17 og 6 kan ikke ydes under  

 radighedstjeneste uden effektivt arbejde.
Tillægsbetalingen udbetales dog i  

 forbindelse med effektivt arbejde under rådighedstjeneste, der falder inden  

 for nævnte tidsrum, herunder de første 8 timers effektivt arbejde under en  

 døgnvagt.
 ad stk. 10.
 Betegnelsen »ergoterapeut, hvis normale tjeneste unddrager sig  

 kontrol« tager specielt sigte i § 3, stk. 3, nr. 1, omhandlede  

 »eneergoterapeuter« og de i § 2, nr. 6, omhandlede  

 sagsbehandlerergoterapeuter.
 Bestemmelserne vedrørende tjeneste på 1. maj, grundlovs-, juleaftens- og  

 nytårsaftensdag er optaget i protokollat nr. 3.
 ad § 11. Rådighedstjeneste (vagt).
 ad stk. 1.
 Med mindre der er tale om en døgnvagt, forudsættes det, at der forud for  

 en rådighedstjeneste har været afviklet normaltjeneste, der udgør mellem 7 og  

 8 1/2 time.
I forbindelse med vagt fra hjemmet vurderer institutionen, om der anvendes  

 for lang tid til transport ved tilkaldelse.
Såfremt dette er tilfældet, må  

 institutionen overveje enten en ændring af vagtarten eller en tilladelse for  

 det vagthavende personale til at anvende en hurtigere transportform (f.eks.  

 godtgørelse for benyttelse af eget befordringsmiddel, taxi e.l.). Omtalte  

 tilladelse for det vagthavende personale til at anvende en hurtigere  

 transportform forudsættes også at gælde ved tilbagetransport til hjemmet.
 Vagtværelser bør opfylde nedenstående minimumskrav:
Et vagtværelse skal være forsynet med sove-, læse- og skriveplads samt  

 skabsplads efter tidssvarende standard.
Desuden skal vagtværelset være  

 forsynet med telefon, vagtværelset må ikke om dagen benyttes til andre  

 formål, og værelset samt skabe skal være aflåselige.
Toilet skal være let  

 tilgængeligt, og der skal gives lettest mulig adgang til bad på  

 institutionen.
Endvidere skal der være adgang til tekøkken og køleskab.
 I forbindelse med projektering af nye vagtværelser forudsættes det, at  

 disse vagtværelsers standard er ensartet for personalegrupper, som pålægges  

 rådighedstjeneste fra vagtværelse pa samme institution.
 ad stk. 2.
 En døgnvagt anses for hørende til det kalenderdøgn, hvori de fleste timer  

 falder.
 ad stk. 3 og 4.
Rådighedstjeneste indregnes i den gennemsnitlige ugentlige arbejdstid pa  

 39 timer (pr. 1. september 1988 38 timer og pr. 1. september 1990 37 timer)  

 med de angivne værdier.
For personale, der er pålagt rådighedstjeneste, vil  

 arbejdstidstilrettelæggelsen således ske ved en kombination af  

 arbejdstidsbestemmelserne i § 10, stk. 1, om normaltjeneste og nærværende  

 bestemmelse.
 Tildeling af ekstra rådighedstjeneste omregnes til normaltimer og  

 honoreres som overarbejde under iagttagelse af bestemmelserne i § 10, stk. 4.
 ad stk. 6.
 Længden af et opkald beregnes fra tilkaldelsen til afslutningen af  

 arbejdet.
Opkald honoreres som overarbejde.
Afvikles opkald med frihed, reduceres  

 den indtjente frihed med 1/3 time (rådighedstjeneste I) og 3/4 time  

 (rådighedstjeneste II) pr. opkaldstime.
Afvikles opkald med betaling,  

 reduceres denne med 1/3 (rådighedstjeneste I) og 3/4 (rådighedstjeneste II)  

 af den for pågældende gældende timeløn (beregnet som anført i § 21, stk. 1 og  

 2, for beregning af timeløn i dagtjeneste) pr. opkaldstime.
 For opkaldstimer ydes søndags/søgnehelligdagsgodtgørelse, jf. § 10, stk.  

 7, tillægsbetaling for tjeneste på lørdage fra kl. 14 til kl. 24 og mandage  

 fra kl. 00 til kl. 04, jf. § 10, stk. 8 nr. 1, samt betaling for tjeneste  

 mellem kl. 17 og 6, jf. § 10, stk. 9, såfremt opkaldene finder sted i de  

 herfor relevante tidsrum.
 ad stk. 7.
 Længden af opkald under døgnvagt beregnes som under ad stk. 6, 1. afsnit  

 anført.
 Døgnvagt indebærer pligt til udførelse af indtil 8 timers opkald uden  

 særskilt vederlægge1se.
 Opkald ud over 8 timer honoreres som overarbejde. (Der foretages ingen  

 reduktion som under ad stk. 6 anført).
 For opkaldstimer under døgnvagt, herunder for de første 8 timers opkald,  

 ydes godtgørelse for tjeneste på søndage/søgnehelligdage og på  

 lørdage/mandage samt for tjeneste mellem kl. 17 og 6 som anført under ad stk.  

 6.
 I forbindelse med en døgnvagt i søndags/søgnehelligdagsdøgnet ydes dog  

 under alle omstændigheder søndagsgodtgørelse for 8 timer.
 ad stk. 8.
 Det skal tilstræbes ikke at pålægge de ansatte dagtjeneste eller døgnvagt  

 i tilslutning til en rådighedstjeneste.
 I tilslutning til rådighedstjeneste af mere belastende karakter (se  

 arbejdsmiljøafta1ens pkt. 4) må dagtjeneste eller døgnvagt ikke planlægges.
 Såfremt en rådighedstjeneste af mindre belastende karakter i enkeltstående  

 situationer bliver så opkaldsbelastet, at den anførte hviletid ikke har  

 kunnet overholdes, skal den ansatte ikke tiltræde den efterfølgende  

 dagtjeneste eller døgnvagt, før der er forløbet 8 timer efter afslutningen af  

 sidste opkald.
Hviletidstimer af denne art, hvor den ansatte ifølge tjenesteplanen skulle  

 have arbejdet, betales af den ansatte ved reduktion i arbejdstidsopgørelsen  

 eller ved en nedskrivning af de konti, som vedrører opsparet frihed for  

 udført særlig tjeneste, med det antal timer, hvori den ansatte ifølge  

 tjenesteplanen skulle have arbejdet.
For døgnvagter omregnes rådighedstimerne  

 til normaltimer efter bestemmelser i stk. 3.
 ad § 13. Ferie.
 ad stk. 1.
Ferie kan kun afvikles i hele arbejdsfri dage.
Beregnes optjent ferie til  

 brøkdel af en dag, skal en halv dag eller mere regnes som en fu1d feriedag,  

 medens mindre brøkde1e af en dag ikke medregnes.
 Brøkdele af feriedage vil ikke kunne sammenlægges med værdien af  

 normaltjeneste/frihed for udført særlig tjeneste.
 ad § 14. Ansættelsesbrev.
Bestemmelsen om ansættelsesbrev med angivelse af tjenestested betyder, at  

 tjenestestedet skal svare til det i stillingsopslaget angivne.
Det  

 henstilles, at oplysninger om specielt aftalte arbejdstidsforhold (f.eks.  

 fast aften- og nattjeneste) optages i ansættelsesbrevet, samt at der for  

 deltidsbeskæftiget personale optages oplysninger om den aftalte faste  

 arbejdstid.
 ad § 15. Sygdom.
Sygdomsforfald skal anmeldes til tjenestestedet uden ugrundet ophold.
Det  

 påhviler herefter den ansatte at sørge for, at tjenestestedet inden  

 arbejdstidens begyndelse på den første sygedag eller snarest muligt derefter  

 modtager meddelelse om sygdomsforfaldet.
Det påhvi1er den ansatte at præstere dokumentation for sygdomsforfald.
Som  

 en forsøgsordning vil dokumentation i lighed med de ordninger, der er aftalt  

 for tjenestemænd og for personale ansat inden for det private arbejdsmarked,  

 som hovedregel bestå i en af den ansatte underskrevet erklæring indeholdende  

 oplysninger om, at pågældende er uarbejdsdygtig på grund af sygdom, og om  

 sygdommen forventes at blive af kortere eller længere varighed.
 Opmærksomheden henledes på, at der ved dokumentation af sygdom og  

 sygelistens førelse ikke kan kræves oplysning om sygdommens art.
Lægeattest - i form af den sædvanlige afkrydsningsformular - bør normalt  

 kun forlanges anvendt til dokumentation, såfremt den ansattes forudgående  

 sygemeldingers antal og/eller karakter taler derfor.
For fraværelser under 4  

 dage kræves i så fald som hidtil en skriftlig anmodning til lægen om  

 udstedelse af lægeattest.
Denne attest betales af den ansatte.
Der er endvidere adgang til at forlange en attest fra den ansattes læge  

 eller specialist om sygdommens forventede varighed.
Denne udtalelse kan  

 forlanges efter 14 dages sygdom og betales af tjenestestedet.
 De for tjenestemænd anvendte blanketter til brug ved afgivelse af  

 erklæring om sygdomsforfald og ved fremskaffelse af lægeattest om sygdommens  

 forventede varighed anvendes også for overenskomstansatte.
 Såfremt tjenestesforholdet er ophørt, som følge af at pågældende har haft  

 mere end 120 sygedage inden for 12 på hinanden følgende måneder, henstilles  

 det, at genansættelse finder sted, når den pågældende på ny bliver  

 tjenstdygtig.
En ansats anmodning om tjenestefrihed til pasning af sygt mindreårigt,  

 hjemmeværende barn kan imødekommes, når hensynet til barnets forhold gør  

 dette nødvendigt, og forholdene på tjenestestedet tillader det.
Ordningen er  

 etableret således, at der på barnets 1. sygedag i fornødent omfang kan gives  

 delvis eller hel tjenestefrihed uden lønafkortning.
Sygelister suppleres med  

 oplysninger om fravær på grund af børns sygdom.
Det bemærkes, at en ansats  

 adgang til at benytte ordningen kan inddrages ved misbrug.
 ad § 16. Fravær fra tjenesten i forbindelse med graviditet, barsel og  

 adoption.
 ad stk. 2.
 Opmærksomheden henledes på, at ansatte, der i henhold til stk. 2. har  

 tjenestefrihed uden løn efter udløbet af 14-ugers-perioden optjener  

 lønanciennitet, men ikke ret til ferie med løn.
 ad § 19. Tjenestefrihed.
 Ansatte har endvidere ret til tjenestefrihed uden løn til de formål og af  

 den varighed, der er nævnt i Finansministeriets bekendtgørelse nr. 851 af 28.  

 november 1986 om ret for tjenestemænd til tjenestefrihed uden løn til nærmere  

 afgrænsede formål.
 Ergoterapeutstuderende, der har afsluttet uddannelsens 4. semester, og som  

 i perioder, hvor skolerne har lukket på grund af ferie, ansættes i vikariat i  

 ergoterapeutstilling, aflønnes med timeløn, beregnet på grundlag af den for  

 tjenestemænd på skalatrin 8 gældende årsløn (pr. 1. september 1988 - 1/1976  

 og pr. 1. september 1990 1/1924).
 Det er aftalt, at de tillidsmandsregler, der er vedtaget den 11. december  

 1972 mellem Amtsrådsforeningen i Danmark og en række organisationer for  

 personale beskæftiget i amtskommuner tilsluttet Amtsrådsforeningen i Danmark,  

 i indeværende overenskomstperiode finder tilsvarende anvendelse på  

 ergoterapeuter ansat ved statens institutioner i henhold til nærværende  

 overenskomst.
 Eventuelle tvivlsspørgsmål vedrørende overenskomsten forventes forelagt  

 Finansministeriet.
P.
M.
V.
E.
B.
Lasse Møhl Overenskomst vedrørende løn- og arbejdsforhold for ergoterapeuter.
 § 1.  Overenskomstens område.
 Stk. 1.  Overenskomsten omfatter personer, der ansættes  

 som ergoterapeuter.
Stk. 2.  Overenskomsten gælder ved sygehuse og  

 institutioner Stk. 3.  Overenskomsten omfatter ikke medarbejdere, der  

 er ansat i Grønland.
 Afsnit I:
 Månedslønnede ergoterapeuter.
 § 2.  Stillingernes art.
 Ergoterapeuter ansættes som:
 Ved underordnede forstås det normerede antal personale  

 (fuldtidsbeskæftigede), som direkte er underlagt den ledende ergoterapeut, og  

 som beskæftiges ved behandlingen at patienter.
 Lønnen beregnes som 100/95 af de i de i stk. 2 nævnte aftaler indeholdte  

 pensionsgivende lønbestanddele af lønnen på det enkelte skalatrin, hvortil  

 lægges de ikke-pensionsgivende lønbestanddele.
 Oprykning til nyt løntrin sker efter 2 års beskæftigelse på hvert  

 skalatrin.
 Stk. 2.  Årslønnen på de enkelte skalatrin fastsættes og  

 reguleres som anført i de til enhver tid gældende aftaler om  

 tjenestemandslønninger m.v., jf. dog § 29, stk. 2.
Stk. 3 Stk. 4.  For deltidsbeskæftigede reduceres lønnen i  

 forhold til den nedsatte arbejdstid.
§ 4.  Lønanciennitet Stk. 1.  Aftale om lønanciennitet m.v. for kommunalt  

 ansatte med aflønning efter tjenestemandslønsystemet gælder for  

 ergoterapeuter, jf. dog stk. 2-5.
 Stk. 2.  For ergotarapeuter aflønnet efter lønrammen  

 bestående af skalatrinene 17, 19, 21, 23, 24 (fra 1. april 1988 skalatrinene  

 17, 19, 21, 23, 25) medregnes som lønanciennitet:
 såfremt overenskomstens parter i hvert enkelt tilfælde er enige.
 Stk. 3.  For ergoterapeuter, der har været beskæftiget  

 forud for 1. april 1984, foretages følgende ændringer i den lønanciennitet,  

 der er beregnet i henhold til stk. 2:
 Stk. 4.  Fastsættelse af lønanciennitet ved ansættelse i  

 stillinger med højere aflønning end den i stk. 2 omtalte lønramme finder sted  

 efter de for tjenestemænd gældende bestemmelser.
Stk. 5.  Ved en ergoterapeuts fratræden er institutionen  

 pligtig at udstede anciennitetskort.
Dette kort er ergoterapeuten pligtig at  

 forevise ved tiltrædelse af et nyt ansættelsesforhold.
 § 5.  Pension.
Stk. 1.  Som bidrag til den ansattes pensionsordning  

 betaler vedkommende institution 10 pct. af de i § 3 nævnte lønninger, bortset  

 fra de ikke-pensionsgivende lønbestanddele.
Endvidere tilbageholder  

 institutionen i den ansattes løn et beløb på 5 pct. af de samme lønningsdele.  

 Pensionsbidragene indbetales af institutionen til Pensionskassen for  

 ergoterapeuter og fysioterapeuter, og pension ydes i henhold til kassens  

 vedtægter.
 Stk. 2.  Der tilkommer ud over de i stk. 1 nævnte  

 pensionsbidrag ikke de ansatte nogen i deres ansættelse begrundet ret til  

 pension eller understøttelse fra arbejdsgiveren.
 Stk. 3.  For ansatte, der ved ansættelsen er fyldt 60  

 år, og som jf. § 3, stk. 2, i pensionskassevedtægten ikke ønsker optagelse i  

 pensionskassen, ydes der ikke tilskud til og foretages der ikke fradrag i  

 lønnen som i stk. 1 anført.
 § 6.  Lønudbetaling.
Lønnen udbetales månedsvis bagud, og der tilstilledes den ansatte en  

 specificeret oversigt over det udbetalte beløb.
Samtidig med udbetalingen af  

 lønnen indbetaler vedkommende institution såvel sit som den ansattes  

 pensionsbidrag til pensionskassen.
 § 7.  Midlertidig tjeneste i højere stilling.
Under midlertidig tjeneste i højere stilling finder de for tjenestemænd  

 herom gældende regler anvendelse.
Betalingen beregnes på grundlag af  

 lønningerne efter § 3, jf. § 5, stk. 1, 2. punktum.
 § 8.  Tjenestedragt.
Der ydes de ansatte fri tjenestedragt.
Hvor dette undtagelsesvis ikke  

 lader sig gøre, eller hvor det af behandlingsmæssige grunde pålægges de  

 ansatte at benytte eget tøj, ydes en kontant erstatning herfor på 1.764 kr.  

 årlig eller, hvis der ydes fri vask, 840 kr. årlig.
 § 9.  Bolig.
Stk. 1.  De ansatte har ikke ret til bolig ved  

 institutionens foranstaltning og har ej heller - bortset fra de i stk. 9  

 nævnte tilfælde - pligt til at bebo en bolig, som institutionen måtte stille  

 til rådighed.
Ansatte har ej heller ret til kosten på institutionen eller  

 pligt til at deltage i kostforplejningen.
En ansat, der har taget bopæl i en  

 bolig, der stilles til rådighed af institutionen, kan dog kun fraflytte denne  

 bolig efter opsigelse af boligforholdet med 3 måneders varsel (medmindre  

 pågældende opsiger sin stilling).
 Stk. 2.  Såfremt der ydes bolig, er betalingen og  

 vilkårene herfor følgende:
 Huslejen kan dog ikke overstige den leje, som institutionen betaler for  

 den pågældende lejlighed.
 Stk. 3.  Medarbejdere med selvstændig lejlighed skal  

 selv betale for varme, teknisk strøm, lys og gas samt skal selv sørge for  

 rengøring, vask, møblering og sengelinned.
 Stk. 4.  Såfremt en ansat selv ønsker at bebo en  

 lejlighed med to eller flere værelser, der har et bruttoareal på over 55 m2,  

 betaler pågældende - foruden lejen for 1 1/2 værelses lejlighed efter stk. 2  

 - en tillægsleje, der beregnes efter pågældende ejendoms m2-pris for hver m2,  

 som lejligheden indeholder over 55 m2.
Stk. 5.  Såfremt det er institutionen, der ønsker, at en  

 ansat skal bebo en lejlighed af den i stk. 4 nævnte art, skal pågældende dog  

 kun betale en tillægsleje til prisen for 1 1/2 værelses lejlighed beregnet  

 pr. m2, dog højst indtil 70 m2 For lejligheder beliggende i:
 Stk. 6.  Såfremt en ansat bebor en lejlighed eller et  

 eller flere værelser uden selvstændigt køkken og toilet med bad, betales  

 herfor i overensstemmelse med statens regler om betaling for værelser med lys  

 og varme samt vask.
 Stk. 7.  De i stk. 2 og 5 anførte huslejebeløb reguleres  

 hver 1. april, således at beløbene forhøjes eller nedsættes med den i  

 »Statistiske efterretninger« offentliggjorte procentvise ændring  

 for det sidste år for hovedgruppen »bolig« i reguleringspristallet  

 (januar 1980 = 100).
 Stk. 8.  For lejligheder, der efter 1. oktober 1970  

 første gang udlejes af institutionen, fastsættes huslejen efter forhandling  

 mellem overenskomstens parter.
Stk. 9.  Såfremt det pålægges medarbejderen at bebo en  

 tjenestebolig (hvorved forstås en selvstændig lejlighed), sker fradraget i  

 overensstemmelse med statens regler for tjenesteboliger.
Pligt til at bebo en  

 tjenestebolig kan kun pålægges i tilfælde, hvor overenskomstens parter er  

 enige om, at dette er nødvendigt.
 Stk. 10.  Såfremt det pålægges en medarbejder at gøre  

 midlertidig tjeneste ved en anden institution end den institution, hvor  

 pågældende er ansat - hvorved det forudsættes, at medarbejderen har udgifter  

 ved opretholdelse af sin faste bolig - stilles der gratis logi til rådighed  

 på det midlertidige tjenestested.
 § 10.  Arbejdstid.
Stk. 1 Arbejdstidens fordeling på ugens enkelte dage fastsætte af institutionen  

 under hensyn til dennes arbejdsgang.
Normaltjeneste kan tilrettelægges og afvikles ud fra, at den daglige  

 normaltjeneste udgør mellem 7 og 81/2 time.
Normaltjenesten kan udgøre mindre  

 end 7 timer på dage i tilslutning til afvikling af frihedsperioder, der  

 omfattes af bestemmelserne i stk. 4, nr. 2. Disse tjenester anvendes  

 fortrinsvis til afvikling af frihed for udført særlig tjeneste, jf. nr. 3, 2.  

 sætning.
 Mellem institutionen og tillidsrepræsentanten/Ergoterapeutforeningen kan  

 det aftales, at den daglige normaltjeneste udvides med indtil 1 time og/eller  

 nedsættes med indtil 2 timer.
 Normaltjeneste ud over den fastsatte daglige eller ud over en særlig  

 aftalt daglig arbejdstidsnorm betragtes som overarbejde.
 Ved aften- og nattjeneste forstås tjeneste påbegyndt kl. 14 eller senere,  

 og som strækker sig ud over kl. 17. Bestemmelsen gælder for samtlige dage  

 (hverdage, søn- og helligdage), men ikke for overarbejde, rådighedstjeneste  

 og døgnvagter.
 Den indtjente frihed afvikles ved tildeling af hele arbejdsfri dage,  

 d.v.s. dage, på hvilke der efter tjenesteliste eller lignende skulle have  

 været udført tjeneste.
 Ved tildeling af arbejdsfri dage nedsættes den indtjente frihed med det  

 antal timer, i hvilke der efter tjenesteliste eller lignende skulle have  

 været udført arbejde de pågældende dage.
 Ved omlagte timer forstås timer, hvor den ansatte ifølge tjenestelisten  

 ikke skulle være i tjeneste, men som efter ændringen bliver  

 normaltjenestetimer.
Stk. 2.  Overarbejde søges godtgjort med fritid, der  

 skal være af samme varighed som det præsterede overarbejde med tillæg af  

 50pct. afrundet opad til hele timer.
Såfremt erstatning med frihed ikke er  

 givet ved udgangen af den 3. måned, der følger efter den, i hvilken  

 overarbejdet er præsteret, betales dette med et beløb beregnet efter de  

 regler, som i overenskomstperioden er gældende vedrørende overarbejdsvederlag  

 til statens tjenestemænd.
Mellem en institution og tillidsrepræsentanten/  

 Ergoterapeutforeningen kan der i tilfælde, hvor afspadsering ikke kan finde  

 sted, træffes aftale om, at udbetaling finder sted på et tidligere tidspunkt  

 end oven for anført.
Når en ansat tilsiges til at udføre overarbejde, skal dette meddeles dagen  

 forud.
For manglende varsel til overarbejde ud over 1 time ydes et tillæg på  

 14,15 kr. (fra 1. april 1988 18 kr.).
Stk. 3.  Deltidsbeskæftigede, som ud over den med  

 pågældende aftalte faste arbejdstid udfører tjeneste, der ikke betragtes som  

 overarbejde, honoreres med tilsvarende frihed.
Såfremt friheden ikke er givet  

 ved udgangen af den 3. måned, der fø1ger efter den, i hvilken arbejdet er  

 præsteret, betales dette med normal timeløn uden tillæg.
Mellem en  

 institution og en personalegruppes tillidsrepræsentant kan der i de tilfælde,  

 hvor afspadsering ikke kan finde sted, træffes aftale om, at udbetaling  

 finder sted på et tidligere tidspunkt end ovenfor anført.
Deltidsansatte omfattes ikke af bestemmelsen om den daglige tjenestes  

 mindsteværdi, jf. stk. 1, nr. 1, afsnit 2, 2. punktum.
Tjeneste, der falder  

 uden for institutionens daglige arbejdstidsnorm, jf. stk. 1, nr. 1, afsnit 4,  

 betragtes som overarbejde.
Når en deltidsbeskæftiget tilsiges til at udføre merarbejde, skal dette  

 meddeles dagen forud.
For manglende varsel til merarbejde ud over 1 time ydes  

 et tillæg på 14,15 kr. (fra 1. april 1988 18 kr.).
 Stk. 4.  Der ydes et ugentligt fridøgn, i hvilket  

 medarbejderen ikke kan pålægges rådighedstjeneste, jf. § 11.
 Stk. 5.  Personalet er berettiget til frihed på de uden  

 for søndage faldende helligdage (søgnehelligdage) eller til erstatning herfor  

 i form af anden frihed.
 Dette gælder dog ikke i følgende situationer:
Stk. 6.  Til ansatte, der uden at være pålagt  

 rådighedstjeneste, jf. § ll, opkaldes til tjeneste uden for den normale  

 arbejdstid, ydes der betaling som for overarbejde, jf. stk. 2, 1. afsnit, dog  

 mindst for 3 timer.
Der kan for flere opkald inden for 3 timer kun ydes  

 overarbejdsbetaling for 3 timer.
For arbejde ud over 3 timer ydes  

 overarbejdsbetaling pr. påbegyndt time.
Såfremt opkald finder sted i en periode, der er omfattet af stk. 4,  

 afvikles opkaldet efter disse bestemmelser.
Flere opkald inden for 6 timer  

 efter første opkald honoreres ikke yderligere.
Såfremt næste opkald finder  

 sted mere end 6 timer efter første opkald, ydes betaling i henhold til  

 bestemmelserne i første afsnit.
 Stk. 7.  For tjeneste på søndage og de uden for søndage  

 faldende helligdage, ydes der 1/2 times frihed for hver times tjeneste.  

 Såfremt der ikke er ydet erstatningsfrihed inden udgangen af den 3. måned,  

 der følger efter den, i hvilken søndags/søgnehelligdagstjenesten er  

 præsteret, ydes der en godtgørelse svarende til 50 pct. af timelønnen i  

 dagtjeneste beregnet som anført i § 21, stk. 1. Mellem en institution og  

 tillidsrepræsentanten/Ergoterapeutforeningen kan der i tilfælde, hvor  

 afspadsering ikke kan finde sted, træffes aftale om, at udbetaling finder  

 sted på et tidligere tidspunkt end ovenfor anført.
 Godtgørelsen beregnes pr. påbegyndt halve time.
 Nævnte godtgørelse ydes også for overarbejdstimer, jf. stk. 2, som falder  

 på nævnte dage.
 Til ansatte (bortset fra personale ansat til søndagstjeneste), som i løbet  

 af et kvartal (januar - marts, april - juni, juli - september, oktober -  

 december) pålægges at udføre tjeneste på flere end 6 søndage, betales der for  

 tjeneste på de overskydende søndage yderligere en særlig godtgørelse svarende  

 til halvdelen af den normale godtgørelse, jf. afsnit 1.
Stk. 8 Tillægsbetalingen beregnes pr. påbegyndt halve time.
Nævnte  

 tillægsbetaling ydes også for overarbejdstimer, jf. stk. 2, som falder inden  

 for nævnte tidsrum.
Stk. 9.  Ansatte, som efter tjenstlig ordre udfører  

 arbejde mellem kl. 17 og 6, får herfor en tillægsbetaling på 12,26 kr. (fra  

 1. april 1988 12,68 kr.) pr. time.
For hver fulde 3 points udsving i  

 reguleringspristallet ud over 124 (januar 1980 = 100) forhøjes eller  

 nedsættes nævnte beløb med 11 øre.
Regulering sker på grundlag af  

 reguleringspristallet for januar og juli for tidsrummene henholdsvis 1. april  

 - 30. september og 1. oktober - 31. marts.
 Tillægsbetalingen beregnes pr. påbegyndt halve time.
 Nævnte tillægsbetaling ydes også for overarbejdstimer, jf. stk. 2, som  

 falder inden for nævnte tidsrum.
 Til personale, som i løbet af et kvartal (januar - marts, april - juni,  

 juli - september, oktober - december) pålægges at udføre flere end 31 aften-  

 og/eller nattjenester, ydes der for de overskydende tjenester for arbejde  

 mellem kl. 17 og 6 yderligere en særlig tillægsbetaling svarende til  

 halvdelen af den normale tillægsbetaling, jf. afsnit 1. Bestemmelsen gælder  

 ikke for ansatte, der udelukkende ansættes til at udføre aften- og/eller  

 nattjeneste.
 Stk. 10.  Reglerne i stk. 1 og 2 gælder ikke for ledende  

 ergoterapeuter eller for ergoterapeuter, hvis normale tjeneste unddrager sig  

 kontrol.
 § 11.  Rådighedstjeneste (vagt).
 Stk. 1.  Personalet kan pålægges rådighedstjeneste af  

 følgende arter:
 Medarbejderen har pligt til at give møde omgående efter tilkaldelse.
 Stk. 2.  Personalet kan endvidere pålægges  

 rådighedstjeneste af de i stk. 1 nævnte arter i et fuldt døgn (døgnvagt) på  

 dage, hvor der ikke er fuldt dagarbejde.
 Stk. 3.  Rådighedstjeneste (bortset fra døgnvagter, jf.  

 stk. 4) indgår i den gennemsnitlige ugentlige arbejdstid, jf. § 10, stk. 1,  

 nr. 1, med følgende værdier:
 Vagt I: 1/3 time.
 Vagt II: 3/4 time.
 Stk. 4.  Døgnvagter indgår i den gennemsnitlige  

 ugentlige arbejdstid, jf. § 10, stk. 1, nr. 1, med følgende værdier:
 Vagt I: 14 timer.
 Vagt II: 20 timer.
Stk. 5.  Såfremt der for ansatte, der ikke er ansat som  

 afløsningspersonale, må ændres i tjenesternes placering i forhold til den i  

 tjenesteliste fastlagte, skal der gives et varsel på mindst 72 timer.
Hvis  

 dette varsel ikke overholdes, ydes der pr. rådighedstime, herunder timer med  

 effektivt arbejde, en godtgørelse svarende til halvdelen af den i § 10, stk.  

 1, nr. 4, omhandlede godtgørelse.
Stk. 6.  For den tid, beregnet fra tilkaldelsen, i  

 hvilken der under rådighedstjenesten (bortset fra døgnvagter, jf. stk. 7)  

 udføres effektivt arbejde, ydes der frihed som for overarbejde eller  

 overarbejdsbetaling, jf. § 10, stk. 2, 1. afsnit, reduceret med de i stk. 3  

 nævnte værdier.
Endvidere finder bestemmelserne i § 10, stk. 7-9, anvendelse.
Hvert opkald tæller som mindst 1 times arbejde.
Opkald honoreres pr.  

 påbegyndt time, i hvilken effektivt arbejde udføres.
Der kan for flere opkald  

 inden for samme time kun ydes frihed som for overarbejde eller  

 overarbejdsbetaling for en time.
 Stk. 7.  For døgnvagter, jf. stk. 2, gælder følgende  

 regler:
 Stk. 8.  Ved udarbejdelsen af den i § 10, stk. 1, nr. 3,  

 nævnte tjenesteliste skal det tilstræbes, at personalet ikke umiddelbart  

 efter udført rådighedstjeneste pålægges normaltjeneste i form af dagtjeneste  

 eller døgnvagt.
 Såfremt de ansatte alligevel pålægges normaltjeneste i form af dagtjeneste  

 eller døgnvagt i tilslutning til en rådighedstjenestes ophør, og de  

 pågældende ikke under rådighedstjenesten har haft en hviletid, der har  

 udgjort mindst halvdelen af rådighedstimerne (for døgnvagter dog 11 timer),  

 hvoraf mindst 4 timer skal falde i tidsrummet mellem kl. 23 og den  

 efterfølgende tjenestes påbegyndelse, jf. aftale af 19. maj 1981, indgået i  

 henhold til kapitel 4 i arbejdsministeriets bekendtgørelse om hviletid og  

 fridøgn af 15. august 1980, skal de pågældende ikke tiltræde dagtjenesten  

 eller døgnvagten, før der er opnået 8 timers sammenhængende hvile efter  

 afslutningen af arbejdet i sidste opkald under rådighedstjenesten.
For de timer, hvori de pågældende af denne grund er fraværende den  

 følgende dag, foretages der et tidsfradrag for hver time, den ansatte skulle  

 have udført tjeneste.
For døgnvagter sker fradraget dog med de værdier pr.  

 time, som er anført i nærværende bestemmelses stk. 3. Fradraget foretages i  

 arbejdstidsopgørelsen eller i opgørelsen for overarbejdstimer m.v.
 Den i 2. afsnit omhandlede hviletid under rådighedstjeneste udgør antallet  

 af rådighedstimer med fradrag af opkald, beregnet som anført i stk. 6, 2.  

 afsnit.
 § 12.  Undervisning.
 Stk. 1.  Ergoterapeuter er berettiget til særlig  

 betaling for undervisning af sygeplejeelever, sygehjælperelever samt  

 sygehusportører under tillæring og for forberedelse af sådan undervisning  

 efter følgende regler:
 Stk. 2.  Betalingen ydes som timeløn med 140,48 kr.  

 (niveau 1/10 1984).
 Stk. 3.  Stileretning honoreres således at retning af 6  

 stile betales som 1 undervisningstime.
 § 13.  Ferie.
 Stk. 1.  Månedslønnet personale, der er ansat i henhold  

 til nærværende overenskomst, er omfattet af lov nr. 273 af 4. juni 1970 om  

 ferie med senere ændringer.
 Bortset fra eet af de kalenderdøgn, som er en del af en frihedsperiode  

 omkring et ugentligt fridøgn, betragtes øvrige dage som feriedage.
 Der kan ikke foretages fradrag i lønnen i forbindelse med afvikling af  

 ferie for personale, der har været knyttet til institutionen i hele  

 optjeningsåret, jf. dog stk. 2 og ferielovens § 14, stk. 2.
Stk. 2.  Til ansatte, der er berettiget til ferie med  

 løn, og som ved feriens afholdelse har en anden fast arbejdstid end i  

 foregående kalenderår (optjeningsår), ydes ferielønnen med samme brøkdel, som  

 tjenesten i det foregående kalenderår (optjeningsår) har andraget.
Såfremt  

 der i optjeningsåret har været periodevise ændringer i den faste arbejdstid,  

 tages der ved ferielønnens beregning alene hensyn til arbejdstidsændringer af  

 1 måneds varighed og derover.
 Stk. 3.  Til månedslønnet personale, der holder ferie  

 med løn, ydes en særlig feriegodtgørelse på 1 1/2 pct., der træder i stedet  

 for det i ferielovens § 14, stk. 1, omhandlede ferietillæg på 1pct.
 Godtgørelsen beregnes af samtlige de i optjeningsåret (1/1 - 31/12)  

 oppebårne indkomstskattepligtige beløb for tjenstligt arbejde med fradrag af  

 pensionsbidrag efter § 5, stk. 1, 2. punktum, og udbetalt særlig  

 feriegodtgørelse.
 Om godtgørelsens beregning og udbetaling henvises til de for tjenestemænd  

 gældende regler.
 Stk. 4.  Til deltidsbeskæftigede, som ud over den faste  

 arbejdstid udfører tjeneste, der ikke hetragtes som overarbejde, og som ikke  

 er omfattet af den i stk. 2 anførte bestemmelse, ydes der for denne tjeneste  

 alene feriegodtgørelse med 12 1/2 pct..
 § 14.  Ansættelsesbrev.
 Månedslønnede modtager - før tiltrædelsen - et ansættelsesbrev med  

 angivelse af tjenestestedet.
 § 15.  Sygdom.
Månedslønnede oppebærer løn under sygdom i henhold til lov nr. 261 af 9.  

 juni 1948 om retsforholdet mellem arbejdsgivere og funktionærer  

 (funktionærloven) med senere ændringer.
Den i nævnte lovs § 5, stk. 2,  

 anførte regel om opsigelse med en måneds varsel til den 1. i en måned efter  

 120 dages sygefravær inden for 12 på hinanden følgende måneder optages i  

 ansættelsesbrevet.
 § 16.  Fravær fra tjenesten i forbindelse med  

 graviditet, barsel og adoption.
 Stk. 1.  Med henblik på institutionens tilrettelæggelse  

 af arbejdet skal medarbejderen senest 3 måneder før det forventede  

 fødselstidspunkt give oplysninger om, hvornår hun påregner at begynde sin  

 barselorlov.
Stk. 2.  Under fravær fra tjenesten på grund af  

 svangerskab og fødsel er pågældende berettiget til sædvanlig løn fra det  

 tidspunkt, da der skønnes at være 8 uger til fødslen, og i indtil 14 uger i  

 alt.
Såfremt den ansatte ønsker det, gives der fra udløbet af 14-ugers  

 perioden tjenestefrihed uden løn i henhold til lov om barselorlov m.v.
 Stk. 3.  Tidspunktet for forventet fødsel skal på  

 forlangende dokumenteres f.eks. ved kort fra svangerskabsundersøgelsen.
 Stk. 4.  Fravær inden for det tidsrum, i hvilket den  

 pågældende efter stk. 2 er berettiget til sædvanlig løn, betragtes ikke som  

 sygdomsforfald, medmindre det godtgøres ved lægeattest, at  

 arbejdsudygtigheden har anden årsag end svangerskab og/eller fødsel.  

 Sygdomsforfald kan ikke bevirke, at perioden efter stk. 2 løber længere end  

 til 14 uger fra fødslen.
 Stk. 5.  Fravær uden for det i stk. 2 nævnte tidsrum  

 betragtes som sygdomsforfald og noteres i overensstemmelse med de herom  

 gældende regler.
 Stk. 6.  En medarbejder, der i forbindelse med barnets  

 ophold på sygehus genoptager arbejdet inden den i stk. 2, 1. sætning, omtalte  

 14 ugers periodes udløb, har ret til fravær fra arbejdet med sædvanlig løn  

 for den del af perioden, der var tilbage ved arbejdets genoptagelse, såfremt  

 hun i tilknytning til barnets udskrivelse på ny er fraværende fra arbejdet,  

 og udskrivelsen finder sted inden 6 måneder fra fødslen.
 Stk. 7.  Lægeattester, der forlanges i henhold til stk.  

 4, betales af den ansatte.
 Stk. 8.  Medarbejdere har ret til fravær fra arbejdet i  

 forbindelse med adoption efter reglerne herom i lov om barselorlov m.v.
 Hvis en medarbejder i anledning af adoption har ret til dagpenge efter  

 dagpengeloven, er pågældende under fravær fra arbejdet berettiget til  

 sædvanlig løn i 14 uger regnet fra modtagelsen af barnet.
 Bestemmelsen i stk. 6 finder tilsvarende anvendelse i forbindelse med  

 adoption.
 § 17.  Værnepligt.
 Under indkaldelse til aftjening af værnepligt gælder reglerne i  

 funktionærloven, jf. dog § 4.
 § 18.  Efterløn.
 Der ydes efterladte efterløn i henhold til funktionærloven.
 § 19.  Tjenestefrihed.
 Der kan gives adgang til ekstraordinær tjenestefrihed uden løn i tilfælde,  

 hvor det er foreneligt med tjenestens tarv.
Tjenestefrihed kan gives i indtil 5 år.
Ansættelsesmyndigheden har  

 ansvaret for, at der er en stilling ledig til den pågældende ved  

 tjenestefrihedens ophør.
 § 20.  Opsigelse.
 Stk. 1.  Det gensidige opsigelsesvarsel fastsættes i  

 henhold til funktionærloven.
Stk. 2.  Det påhviler ansættelsesmyndigheden skriftligt  

 at meddele enhver opsigelse til den ansatte og Ergoterapeutforeningen.
Denne  

 meddelelse skal indeholde begrundelse for opsigelsen.
 Stk. 3.  Skønner Ergoterapeutforeningen, at  

 afskedigelsen af en efter nærværende overenskomst ansat ikke kan anses for  

 rimeligt begrundet i pågældendes eller ansættelsesmyndighedens forhold, kan  

 Ergoterapeutforeningen inden for en frist af 1 måned efter opsigelsen kræve  

 spørgsmålet forhandlet med ansættelsesmyndigheden og de enkelte parter, jf. §  

 1.
Opnås der ikke enighed ved forhandlingen, kan spørgsmålet inden for en  

 frist af 1 måned efter forhandlingen af Ergoterapeutforeningen kræves gjort  

 til genstand for behandling i et i denne anledning nedsat nævn, der består af  

 5 medlemmer, hvoraf 2 vælges af Amtsrådsforeningen i Danmark, Kommunernes  

 Landsforening, Foreningen af Kommuner i Københavns Amt, Københavns kommune,  

 Frederiksberg Kommune samt Finansministeriet, og 2 af Ergoterapeutforeningen,  

 hvorefter disse i forening udpeger en opmand.
Såfremt der ikke opnås enighed  

 om valget af opmanden, anmodes præsidenten for vedkommende landsret om at  

 udpege denne.
Nævnet fastsætter selv sin forretningsorden.
For nævnet kan foretages  

 afhøring af parter og vidner.
Nævnet afsiger en motiveret kendelse, og i de  

 tilfælde, hvor nævnet måtte finde, at den foretagne opsigelse ikke er  

 rimeligt begrundet den pågældendes eller ansættelsesmyndighedens forhold, kan  

 det pålægges ansættelsesmyndigheden at afbøde virkningerne af opsigelsen.
Det  

 kan herved pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, da  

 at betale den pågældende en erstatning, hvis størrelse fastsættes af nævnet  

 og skal være afhængig af sagens omstændigheder og pågældendes anciennitet ved  

 institutionen i den nuværende stilling.
Nævnets omkostninger i forbindelse  

 med sagen fastsættes af nævnet og fordeles mellem parterne eller pålægges den  

 tabende part.
 Stk. 4.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af  

 ansatte, som ikke har været uafbrudt beskæftiget ved institutionen i den  

 nuværende stilling i mindst 1 år før afskedigelsen.
 Afsnit II:
 Timelønnede ergoterapeuter.
 § 21.  Løn.
Stk. 1.  Ergoterapeuter, der ikke beskæftiges i fulde  

 kalendermåneder samt ergoterapeuter med en aftalt arbejdstid på under  

 gennemsnitlig 15 timer ugentlig, kan aflønnes med timeløn.
Timelønnen  

 beregnes i dagtjeneste som 1/2028 (pr. 1. september 1988 1/1976 og pr. 1.  

 september 1990 1/1924) og i aften- og nattjeneste som 1/1876 af den til den  

 pågældendes anciennitet svarende nettoårsløn for månedslønnede  

 ergoterapeuter.
Stk. 2.  Timelønnede har - hvor ingen anden  

 afregningsform er fastsat - ret til ugentlig afregning.
Kan udbetaling ikke  

 finde sted inden for eller i umiddelbar tilslutning til arbejdstiden, kan  

 pågældende efter anmodning få beløbet tilsendt.
Der tilstilles medarbejderen  

 en specificeret oversigt over det udbetalte beløb.
 § 22.  Lønanciennitet.
 Ved ansættelse som timelønnet fastsættes lønancienniteten efter  

 bestemmelserne i § 4. Der erhverves ikke yderligere lønanciennitet under  

 ansættelse som timelønnet.
 § 23.  Arbejdstid m.v.
 Stk. 1.  Med hensyn til:
§ 10,  stk. 1, Arbejdstid,*) § 10,  stk. 2, Overarbejde, § 10,  stk. 7, Søndagstjeneste m.v., § 10,  stk. 8, Tillægsbetaling for tjeneste på lørdage  

 og mandage § 10,  stk. 9, Tillægsbetaling for tjeneste mellem kl.  

 17 og 6, samt § 11,  Rådighedstjeneste (vagt) finder de for månedslønnede ergoterapeuter gældende bestemmelser  

 tilsvarende anvendelse.
 Stk. 2.  Timelønnede, der har haft beskæftigelse i  

 mindst 6 på hinanden følgende arbejdsdage (heri indbefattet skemamæssigt  

 fastlagte fridøgn, jf. § 25, stk. 3) forud for og i tilslutning til en  

 søgnehelligdag, oppebærer for tjeneste på søgnehelligdagen dels almindelig  

 timeløn for de præsterede arbejdstimer dels en godtgørelse pr. time beregnet  

 på grundlag af den for månedslønnede ergoterapeuter fastsatte godtgørelse for  

 mistede fridøgn, jf. § 10, stk. 4.
 Timelønnede, der har mindre end 6 arbejdsdage umiddelbart forud for  

 søgnehelligdagen, oppebærer for tjeneste - herunder overarbejde - på  

 søgnehelligdagen alene forannævnte godtgørelse pr. time.
 Stk. 3.  Er arbejdstiden på en afdeling under den for  

 institutionen fastsatte norm, er de ansatte pligtige at deltage i andet  

 ergoterapeutarbejde på institutionen.
 Overarbejdsbetaling ydes da kun for de timer, hvormed ovennævnte  

 arbejdstidsnorm er overskredet.
 Stk. 4.  Såfremt en aftalt tjeneste for en timelønnet  

 ikke kan udnyttes af institutionen, og såfremt institutionen ikke kan anvise  

 den pågældende anden tjeneste, har den ansatte - medmindre tjenesten  

 annulleres med et varsel på 4 timer forud for tjenestens påbegyndelse - ret  

 til løn for det antal timer, der var aftalt for den pågældende dag.
 § 24.  Tjenestedragt.
Der ydes fri tjenestedragt.
Hvor dette undtagelsesvis ikke lader sig gøre,  

 eller hvor det af behandlingsmæssige grunde pålægges de ansatte at benytte  

 eget tøj, ydes et tillæg til timelønnen på 87 øre (pr. 1. september 1988 89  

 øre). Nævnte tillæg ydes også for tjeneste på de uden for søndage faldende  

 helligdage og for overarbejdstimer.
 § 25.  Opsigelse, sygdom, frihed m.v.
Stk. 1.  For timelønnede kan tjenesteforholdet ophæves  

 uden forudgående varsel.
Ved sygdom betragtes timelønnedes ansættelsesforhold  

 som ophævet.
 Stk. 2.  Timelønnede oppebærer i sygdomstilfælde  

 dagpenge efter reglerne i lov nr. 262 af 7. juni 1972 om dagpenge ved sygdom  

 og fødsel med senere ændringer.
 Stk. 3.  Timelønnede har ret (og pligt) til et fridøgn  

 uden betaling for hver periode på 6 arbejdsdage; dog kan fridøgnene i enkelte  

 tilfælde forskydes af hensyn til tjenesten, f.eks. under aften- og  

 nattjeneste.
 Stk. 4.  Der ydes timelønnede ferie efter lov nr. 273 af  

 4. juni 1970 om ferie med senere ændringer.
 Afsnit III:
 Fælles bestemmelser.
 § 26.  Rejsegodtgørelse til vikarer.
I forbindelse med vikariater, der på forhånd er bestemt til at vare 3  

 måneder og derunder, ydes der vikaren rejsegodtgørelse for såvel hen- som  

 tilbagerejse.
Såfremt sådanne vikariater forlænges ud over 3 måneder, ydes  

 der dog ikke rejsegodtgørelse for hjemrejsen.
 § 27.  Overgangsbestemmelser.
 Ergoterapeuter ansat pr. 1. april 1987 indplaceres i de i § 3, stk. 1,  

 anførte lønrammer på grundlag af deres lønanciennitet i henhold til  

 1983-overenskomsten.
 Ergoterapeuter ansat pr. 1. april 1988 indplaceres i lønrammen bestående  

 af skalatrinene 17, 19, 21, 23, 25 på grundlag af deres lønanciennitet pr.  

 nævnte dato.
 Ergoterapeuter ved hjælpemiddelcentraler (jf. § 2, nr. 5) ansat pr. 1.  

 april 1987 indplaceres i den i § 3, stk. 1, anførte lønramme i henhold til  

 bestemmelserne om lønanciennitet m.v. for tjenestemænd.
 § 28.  Ikrafttræden.
 Nærværende overenskomst træder, hvor intet andet er anført, i kraft den 1.  

 april 1987.
 § 29.  Opsigelse af overenskomsten.
 Stk. 1.  Nærværende overenskomst kan såvel af  

 Amtsrådsforeningen i Danmark, Kommunernes Landsforening, Foreningen af  

 Kommuner i Københavns Amt, Københavns Kommune, Frederiksberg Kommune og  

 Finansministeriet som af Ergoterapeutforeningen opsiges med 3 måneders varsel  

 til en 31. marts, dog tidligst til 31. marts 1989.
 Bestemmelserne i aftalen om tjenestemandslønninger pr. 1. april 1987 om  

 stedtillæg og om ekstraordinær lønregulering samt bestemmelserne i nærværende  

 overenskomst § 10, stk. 1, nr. 1, om arbejdstiden kan dog tidligst opsiges  

 til 31. marts 1991.
 Stk. 2.  Fra det tidspunkt at regne, da en opsigelse af  

 overenskomsten får gyldighed, og indtil ny overenskomst indgås, sker  

 aflønning af ergoterapeuter på grundlag af de på overenskomstens sidste  

 gyldighedsdag gældende aftaler om tjenestemandslønninger.
København, den 18. juni 1987 For Ergoterapeutforeningen:
Bente Christensen / Claus Biehl For Amtsrådsforeningen i Danmark:
Jens K.
Brandt / Kern Andersen For Kommunernes Landsforening:
H.
Sølund / Peter Schlutter For Foreningen af kommuner i Københavns Amt:
Ole Andersen / P.
Bramsnæs For Københavns Kommune:
P.
O.
V.
Flemming Sarroe / Simmelkjær For Frederiksberg Kommune:
G.
Kastberg / Lars Due Østerbye For Finansministeriet:
Niels Paludan Protokollat nr. 1 vedrørende benyttelse af eget  

 befordringsmiddel.
Parterne er enige om, at såfremt det pålægges ergoterapeuter  

 at udføre tjeneste uden for institutionen, ydes  

 der, såfremt det i Protokollat nr. 2 vedrørende transport under rådighedstjeneste (vagt).
Der er mellem Ergoterapeutforeningen på den ene side og Amtsrådsforeningen  

 i Danmark, Kommunernes Landsforening, Foreningen af Kommuner i Københavns  

 Amt, Københavns kommune og Frederiksberg Kommune på den anden side enighed  

 om, at ansatte, der tilkaldes til institutionen under rådighedstjeneste fra  

 hjemmet i tidsrummet fra kl. 24 til kl. 6, transporteres vederlagsfrit til og  

 fra tjenestestedet.
Parterne har ikke truffet aftale om nogen bestemt  

 transportform, blot at det skal foregå under betryggende forhold.
 Protokollat nr. 3 vedrørende tjeneste på 1. maj, grundlovsdag, juleaftens-  

 og nytårsaftensdag.
 Der er mellem overenskomstens parter enighed om, at de hidtil gældende  

 bestemmelser vedrørende ovennævnte dage opretholdes.
 Bestemmelserne inden for de enkelte områder er følgende:
 Amtsrådsforeningen i Danmark og Kommunernes Landsforening.
Personalet har i størst muligt omfang ret til frihed, uden at  

 normaltjenesten omlægges Personale, der må udføre effektiv tjeneste i ovennævnte tidsrum, får  

 betaling efter de for tjeneste på søndage gældende bestemmelser.  

 Normaltjeneste udført i ovennævnte tidsrum giver ikke ret til  

 erstatningsfrihed.
Afvikling af ferie og fridage på de nævnte dage giver ikke  

 ret til erstatningsfrihed, ligesom der ikke ydes dobbelt godtgørelse, når de  

 nævnte dage falder sammen med søndage eller søgnehelligdage.
 Københavns kommune, Frederiksberg Kommune og Foreningen af Kommuner i  

 Københavns Amt.
 Juleaftensdag og nytårsaftensdag er normale tjenestedage, dog ydes der for  

 tjeneste på juleaftensdag aften-/nattillæg fra kl. 16 (i stedet for normalt  

 fra kl. 17).
 1. maj betragtes som en søgnehelligdag.
 Grundlovsdag betragtes som søgnehelligdag fra kl. 12.
 Finansministeriet.
 Personalet har juleaftensdag efter kl. 14.00 samt 1. maj og grundlovsdag  

 efter kl. 12.00 i størst muligt omfang ret til frihed, uden at  

 normaltjenesten omlægges.
Personale, der må udføre tjeneste i ovennævnte tidsrum, får betaling efter  

 de for tjeneste på søndage gældende bestemmelser.
Normaltjeneste udført i  

 ovennævnte tidsrum, giver ikke ret til erstatningsfrihed.
Afvikling af ferie  

 og fridage på de nævnte dage giver ikke ret til erstatningsfrihed, ligesom  

 der ikke ydes dobbelt godtgørelse, når de nævnte dage falder sammen med  

 søndage eller søgnehelligdage.
 Nytårsaftensdag anses som almindelig arbejdsdag.
 Protokollat nr. 4 vedrørende delt tjeneste.
Mellem parterne er der enighed om, at tjenesten bør tilrettelægges  

 således, at delt tjeneste - hvorved forstås tjeneste adskilt af en pause på l  

 time eller mere - undgås.
Hvor dette ikke er muligt, betales der for delt  

 tjeneste 23,90 kr. (fra 1. april 1988 24,82 kr.) pr. dag.
 Protokollat nr. 5.
Parterne er enige om, at § 3,  stk. 3, særlige tillæg på henholdsvis 7.065 kr.
og 4.575 kr. samt § 12,  stk. 2, timeløn for undervisning forhøjes i henhold til tilsvarende forhøjelse af generelle og særlige  

 tillæg for tjenestemænd.
Aftale om hviletid og fridøgn.
Med henblik på fortsat opretholdelse af et rimeligt beredskab inden for  

 sygehus- og plejehjemsområdet m.v. er der i henhold til kap. 4 i  

 Arbejdsministeriets bekendtgørelse af 15. august 1980 om hviletid og fridøgn  

 mellem på den ene side Dansk Sygeplejeråd, Københavns kommunale Sygeplejerskeforening, Frederiksberg kommunale Sygeplejerskeforening, Forbundet for offentligt ansatte, Dansk Kommunal Arbejderforbund, Landssammenslutningen af Hospitalslaboranter, Danske Fysioterapeuter, Ergoterapeutforeningen og Den alm. danske Jordemoderforening og på den anden side Amtsrådsforeningen i Danmark, Kommunernes Landsforening, Foreningen af kommuner i Københavns amt, Københavns kommune, Frederiksberg kommune og Finansministeriet aftalt følgende supplerende bestemmelser om daglig hviletid og ugentlig  

 fridøgn til de i arbejdsmiljølovens kap. 9 og ovennævnte bekendtgørelses kap.  

 3 omtalte regler:
 Herefter finder arbejdstilrettelæggelse sted i overensstemmelse med  

 følgende regler:
Ved mindre belastende rådighedstjenester anses hviletiden for afholdt, når  

 den samlede hviletid under tjenesten har udgjort 11 timer eller mindst  

 halvdelen af rådighedstjenesteperioden, hvoraf mindst 4 timer skal falde i  

 perioden mellem kl. 23 og dagtjenestens påbegyndelse.
Såfremt der ikke er  

 opnået hviletid som anført, udskydes hviletiden eller dele heraf til det  

 efterfølgende døgn.
 Ved mindre belastende rådighedstjenester forstås rådighedstjenester, hvor  

 det effektive arbejde - opgjort som et gennemsnit over et kvartal (januar -  

 marts, april - juni, juli - september, oktober - december) efter  

 principperne, som anvendes ved opgørelse af opkald, jf. f. eks.  

 sygeplejeassistentoverenskomstens § 10, stk. 6, 2. afsnit - har udgjort  

 mindre end halvdelen af rådighedstimerne (ved døgnvagter dog mindre end 13  

 timer); i perioden mellem kl. 23 og dagtjenestens påbegyndelse skal dog  

 mindst 4 timer være opkaldsfri.
 København, den 19. maj 1981.
 For Dansk Sygeplejeråd:
Kirsten Stallknecht / Leif Rømer For Københavns Kommunale Sygeplejerskeforening:
Esther Klint For Frederiksberg Kommunale Sygeplejerskeforening:
Birgit Mulvad For Forbundet for Offentligt Ansatte, Dansk Kommunal Arbejderforbund:
Poul Winckler For Landssammenslutningen af Hospitalslaboranter:
Eva Munck / V.
Ahler Madsen For Danske Fysioterapeuter:
Inger Brøndsted For Ergoterapeutforeningen:
Bente Christensen Den Alm.
Danske Jordemoderforening:
Ruth Rasmussen For Amtsrådsforeningen i Danmark Henning Andersen / Karlo Hansen For Kommunernes Landsforening:
Hans Brusgaard / N.
Lomholt For Foreningen af Kommuner i Københavns Amt:
K.
Burchardt / E.
Lohmann Davidsen For Københavns Kommune:
 P. o. v.
Flemming Sarroe / Simmelkjær For Frederiksberg Kommune:
Jørgen Foersom / Lars Due Østerbye For Finansministeriet:
P.
M.
V.
E.
B.
