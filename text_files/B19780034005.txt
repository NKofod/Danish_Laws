(Vedrørende stærkere præparater og  

 injektionspræparater) I medfør af § 3, stk. 2, i lov nr. 327 af 26. juni 1975 om lægemidler  

 fastsættes:
 § 1.  Homøopatiske lægemidler, der udleveres efter  

 recept, er ikke omfattet af lægemiddellovens regler, bortset fra § 5, § 6,  

 stk. 1, § 7, §§ 27 - 30, § 31, stk. 1 og 4, og § 44. For sådanne lægemidler  

 gælder desuden reglerne i denne bekendtgørelses §§ 2 - 4.
 Stk. 2.  Bearbejdning af råvarer og mellemprodukter, der  

 er bestemt til anvendelse til fremstilling af de i stk. 1 nævnte lægemidler,  

 er undtaget fra lægemiddellovens §§ 8 og 9.
 Stk. 3.  For homøopatiske lægemidler, som er omfattet af  

 indenrigsministeriets bekendtgørelse om undtagelse fra lov om lægemidler af  

 visse lægemidler, som ikke har skadelige virkninger for brugerne, gælder  

 reglerne i nærværende bekendtgørelse kun, dersom de udleveres efter recept.  

 Disse lægemidler kan ved udlevering efter recept være mærket i  

 overensstemmelse med ovennævnte bekendtgørelse.
 § 2.  Lægemidlets navn må ikke direkte eller indirekte  

 give indtryk af, at lægemidlet er forebyggende, lindrende eller virksomt mod  

 sygdomme eller sygdomssymptomer.
§ 3.  Læger, tandlæger og dyrlæger, som udsteder  

 recept på homøopatiske lægemidler skal til sundhedsstyrelsen have anmeldt, at  

 de i deres praksis anvender homøopatiske lægemidler.
Anmeldelsen er gyldig  

 for en periode på 5 år.
 § 4.  Overtrædelse af reglerne i §§ 2 - 3 straffes med  

 bøde.
 § 5.  Bekendtgørelsen træder i kraft den 1. august  

 1978.
