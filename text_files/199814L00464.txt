Betænkning afgivet af Erhvervsudvalget  

 den 11. maj 1999 Betænkning over Forslag til lov om ændring af lov om  

 forsikringsvirksomhed, lov om banker og sparekasser m.v., realkreditloven og  

 lov om fondsmæglerselskaber (Kapitalkrav og ledelsesbestemmelser) Udvalget har behandlet lovforslaget i nogle møder.  

Udvalget tager økonomiministerens  

 betragtninger bag lovforslaget og de stillede ændringsforslag til  

 efterretning.
Udvalget afventer i øvrigt konklusionerne i rapporten  

 fra Udvalget om den finansielle sektor efter år 2000 og agter i det  

 kommende folketingsår at foretage en samlet bedømmelse af den  

 lovgivning, der regulerer koncerner i den finansielle sektor.
 Der er af økonomiministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller udvalget lovforslaget til  

vedtagelse med de stillede ændringsforslag.
Ændringsforslag Af	økonomiministeren, tiltrådt af  

udvalget:
Til  § 1 1)  Det under nr. 2 foreslåede § 34, stk.  

7, affattes således:
»Stk. 7. For  

 moderselskaber, hvis virksomhed udelukkende eller hovedsagelig består i  

 at eje kapitalandele i finansielle virksomheder finder §§ 37 b og 37 c i lov  

 om banker og sparekasser m.v. tilsvarende anvendelse.« 2)  Det under nr. 2 foreslåede § 34, stk.  

 8, udgår.
Til § 2 3) Efter nr. 1 indsættes som nyt nummer:
»01. I § 21 a, stk. 8, indsættes efter »jf. § 37 a«  

 ordene: eller »§ 37 b«.« 4) Efter nr. 2 indsættes som nyt nummer:
 »02. I § 21 a, stk. 9, indsættes efter 1. pkt. som nyt  

 punktum:
» 5) Nr. 3 affattes således:
 »3. I § 37 a, stk. 9, indsættes efter 2. pkt. som nyt  

 punktum:
» 6) Nr. 4 og 5 udgår.
 7) Efter nr. 5 indsættes som nyt nummer:
 »03. Efter  § 37 a indsættes som nye paragraffer:
» Stk. 2. Finanstilsynet kan bestemme, at §§ 23 og 23 a  

 finder anvendelse på de i stk. 1 nævnte koncerner.
 Stk. 3. Finanstilsynet fastsætter regler om  

 regnskabsaflæggelse og kapitaldækningsopgørelser for de i  

 stk. 1 nævnte moderselskaber og koncerner.
§ 37 c.
Finanstilsynet kan i særlige  

 tilfælde dispensere fra kravene i § 37 b, stk. 1.«« Til § 3 8)  Efter nr. 2 indsættes som nyt nummer:
 »01. I § 53 d, stk. 4,  

 indsættes efter 1. pkt. som nyt punktum:
» 9) Nr. 3 affattes således:
 »3. I § 77, stk. 10, indsættes efter 1. pkt. som nyt  

 punktum:
» 10) Nr. 4 udgår.
 11)  Efter nr. 4 indsættes som nyt nummer:
 »02. Efter § 77 indsættes som nye paragraffer:
» Stk. 2. Finanstilsynet kan bestemme, at §§ 65 a-65 c  

 finder anvendelse på de i stk. 1 nævnte koncerner.
 Stk. 3. Finanstilsynet fastsætter regler om  

 regnskabsaflæggelse og kapitaldækningsopgørelser for de i  

 stk. 1 nævnte moderselskaber og koncerner.
§ 77 b.
Finanstilsynet kan i særlige  

 tilfælde dispensere fra kravene i § 77 a, stk. 1.«« Til § 5 12) Stk. 2 og 3 affattes således:
» Stk. 3. Moderselskaber, der inden den 1. august 1999 har  

 indgivet ansøgning til Finanstilsynet om dispensation fra kravene i  

 henholdsvis § 34, stk. 7, i lov om forsikringsvirksomhed som affattet ved  

 denne lovs § 1, nr. 2, eller § 21 a, stk. 8, § 21 a, stk. 9, 1. og 2. pkt., §  

 37 a, stk. 9, 3. pkt., §§ 37 b og 37 c i lov om banker og sparekasser m.v.  

 som affattet ved denne lovs § 2, nr. 01, 2, 02, 3 og  03, eller  § 53 d, stk.  

 4, 1. og 2. pkt., § 77, stk. 10, 2. pkt., §§ 77 a og 77 b i realkreditloven  

 som ændret henholdsvis affattet ved denne lovs § 3, nr. 2, 01, 3 og  

  02, er fritaget for at opfylde de i bestemmelsen indeholdte kapitalkrav,  

 indtil Finanstilsynet har truffet afgørelse vedrørende  

 dispensation.« Til  § 6 13)  I stk. 4 ændres »§  

 2 og 4« til: »§§ 2 og  

 4«.
Bemærkninger Til  nr. 1 Det har i forbindelse med høringen vist sig, at det  

 fremsatte lovforslag indebærer en utilsigtet forskelsbehandling af  

 koncerner med henholdsvis et pengeinstitut og et holdingselskab i toppen med  

 hensyn til, hvilke elementer man kan opfylde kapitalkrav med.
Det er på  

 denne baggrund, der fremsættes et ændringsforslag.
 Med den foreslåede bestemmelse vil kapitalkravet i  

 bank- og sparekasselovens § 21 skulle opfyldes af forsikringsselskabets  

 moderselskab, hvis dets virksomhed udelukkende eller hovedsagelig  

 består i at eje kapitalandele i finansielle virksomheder.
Moderselskabet vil således selv skulle opfylde  

 kravet i bank- og sparekasselovens § 21, ligesom koncernen efter  

 konsolidering mellem moderselskabet og de finansielle virksomheder, der ikke  

 er forsikringsselskaber, skal opfylde bank- og sparekasselovens kapitalkrav  

 på konsolideret basis.
For så vidt angår  

 forsikringsselskaberne, skal et beløb svarende til den del af  

 forsikringsselskabets solvensmargen, der svarer til den forholdsmæssigt  

 ejede andel af selskabskapitalen, fratrækkes ved opgørelsen af  

 moderselskabets kapital, jf. bank- og sparekasselovens § 21 a, stk. 9.
 Ændringsforslaget indebærer således, at  

 der som til banker i princippet stilles to kapitalkrav, et til  

 holdingselskabet selv på 8 pct. af de vægtede aktiver, jf. bank-  

 og sparekasselovens § 21, og et til koncernen - hvor holdingselskabet  

 indgår - på 8 pct. af de vægtede aktiver, jf. bank- og  

 sparekasselovens § 21.
 Ændringsforslaget vil ikke bevirke en  

 væsentlig forskel i størrelsen af det kapitalkrav, der stilles  

 til holdingselskabet. Ændringen består i stedet i, at der efter  

 bankreglerne kan ske opfyldelse med ansvarlig kapital og ikke - som  

 oprindelig foreslået - alene med egenkapital.
Ansvarlig kapital består af egenkapital og for op  

 til 50 pct.s vedkommende af supplerende kapital.
Supplerende kapital er  

 indskud af lånekapital i selskabet, for hvilke der gælder  

 særligt byrdefulde vilkår, og som optages i overensstemmelse med  

 EF-direktiverne herom.
Når holdingselskabet skal opfylde sit kapitalkrav,  

 vil selskabet kunne medregne sin egen supplerende kapital med op til 50 pct.  

 af kapitalkravet.
Ved opfyldelsen af kapitalkravet for koncernen vil den  

 supplerende kapital i de finansielle virksomheder, der indgår i  

 konsolideringen, kunne medregnes med op til 50 pct.
 Se tillige bemærkningerne til ændringsforslag  

 nr. 7.
Egenkapital og supplerende kapital kan anvendes både  

 af pengeinstitutter og forsikringsselskaber til dækning af  

 solvenskravet.
I pengeinstitutter kan supplerende kapital i et  

 datterpengeinstitut medregnes i koncernens konsoliderede kapitalgrundlag.
I  

 forsikringskoncerner kan supplerende kapital i et datterforsikringsselskab  

 ikke medregnes i moderselskabets kapitalgrundlag.
Såfremt der blev  

 givet mulighed herfor, ville dette bevirke en lempelse af kapitalkravet til  

 forsikringsselskaber i forhold til de nugældende regler.
Det har ikke  

 været intentionen med lovforslaget at komme med lempelser til  

 kapitalkravene, hverken for så vidt angår forsikringsselskaber  

 eller pengeinstitutter.
Såfremt man skulle give forsikringsselskaber  

 mulighed for at medregne supplerende kapital i dattervirksomheder, ville  

 dette skulle ses i sammenhæng med en generel vurdering af  

 kapitalkravene til forsikringsselskaber.
Til nr. 2 Det foreslås, at bestemmelsen udgår, da  

 dispensationsadgangen nu foreslås indsat i bank- og sparekasselovens §  

 37 c, jf. ændringsforslag nr. 7.
Til nr. 3 Tilføjelsen til § 21 a, stk. 8, er en  

 konsekvensrettelse som følge af ændringsforslagets nr. 7.
Til nr. 4 Den foreslåede ændring af § 21 a, stk. 9,  

 hvorefter et forsikringsselskabs eventuelle solvensunderskud skal  

 tillægges moderselskabets kapitalkrav, svarer til kravet i  

 forsikringsgruppedirektivets bilag 1.
 Hvis et forsikringsselskab har et solvensunderskud, vil  

 lov om forsikringsvirksomheds kapitel 27 »Genoprettelsesplaner og andre foranstaltninger« finde anvendelse.
Bestemmelsen vil kun have praktisk betydning, hvis  

 moderselskabet ikke direkte eller indirekte ejer datterforsikringsselskabet  

 fuldt ud.
I så fald skal hele kravet til basiskapitalen  

 fratrækkes uanset moderselskabets ejerandel.
Til nr. 5 Forslaget indebærer, at der stilles et individuelt  

 kapitalkrav til finansielle holdingselskaber svarende til det solvenskrav,  

 der gælder for pengeinstitutter og det i lovforslaget foreslåede  

 kapitalkrav for finansielle koncerner og moderselskaber i finansielle  

 koncerner, jf. ændringsforslag nr. 7. Efter de gældende regler i  

 bank- og sparekasseloven gælder der alene et kapitalkrav på  

 koncernniveau for en koncern, hvor et finansielt holdingselskab (hvorved  

 forstås et moderselskab i en koncern, som udelukkende eller  

 hovedsageligt består af pengeinstitutter, realkreditinstitutter eller  

 fondsmæglerselskaber) er moderselskab.
Til nr. 6 Det foreslås, at lovforslagets nr. 4 udgår, da  

 dispensationsadgangen nu indsættes i bank- og sparekasselovens § 37 c,  

 jf. ændringsforslag nr. 7.
 Endvidere foreslås det, at lovforslagets nr. 5  

 udgår, da reglen nu er indeholdt i den foreslåede § 37 b, stk. 2,  

 jf. ændringsforslag nr. 7.
Til nr. 7 Den foreslåede § 37, stk. 1, indebærer, at der  

 stilles de samme kapitalkrav (solvenskrav) til moderselskaber, der  

 udelukkende eller hovedsageligt besidder kapitalandele i finansielle  

 virksomheder, som der stilles til pengeinstitutter, jf. bank- og  

 sparekasselovens § 21. Endvidere indebærer ændringsforslaget, at  

 der stilles samme kapitalkrav til en koncern, hvor det nævnte selskab  

 er moderselskab, som der stilles til en koncern, hvor et finansielt  

 holdingselskab, jf. bank- og sparekasselovens § 37 a, stk. 4, er  

 moderselskab.
Hvis moderselskabet/koncernen direkte eller indirekte ejer et  

 forsikringsselskab som datterselskab eller associeret virksomhed, skal der  

 ske fradrag ved opgørelsen af moderselskabets og koncernens ansvarlige  

 kapital svarende til kravet til forsikringsselskabets solvensmargen, jf.  

 bank- og sparekasselovens § 21 a, stk. 9. Forsikringsselsskabets aktiver m.v.  

 skal derfor ikke indgå i den konsoliderede opgørelse af  

 koncernens vægtede aktiver m.v.
I dag findes der ikke regler, der fastsætter  

 kapitalkrav til moderselskaber, som udelukkende eller hovedsageligt besidder  

 kapitalandele i finansielle virksomheder.
Der findes heller ikke  

 sådanne regler for finansielle holdingselskaber.
 Med lovforslaget tilsigtes det, at kapitalkravene til en  

 finansiel koncern, hvor moderselskabet er et holdingselskab, bliver ens,  

 uanset hvorledes den finansielle koncern er opbygget.
Forslaget til bestemmelsen er blandt andet en  

 gennemførelse af artikel 10 i forsikringsgruppedirektivet.
Der  

 henvises i øvrigt til lovforslagets almindelige  

 bemærkninger.
I overensstemmelse med anbefalinger fra The Joint Forum on  

 Financial Conglomerates foreslås det endvidere, at der stilles krav til  

 kapitalgrundlaget for moderselskaber, hvis aktivitet består i  

 udelukkende eller hovedsageligt at eje kapitalandele i finansielle  

 virksomheder.
Forslaget medfører endvidere, at lånefinansiering  

 af kapitalindskud i finansielle dattervirksomheder og associerede  

 virksomheder begrænses.
 Ved »udelukkende eller  

 hovedsageligt« forstås, at enten hele  

 aktiviteten (balancen) eller langt størstedelen af aktiviteten  

 består i at eje kapitalandele i finansielle virksomheder.
 Ved finansiel virksomhed forstås  

 forsikringsvirksomhed, pengeinstitutvirksomhed og virksomhed som  

 finansieringsinstitut som defineret i 2. banksamordningsdirektiv artikel 1,  

 nr. 6, realkreditvirksomhed, fondsmæglervirksomhed samt virksomhed, der  

 er accessorisk til disse virksomheder.
I bestemmelsens stk. 3 gives der tilsynet hjemmel til at  

 fastsætte regler for, hvilke regnskabsregler der skal finde anvendelse,  

 og hvordan og hvornår der skal foretages indberetning af  

 moderselskabernes og koncernernes solvens.
Reglerne om  

 regnskabsaflæggelse vil blive udformet således, at der tages  

 hensyn til, at der anvendes de mest hensigtsmæssige regler for de  

 enkelte koncerner afhængig af de enkelte koncerners opbygning.
Reglerne om kapitaldækningsopgørelserne vil  

 svare til det, der gælder for pengeinstitutter.
Det må dog  

 forventes, at omfanget af indberetningerne bliver mindre end for  

 pengeinstitutterne.
Endvidere vil der være mulighed for at  

 fastsætte nødvendige regler som følge af udvidelsen af  

 anvendelsesområdet.
Efter den foreslåede § 37 c kan Finanstilsynet  

 dispensere fra kravene i § 37 b, stk. 1. Moderselskaber, der ønsker  

 dispensation fra kravene i § 37 b, stk. 1, skal indgive ansøgning  

 herom til Finanstilsynet.
Det er moderselskabet, der skal dokumentere et  

 behov for dispensation efter § 37 c.
Bestemmelsen kan efter sin ordlyd kun anvendes i  

 særlige tilfælde.
Formålet med dispensationsadgangen er at  

 sikre, at indførelse af kapitalkrav for moderselskaber ikke rammer  

 atypisk hårdt, samt give mulighed for en kortvarig  

 lånefinansiering i forbindelse med fremtidige strukturtilpasninger.
I  

 sidstnævnte tilfælde vil der bl.a. blive lagt vægt  

 på, hvorvidt den manglende opfyldelse medfører risici for de  

 selskaber i koncernen, der er under tilsyn af Finanstilsynet.
Til  nr. 8 Se bemærkningerne til ændringsforslag nr. 3 og  

 4.
Til nr. 9 Se bemærkningerne til ændringsforslag nr.  

 5.
Til nr. 10 Det foreslås, at bestemmelsen udgår, da  

 dispensationsadgangen nu foreslås indsat i realkreditlovens § 77 b, jf.  

 ændringsforslag nr. 11.
Til nr. 11 Se bemærkningerne til ændringsforslag nr.  

 7.
Til nr. 12 Ændringen er en konsekvens  af de øvrige  

 foreslåede ændringer.
Indholdet svarer til lovforslagets  

 ikrafttrædelses- og overgangsbestemmelser.
Til nr. 13 Der er tale om en redaktionel ændring.
