(Til samtlige kommunalbestyrelser og  

 amtsråd) I medfør af § 26 i Den sociale Styrelseslov, jf. lovbekendtgørelse nr. 526 af 13. august 1986, som ændret ved § 7 i lov nr. 196 af 29.
 marts 1989 samt § 1 i lov nr. 389 af 7. juni 1989 fastsættes:
Informations- og analysesystemets formål og fagområde § 1.  Informations- og analysesystemet skal  

 tilvejebringe og vedligeholde den fornødne fremadrettede viden på centralt  

 hold om de decentrale planer og beslutninger om udviklingen på det sociale  

 område.
 Stk. 2.  Ud over regelmæssig indhentning af  

 udviklingsoplysninger, skal det gennem informations- og analyseprogrammer  

 sikres, at nødvendige supplerende oplysninger hurtigt kan tilvejebringes.
 Stk. 3.  Informations- og analysesystemet skal bidrage  

 til informationsudveksling og dialog mellem staten, kommunerne,  

 amtskommunerne og borgerne.
 Stk. 4.  I systemet medtages i fornødent omfang  

 koordinations- og samordningsspørgsmål i forhold til private, der udfører  

 socialt arbejde, herunder selvejende institutioner.
 § 2.  Kommunalbestyrelser og amtsråd medvirker efter  

 reglerne i dette cirkulære, bl.a. på grundlag af planlægningen af indsatsen  

 og ressourceforbruget på det sociale område, med oplysninger m.v. til  

 informations- og analysesystemet.
Indsendelse af udviklingsoplysninger § 3.  Den regelmæssige udveksling af  

 udviklingsoplysninger i informations- og analysesystemet bygges op omkring en  

 2-årig rytme.
 § 4.  Socialministeriet udsender i løbet af 1. kvartal  

 i den komunale valgperiodes 1. år, henholdsvis 3. år, et skemamateriale med  

 nøgletal om status og udvikling på grundlag af centralt kendte oplysninger om  

 den enkelte kommune, henholdsvis amtskommune, herunder oplysninger, der er  

 meddelt i henhold til stk. 2.
 Stk. 2.  Kommunalbestyrelsen/amtsrådet meddeler senest  

 den 1.
 november i valgperiodens 1. år, henholdsvis 3. år, Socialministeriet sine  

 planer og beslutninger for de kommende års udvikling på det sociale område,  

 bl.a. i form af konsekvenser i forhold til de udsendte nøgletal, jf. stk. 1.
Stk. 3.  På grundlag af de indkomne oplysninger m.v.  

 udsender Socialministeriet i første kvartal i det følgende år, dvs. i den  

 kommunale valgperiodes 2. år, henholdsvis 4. år, en foreløbig tilbagemelding,  

 der således vil kunne indgå i den forestående budgetlægning i kommunen og  

 amtskommunen.
Mere analyserende og sammenlignende materiale på grundlag af de  

 indkomne oplysninger m.v. udsendes senest samtidig med udsendelsen af det i  

 stk. 1 omtalte skemamateriale.
 Informations- og analyseprogrammer, kommunepaneler m.v.
 § 5.  Informations- og analyseprogrammerne har til  

 formål at fremskaffe uddybende oplysninger om udviklingen på området samt  

 kvalificerede vurderinger heraf, f.eks. ved gennemførelse af  

 stikprøveundersøgelser og forskningsprojekter, tilrettelæggelse af frivillig  

 temaplanlægning samt til hurtig fremskaffelse af supplerende oplysninger til  

 brug for Regeringens og Folketingets arbejde m.v.
Stk. 2.  Ved gennemførelse af informations- og  

 analyseprogrammerne kan Socialministeriet få bistand af kommunepaneler.
Ved  

 kommunepaneler forstås et antal kommuner/amtskommuner, som ad hoc og ud fra  

 deres stedlige erfaringer af socialministeriet indbydes til at deltage i  

 belysningen af særlige problemstillinger eller tendenser på et område.
Administration § 6.  Socialstyrelsen administrerer efter  

 socialministerens bemyndigelse de centrale funktioner i forbindelse med  

 informations- og analysesystemet.
 § 7.  Informations- og analysesystemet administreres i  

 samspil med centrale informations- og plansystemer på tilgrænsende områder,  

 således at dobbeltindsamling af oplysninger undgås.
 Stk. 2.  Socialministeriet opretter en database med  

 udviklingsoplysninger, herunder nøgletal m.v., hvorfra kommuner og  

 amtskommuner m.fl. kan søge oplysninger, og meddeler kommunalbestyrelser og  

 amtsråd nærmere oplysninger om adgangsbetingelser m.v.
Stk. 3.  Udviklingsoplysningerne samt resultater af  

 informations- og analyseprogrammerne stilles i bearbejdet form til rådighed  

 for offentligheden som indtægtsgivende virksomhed for Socialministeriet.
Der  

 tages dog ikke betaling for kommuners og amtskommuners adgang til databaser,  

 der alene indeholder indberettede tal fra kommuner og amtskommuner.
Ikrafttræden og overgangsbestemmelser § 8.  Cirkulæret træder i kraft 1. januar 1990.  

 Samtidig bortfalder Socialministeriets cirkulære af 14. november 1983 om  

 social- og sundhedsplanlægning.
 Stk. 2.  Cirkulæret træder i kraft for Københavns- og  

 Frederiksberg kommuner ved ændring af Den sociale Styrelseslovs § 1, stk. 2.
 § 9.  Social- og sundhedsplanerne for planrunden 1988  

 (ajourføringen for planperioden 1989-92), der er indsendt til Socialstyrelsen  

 senest 1. april 1989, samt andre foreliggende oplysninger m.v.
 indgår som grundlag for det materiale, der i 1990 udsendes i henhold til §  

 4, stk. 1.
