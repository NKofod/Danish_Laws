Nr LSF 183 Forslag til Lov om ændring af ægteskabsloven, arveloven, straffeloven og  

 lov om afgift af arv og gave (Ændringer som følge af indførelse af  

 registreret partnerskab) Fremsat af Torben Lund (S) Ole Espersen (S) Pia Gjellerup (S) Ebba Strange  

 (SF) Leif Hermann (SF) Ingerlise Koefoed (SF) Aase Olesen (RV) Bernhard  

 Baunsgaard (RV) Kirsten Lee (RV) den 21. januar 1988 § 1 I ægteskabsloven, jf. lovbekendtgørelse nr. 630 af 15. september 1986, som ændret ved lov nr. 223 af 22. april 1987, foretages følgende ændringer:
 1. § 9 affattes således:
» § 9. Den, som tidligere har indgået ægteskab eller har været  

 part i et registreret partnerskab, må ikke indgå ægteskab, så længe det tidligere ægteskab eller registrerede partnerskab består.« 2. § 10 affattes således:
» § 10. Den, som har været gift eller har været part i et registreret partnerskab, må ikke indgå ægteskab, før offentligt skifte er påbegyndt eller privat skifte er afsluttet.
Dette gælder dog ikke, hvis der bestod fuldstændigt særeje mellem parterne eller fritagelse for skifte særligt er hjemlet.
 Endvidere kan justitsministeren tillade, at bestemmelsen i 1.
pkt. fraviges, såfremt særlige grunde taler derfor.« § 2 I arveloven, jf. lovbekendtgørelse nr. 584 af 1. september 1986, foretages følgende ændring:
 § 17, stk. 2, affattes således:
» Stk. 2. Ved indgåelse af nyt ægteskab eller ved registrering  

 af partnerskab er han forpligtet til at skifte.« § 3 I borgerlig straffelov, jf. lovbekendtgørelse nr. 607 af 6.
september 1986, som ændret senest ved lov nr. 385 af 10. juni 1987, foretages følgende ændringer:
 1. § 208, stk. 1, affattes således:
»Den, der indgår ægteskab eller lader sit partnerskab registrere, og som i forvejen er gift eller er part i et registreret partnerskab, straffes med fængsel indtil 3 år eller, hvis den anden person har været uvidende om det bestående ægteskab eller registrerede partnerskab, med fængsel indtil 6 år.« 2. § 208, stk. 3, affattes således:
» Stk. 3. Den, som uden selv at være gift eller være part i et registreret partnerskab indgår ægteskab eller registreret partnerskab med en person, der allerede er gift eller er part i et registreret partnerskab, straffes med hæfte eller med fængsel indtil 1 år.« 3. § 208, stk. 4, affattes således:
» Stk. 4. Når ægteskabet eller det registrerede partnerskab  

 ikke kan omstødes, kan straffen for den, der i forvejen er gift eller er part i et registreret partnerskab, altid gå ned til hæfte og for den person, der hverken er gift eller part i et registreret partnerskab, helt bortfalde.« § 4 I lov om afgift af arv og gave, jf. lovbekendtgørelse nr. 62 af 6.
 februar 1987, foretages følgende ændring:
 I § 2 A, stk. 1, ophæves litra b.
 Litra c-g bliver herefter litra b-f.
§ 5 Stk. 1. Loven træder i kraft den 1. juli 1988.
Stk. 2. Lovens § 4 har virkning for afgiftspligt, der indtræder efter lovens ikrafttræden.
Bemærkninger til lovforslaget Nærværende lovforslag er en følge af det samtidig hermed fremsatte forslag til lov om registreret partnerskab, L 182.
Lovforslaget indeholder nødvendige ændringer af forskellige lovbestemmelser, hvori der stilles betingelser vedrørende et tidligere indgået ægteskab, således at registreret partnerskab også i denne henseende ligestilles med ægteskab.
Eventuel yderligere nødvendig følgelovgivning forudsættes udarbejdet af Justitsministeriet under lovforslagets behandling, således at følgelovgivningen kan vedtages i Folketinget samtidig med nærværende lovforslag.
Skriftlig fremsættelse Torben Lund (S):
Som ordfører for forslagsstillerne tillader jeg mig herved at fremsætte.
Forslag til lov om ændring af ægteskabsloven, arveloven, straffeloven og lov om afgift af arv og gave. (Ændringer som følge af indførelse af registreret partnerskab).
(Lovforslag nr.
L 183).
Jeg skal i øvrigt tillade mig at henvise til lovforslagets tekst og de bemærkninger, der ledsager dette, samt til det samtidig fremsatte forslag til lov om registreret partnerskab, L 182.
