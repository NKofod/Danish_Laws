(Til samtlige handelsskoler) Til brug ved ansættelse af personale ved handelsskoler har FFL i  

 samarbejde med direktoratet udarbejdet ansøgningsskema samt ansættelsesbrev.
 Ansøgningsskema'et skal anvendes ved enhver ansættelse af pædagogisk  

 personale (dog ikke timelærere), medens ansættelsesbrevet kun er anvendeligt  

 for så vidt angår ansættelse i fast stilling (lønningsklasse). Lærere, der  

 ønsker aflønning efter GL-overenskomst, skal ligeledes anvende ovennævnte  

 ansøgningsskema, hvorimod der med hensyn til udfærdigelse af ansættelsesbrev  

 henvises til de eksisterende GL-formularer.
 I henhold til aftale med FFL vil såvel ansøgningsskema som ansættelsesbrev  

 kunne rekvireres på foreningens kontor.
Enhver ansøgning om ansættelse af såvel faste (herunder prøve- og  

 aspirantansatte) som overenskomstlønnede lærere skal herefter være ledsaget  

 af et ansøgningsskema.
Når godkendelse er sket herfra og ancienniteten  

 beregnet, påhviler det skolen at udfærdige ansættelsesbrev, hvorfra genpart  

 tilstilles direktoratet (såvel ovennævnte som GL-formular), jfr.  

 lønningscirkulæret § 5.
 Man skal samtidig henstille, at der nu udfærdiges ansættelsesbreve også  

 til allerede ansatte lærere i overensstemmelse med de tidligere, herfra  

 godkendte løn- og ansættelsesvilkår, og at genparter heraf tilstilles  

 direktoratet med henvisning til tidligere skrivelse og j.nr. herfra.  

 Opmærksomheden henledes på, at FFL er villig til at påtage sig dette arbejde.
 Det tilføjes, at der endnu ikke er udfærdiget nye regler til beregning af  

 lønningsanciennitet i henhold til lønningscirkulæret § 25, hvorfor der for så  

 vidt angår lærere, der er fast ansat efter cirkulæret's ikrafttrædelsesdato  

 (den 1. december 1966), eventuelt senere kan blive tale om tillæggelse af  

 yderligere lønningsanciennitet, således at nyt ansættelsesbrev herefter kan  

 blive fornødent.
 De nævnte anciennitetsregler vil blive udsendt, når forhandlingerne herom  

 med FFL er afsluttet og økonomiministeriets godkendelse opnået.
 P.D.V.
 E.B.
Erik Metz fm.
