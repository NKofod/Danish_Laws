 Den 23. januar 1981 undertegnedes i Stockholm følgende overenskomst mellem  

 Danmark og Sverige om lufttrafiktjeneste m. m.:
OVERENSKOMST mellem Danmark og Sverige om lufttrafiktjeneste m. m.
 Danmarks regering og Sveriges regering er blevet enige om følgende:
Luftrum og lufttrafiktjeneste Artikel 1 Danmark og Sverige tillader under hensyntagen til punkt 2.1.1. i Annex 11  

 til konventionen af 7. december 1944 angående international civil luftfart  

 (Chicagokonventionen), at de respektive landes lufttrafiktjenesteenheder på  

 de nedenfor angivne vilkår må udøve lufttrafiktjeneste inden for det andet  

 lands luftrum.
 Ved lufttrafiktjenesteenheder forstås de enheder, som er ansvarlige for  

 lufttrafiktjenesten.
Artikel 2 De danske og svenske luftfartsmyndigheder skal i en særlig overenskomst  

 angive den maksimale udstrækning af det til hvert land hørende luftrum, inden  

 for hvilket det andet lands lufttrafiktjenesteenhed må udøve  

 lufttrafiktjeneste.
Dette forhold er for tiden reguleret i en overenskomst  

 mellem de danske og svenske luftfartsmyndigheder vedrørende bestemmelser for  

 afvikling af lufttrafik inden for dele af København, Malmø og Gøteborg FIR.  

 Overenskomsten trådte i kraft den 3. oktober 1977.
 Når det ene lands lufttrafiktjenesteenhed har behov for at udøve  

 lufttrafiktjeneste inden for det andet lands luftrum, skal behovet for  

 luftrum og tidspunktet for ibrugtagen heraf anmeldes til det andet lands  

 lufttrafiktjenesteenhed.
Artikel 3 De danske og svenske luftfartsmyndigheder skal drage omsorg for, at  

 lufttrafikken til og fra lufthavnene ved Sturup og Kastrup samordnes således,  

 at der opnås tilfredsstillende trafikafvikling på begge lufthavne.
Artikel 4 Hvert lands luftfartsmyndighed skal drage omsorg for, at trafikafviklingen  

 sker sikkert og effektivt i de dele af det andet lands luftrum, inden for  

 hvilke landets lufttrafiktjenesteenhed udøver lufttrafiktjeneste.
Hvert lands  

 luftfartsmyndighed har ret til information om, hvorledes den operative  

 lufttrafiktjeneste udføres inden for sådant luftrum.
Artikel 5 Hvert lands lufttrafiktjenesteenhed, som udøver lufttrafiktjeneste inden  

 for det andet lands luftrum, skal herunder være opmærksom på, at lufttrafik  

 inden for et sådant luftrum skal følge de i det pågældende land, med  

 udgangspunkt i Annex 2 til Chicagokonventionen, fastlagte lufttrafikregler,  

 medmindre andet er blevet tilladt. Ændring af lufttrafikregler, som kan  

 indvirke på lufttrafiktjenesten i et sådant luftrum, skal forud drøftes  

 mellem de danske og svenske luftfartsmyndigheder.
 De danske og svenske luftfartsmyndigheder skal bestræbe sig på, at de  

 særlige bestemmelser, som publiceres i de respektive landes AIP eller NOTAM,  

 får samme indhold, hvad angår flyvning inden for de berørte luftrum.
 Forskrifter for lufttrafiktjeneste gældende i det ene land må ikke uden  

 det andet lands godkendelse anvendes inden for de dele af landets luftrum, i  

 hvilke førstnævnte lands lufttrafiktjenesteenhed udøver lufttrafiktjeneste,  

 såfremt disse forskrifter afviger fra modsvarende i det andet land gældende  

 forskrifter på en måde, som kan indvirke på lufttrafikken eller  

 lufttrafiktjenesten i tilstødende luftrum.
Artikel 6 De danske og svenske luftfartsmyndigheder skal samordne  

 lufttrafiktjenesteenhedernes metodik, udrustning, bemanding og uddannelse i  

 den udstrækning, som er nødvendig for en sikker og effektiv afvikling af  

 lufttrafikken.
Artikel 7 De danske og svenske luftfartsmyndigheder skal i fællesskab fastlægge  

 rutiner for myndighedernes fremgangsmåde, hvis en flyveulykke eller risiko  

 for en sådan ulykke indtræffer inden for det luftrum, som omfattes af denne  

 overenskomst.
Territoriale spørgsmål Artikel 8 Inden for luftrum, som omfattes af denne overenskomst, må flyvning med  

 statsluftfartøjer fra et andet land end det, til hvilket luftrummet hører,  

 ikke finde sted uden tilladelse fra dette land i hvert enkelt tilfælde.
Ansøgning om tilladelse skal ske ad diplomatisk vej, medmindre andet  

 fremgår af den nationale lovgivning.
Dansk eller svensk statsejet luftfartøj,  

 der anvendes til at kontrollere navigationshjælpemidler, kan opnå en stående  

 tilladelse til at beflyve det andet lands luftrum for at udføre sådanne  

 opgaver.
 De danske og svenske luftfartsmyndigheder skal i fællesskab udarbejde  

 forskrifter til anvendelse af denne artikel.
Artikel 9 Hvis det ene land opdager eller har mistanke om, at der foregår  

 ikke-tilladt lufttrafik inden for luftrum, som omfattes af denne  

 overenskomst, skal dette uopholdeligt anmeldes til det andet lands  

 lufttrafiktjenesteenhed.
Tilsvarende gælder for så vidt angår lufttrafik, som  

 overtræder eller mistænkes at ville overtræde toldbestemmelserne.
Artikel 10 Såfremt lufttrafiktjenesteenheden i enten Danmark eller Sverige udøver  

 lufttrafiktjeneste i det andet lands luftrum, skal lufttrafiktjenesteenheden  

 medvirke til, at de militære myndigheder i det andet land gennem dette lands  

 lufttrafiktjenesteenhed modtager information om lufttrafikken inden for  

 luftrummet.
Rutiner for meddelelse af sådan information skal i fællesskab  

 udarbejdes af de danske og svenske luftfartsmyndigheder.
 Hvis den danske eller den svenske regering begærer det, skal der gives  

 forbindelsespersonel lejlighed til at tjenstgøre ved det andet lands  

 lufttrafiktjenesteenhed for at indhente information om lufttrafikken i de  

 dele af det eget lands luftrum, inden for hvilke det andet lands  

 lufttrafiktjenesteenhed udøver lufttrafiktjeneste.
Artikel 11 Denne overenskomst medfører ikke nogen begrænsning i landenes muligheder  

 for at hævde deres suverænitet og territoriale integritet.
Hvis indgriben af  

 militær karakter bliver aktuel fra nogen af de to landes side mod sådan  

 ukendt eller fremmed virksomhed, som kan befrygtes at krænke dets  

 territorium, skal det andet lands lufttrafiktjenesteenhed på anmodning, så  

 hurtigt som det af hensyn til flyvesikkerheden er muligt, rømme de nødvendige  

 dele af det fremmede luftrum, hvorover der disponeres, således at den  

 militære indgriben kan gennemføres.
 Frilæggelse af nødvendige dele af det svenske luftrum skal på tilsvarende  

 måde også ske, når det efter svenske myndigheders bedømmelse er nødvendigt  

 for at gøre det muligt for udenlandsk statsluftfartøj at gøre brug af retten  

 til fri gennemflyvning af luftrummet over svensk territorialfarvand i  

 Øresund.
 De danske og svenske luftfartsmyndigheder skal i fællesskab udarbejde  

 rutiner for midlertidig overtagelse af lufttrafiktjenesten inden for det  

 luftrum, i hvilket det andet lands lufttrafiktjenesteenhed udøver  

 lufttrafiktjeneste.
Artikel 12 I tilfælde af krig, krigsfare eller om det ellers er nødvendigt af  

 nationale sikkerhedsgrunde, kan den ene regering ved skriftlig meddelelse til  

 den anden regering med umiddelbar virkning suspendere eller ophæve retten for  

 det andet lands lufttrafiktjenesteenhed til at udøve lufttrafiktjeneste  

 ifølge denne overenskomst.
Flystøj Artikel 13 Med udgangspunkt i nuværende procedure for afvikling af lufttrafikken i  

 området, såvel som ved senere ændringer deraf, skal de respektive landes  

 luftfartsmyndigheder bestræbe sig på, at lufttrafikken inden for rammerne for  

 den nødvendige trafikkapacitet afvikles på en sådan måde, at generne for det  

 andet lands område i støjmæssig henseende begrænses i størst muligt omfang.
---------- Til bekræftelse af denne overenskomst har underskrevne befuldmægtigede for  

 regeringerne i Danmark og Sverige undertegnet denne overenskomst.
 Udfærdiget i Stockholm den 23. januar 1981 i to eksemplarer på dansk og  

 svensk, og således at begge tekster har samme gyldighed.
