Forretningsorden af 12. januar 1981 for skibstilsynsrådet I medfør af § 22 i lov nr. 98 af 12. marts 1980 om skibes sikkerhed m.v.  

 fastsættes følgende:
 § 1.  Skibstilsynsrådet består af en formand og  

 næstformand udnævnt af industriministeren samt af yderligere 9 medlemmer,  

 udnævnt af ministeren efter indstilling af nedennævnte organisationer og  

 styrelser:
Stk. 2.  For hvert af medlemmerne bortset fra formanden  

 og næstformanden udnævner ministeren efter indstilling af vedkommende  

 organisation en suppleant.
Suppleanterne er berettigede til at deltage i  

 rådets møder.
 Stk. 3.  Direktøren for statens skibstilsyn eller en  

 stedfortræder for denne deltager i rådets møder.
 § 2.  Skibstilsynsrådets opgave er at:
1. rådgive industriministeriet og statens skibstilsyn  

 i spørgsmål vedrørende skibstilsynets virksomhed 2. følge den tekniske udvikling inden for  

 skibstilsynets arbejdsområde og 3. fremsætte ønsker og forslag vedrørende lovgivningen  

 om skibes sikkerhed m.v. og den dertil knyttede administration.
§ 3.  Tid og sted for skibstilsynsrådets møder  

 fastsættes af formanden, der sørger for indkaldelse til møder.
Rådet skal dog  

 indkaldes til møde, når mindst 3 af rådets medlemmer ønsker dette og retter  

 skriftlig henvendelse til formanden herom med angivelse af det emne, der  

 ønskes behandlet.
 Stk. 2.  Formanden tilrettelægger rådets arbejde og  

 leder rådets møder.
Stk. 3.  For at beslutning kan træffes af rådet, skal  

 formanden og mindst 5 medlemmer være til stede.
Hvert medlem har een stemme,  

 og afgørelser træffes ved simpelt flertal blandt de fremmødte.
I tilfælde af  

 stemmelighed gør formandens stemme udslaget.
Eventuelle mindretal kan begære  

 deres bemærkninger tilføjet flertallets indstilling eller udtalelse.
 Stk. 4.  Formanden kan i den udstrækning, det skønnes  

 formålstjenligt, tilkalde sagkyndige til at deltage i rådets behandling af  

 specielle spørgsmål, ligesom der efter beslutning af rådet kan nedsættes  

 underudvalg til behandling af særlige spørgsmål.
 § 4.  Skibstilsynsrådets møder er ikke offentlige.
 § 5.  Skibstilsynsrådets sekretariat udpeges af  

 industriministeriet.
§ 6.  Over rådets forhandlinger og beslutninger føres  

 en protokol, der underskrives af formanden.
Referat af rådets møder sendes  

 til hvert enkelt medlem og suppleant.
 § 7.  Rådets medlemmer, suppleanter og sekretærer samt  

 andre, der deltager i møderne, er forpligtet til over for uvedkommende at  

 bevare tavshed med hensyn til de forhold, de gennem deres virksomhed i rådet  

 får kendskab til, herunder angående såvel de afgivne indstillinger som  

 stemmeafgivningen.
 § 8.  Rejsegodtgørelse og diæter til udenbys medlemmer  

 og suppleanter afholdes af statskassen i overensstemmelse med de af  

 finansministeriet fastsatte regler.
