(Til rektorerne for gymnasieskolerne,  

 studenterkurserne og hf-kurserne og forstanderne for  

 forberedelseskurserne) Proceduren ved behandlingen af læsepensaskemaer er kun fremgået af den  

 følgeskrivelse der har fulgt med ved udsendelsen af skemaerne fra  

 direktoratet.
For en god ordens skyld fremsendes reglerne hermed til  

 indsættelse i regelsamlingen og til opslag på  lærerværelset.
 Bemærk de særlige regler for selvstuderende og eksaminander på  særlige  

 vilkår.
 Gymnasiet og hf-kurser.
 Pensaskemaer fremsendes i et eksemplar ordnet fagvis til direktoratet og  

 opbevares i et eksemplar på skolen/kurset.
Såfremt fagkonsulenten konstaterer, at pensum må ændres, kontakter han  

 læreren gennem rektor og ved forhandling mellem fagkonsulent og lærer søges  

 læse- og eksamenspensum ændret.
Det er herefter lærerens pligt gennem rektor  

 at fremsende et ændret læse- og eksamenspensum til fagkonsulenten, gerne i  

 form af ændringsskrivelse til det tidligere fremsendte.
Skolen/kurset  

 opbevarer det reviderede læse- og eksamenspensum og sender dette til censor,  

 når oplysning om dennes navn og skole foreligger.
Såfremt skolen/kurset ikke har modtaget skriftlig besked senest 17. april  

 (1. maj for gymnasiets vedkommende) kan læsepensa betragtes som godkendt.  

 Såfremt læsepensa efter forhandling endnu ikke er godkendt på ovennævnte dato  

 skal videre forhandling foregå mellem direktoratet og rektor.
Hold der ikke  

 har fået godkendt pensum kan ikke gå til eksamen.
 Studentereksamen på særlige vilkår.
 Rektor er ansvarlig for at eksamensopgivelserne svarer til de gældende  

 bestemmelser, jvf. cirkulære af 1. februar 1980, RS 01-01. Retningslinier for  

 afholdelse af eksamen på særlige vilkår.
 Selvstuderende til højere forberedelseseksamen.
 For mange selvstuderende gælder, at deres eksamensopgivelser er identiske  

 med eller er simple udvidelser af eksamensopgivelserne for et eller flere af  

 kursets hold.
 Disse eksamensopgivelser skal ikke indsendes i to eksemplarer til  

 direktoratet, men betragtes som godkendte, når holdets opgivelser er  

 godkendt.
Rektor er ansvarlig for, at eksamensopgivelserne svarer til de gældende  

 bestemmelser. og garanterer for det ved at underskrive i rubrikken  

 »Indsendes i to eksemplarer til direktoratet for gymnasieskolerne og hf  

 inden 1. marts«.
I disse tilfælde skal den faglige vejleder attestere  

 eksamensopgivelserne.
 Ønsker kurset at benytte samme fremgangsmåde for de øvrige selvstuderende,  

 kan rektor sammen med den faglige vejleder forsøgsvis også godkende disse.
 Ønsker skolen ikke at benytte sig af denne praksis, indsendes læsepensa  

 for selvstuderende som sædvanligt i to eksemplarer til direktoratet inden 1.  

 marts.
For disse selvstuderende returneres det ene pensaskema med fagkonsulentens  

 påtegning når det er godkendt.
Ved eventuelle ønsker om ændringer returneres  

 begge eksemplarer, som da ønskes ændret og genindsendt.
Som hovedregel må selvstuderende, der melder sig til kursus til vejledning  

 efter 1. januar følge samme pensum som det hold, der undervises på kursus,  

 idet der ikke vil være reel mulighed for at opbygge et andet pensum, der  

 balancerer indenfor bekendtgørelsens rammer, på et så sent tidspunkt.
Dette  

 skal oplyses for de selvstuderende.
 1. Der kan ikke eksamineres, hvis der ikke foreligget  

 et af rektor eller direktoratet godkendt læsepensa senest otte dage før  

 eksamens afholdelse.
 2. Læsepensa indsendt til direktoratet inden 1. marts  

 1980 vil direktoratet søge godkendt senest 1. maj 1980.
 3. Læsepensa indsendt til direktoratet efter 1. marts  

 1980 vil direktoratet søge godkendt inden 14 dage før eksamens afholdelse.
 Rektor opfordres dog til at benytte sig af den førnævnte ret til  

 godkendelse, der er tildelt ham i brev af 24. januar 1980, j.nr. 31-77/80  

 vedrørende godkendelse af læsepensa for selvstuderende 1980.
 Kursus opbevarer kopi af det godkendte læse- og eksamenspensum, mens det  

 oprindelige læse- og eksamenspensum fremsendes til censor.
 P.d.v.
