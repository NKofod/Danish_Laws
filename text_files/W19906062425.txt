Ved en tidligere kendelse, afsagt af Voldgiftsretten, fandtes en  

 totalrådgiver medansvarlig for omfattende skader ved klinkebelægningen.
I  

 denne sag fandtes det, at projektering af gulvbelægning var en typisk  

 arkitektopgave, og at et ansvar for den rådgivende ingeniør måtte have til  

 forudsætning, at totalrådgiveren kunne godtgøre fejl, hvilket ikke var  

 tilfældet.
Endvidere lagdes det bl.a. til grund, at ingeniøren på et tidligt  

 tidspunkt under projekteringen udtalte sig imod, at klinkegulvet blev lagt  

 uden glidelag.
Derfor fandtes der under de foreliggende omstændigheder intet  

 at bebrejde ingeniøren, der herefter frifandtes.
K E N D E L S E i Voldgiftssag nr.
C 2977 K A/S mod A A/S Ved kendelse i voldgiftssag C 1620, afsagt den 2/12 1988, blev klageren i  

 nærværende sag, K A/S, for en del pålagt ansvar for omfattende skader ved  

 klinkegulvbelægningen på en bebyggelse opført i Y i X-land.
Denne sag angår  

 spørgsmålet om fordeling mellem klager og indklagede, A A/S, af klagerens tab  

 som følge af voldgiftskendelsen af 2/12 1988: dels selvrisikoen - 499.772,69  

 kr. - på den objektforsikring, som klageren havde tegnet i F/S B for  

 totalrådgivning ved byggeriet, dels en præmieforhøjelse af klagerens  

 ansvarsforsikring med C - for tiden 1/8 1988-1/10 1991 - opgjort til  

 211.175,50 kr.
Om sagens omstændigheder er det oplyst, at klageren ved kontrakt af 22/3  

 1983 påtog sig som totalrådgiver at yde teknisk bistand ved opførelsen af et  

 omfattende boligprojekt i Y i X-land.
Bygherrer var D et interessentskab  

 bestående af E A/S og F A/S.
Klagerens opgave omfattede bl.a. udfærdigelse af  

 bygherre- og myndighedsprojekt samt hovedprojekt.
Aftalen omfattede ikke  

 tilsyn med byggeriet i X-land.
Honoraret var fastsat til 8.000.000 kr. excl.  

 moms.
Aftalen blev indgået på aftaleformular i juni 1978 udarbejdet af PAR  

 m.fl., og for aftalen var således ABR gældende.
 I april 1983 indgik klageren og indklagede under samme standardbetingelser  

 aftale, hvorefter indklagede som rådgivende ingeniør påtog sig al teknisk  

 ingeniørrådgivning og bistand, herunder ved udarbejdelsen af bygherre- og  

 myndighedsprojekt samt ved hovedprojekt.
Byggeriet blev afleveret i oktober 1984, men allerede kort efter viste der  

 sig skader på bebyggelsens klinkegulv, der omfattede et areal på ca. 125.000  

 (m2). Klinker gik løse, og gulve bulede op.
Skaderne udviklede sig, og til  

 fastlæggelse af ansvaret herfor indklagede bygherren bl.a. klageren under  

 nærværende sag for en voldgiftsret nedsat af Voldgiftsnævnet for Bygge- og  

 Anlægsvirksomhed.
Under sagen blev der afholdt syn og skøn, og skønsmændene, murermester og  

 ingeniør J.
Buch Andersen, arkitekt m.a.a.
Jørn Nielsen og civilingeniør Leif  

 Egeskjold afgav skønserklæringer den 30/4 1985, den 12/12 1985, den 29/4 1987  

 og den 7/6 1988.
 Under voldgiftssagen blev erstatningskravet af bygherren opgjort til  

 28.702.436 kr., og ved voldgiftsrettens ovennævnte kendelse blev klageren  

 pålagt 3/10 ansvar for den skete skade svarende til beløbet 8.610.745,80 kr.  

 med tillæg af rente.
 Om skadesårsagerne hedder det i kendelsen:
 »Voldgiftsretten er enig med skønsmændene i, at skaderne i det  

 væsentlige skyldes dels en for risikobehæftet konstruktion, dels  

 udførelsesfejl ved montagen af klinkegulvene.
 K'S ansvar.
 D har under henvisning til skønsmændenes udtalelser anført, at K som  

 totalrådgiver må bære et ansvar for skaderne ved ikke at have foreskrevet en  

 mere sikker konstruktion.
K har anført, at den valgte løsning er fuldt forsvarlig, men at den  

 forudsætter en korrekt udførelse.
Det er ikke bevist, at metoden som sådan  

 har ført til skaderne, men det er godtgjort, at der foreligger  

 udførelsesfejl, og der er derfor ikke grundlag for at pålægge K ansvar.
 Voldgiftsretten skal udtale:
K har under sin projektering af byggeriet beskrevet den anvendte  

 fremgangsmåde, hvorefter gulvene skulle lægges uden glidelag.
Denne  

 lægningsmetode er behæftet med større risici end en lægning med glidelag,  

 hvilket var almindeligt kendt.
Der var tale om et meget stort gulvareal ialt.  

 Der var endvidere i de enkelte boliger tale om gulve af betydelig størrelse -  

 større end de gulve, som i Danmark normalt belægges med klinker -, hvilket  

 også forøger risikoen for sådanne skader.
Husene skulle opføres i et  

 jordskælvsområde, og der fremkom under projekteringsarbejdet advarsler mod  

 fremgangsmåden.
Det er voldgiftsrettens opfattelse, at K ved sin projektering  

 af gulvene ikke har taget tilstrækkeligt hensyn til de nævnte forhold, og at  

 der derfor bør pålægges K et ansvar for skaderne.« Voldgiftsretten fandt tillige, at det medindklagede selskab, E A/S - der  

 som underentreprenør havde påtaget sig at udføre montagen af klinkegulvene -  

 og bygherren, D - måtte have et medansvar, og voldgiftsretten nåede til at  

 fordele ansvaret med 50% til D, 30% til klageren under denne voldgiftssag og  

 20% til E.
 Nærværende sags parter havde tegnet fælles objektforsikring i F/S B, og  

 efter kendelsens afsigelse opfyldte B kendelsen, når bortses fra  

 selvrisikoen, der blev opgjort til i alt kr. 499.772,69 og afkrævet og betalt  

 af klageren.
 Da klageren med støtte i det i den tidligere kendelse anførte er af den  

 opfattelse, at ansvaret i væsentlig grad må henføres til forhold, der  

 henhørte under indklagedes rådgivning, har klageren indbragt dette spørgsmål  

 for en i henhold til Almindelige Betingelser for Teknisk Rådgivning og  

 Bistand nedsat voldgiftsret med påstand om, at de indklagede tilpligtes at  

 betale 355.474,10 kr. med tillæg af rente 6% over den af Nationalbanken til  

 enhver tid fastsatte diskonto regnet fra den 15/12 1988. Det påstævnte beløb  

 udgør halvdelen af den selvrisiko, som klageren måtte bære efter den  

 tidligere voldgiftskendelse samt halvdelen af den ovennævnte præmieforhøjelse  

 på klagerens ansvarsforsikring.
 Indklagede har påstået frifindelse.
Voldgiftsretten har bestået af civilingeniør Paul L.
Bigum, arkitekt  

 m.a.a.
Tom Poulsen og højesteretsdommer Mogens Hornslet, med sidstnævnte som  

 formand.
 Den mundtlige forhandling i sagen fandt sted den 24. septemter 1990,  

 hvorunder der blev afgivet forklaringer af arkitekt G, K A/S, civilingeniør H  

 og civilingeniør I, A A/S.
Efter at sagen var procederet, tilkendegav voldgiftsretten efter votering,  

 at indklagede ved en kendelse i sagen ville blive frifundet, og det  

 henstilledes til parterne at forlige sagen således, at klageren hævede sagen  

 og at parterne overlod spørgsmålet om sagsomkostninger og betaling af de med  

 voldgiftsrettens behandling af sagen forbundene omkostninger til  

 voldgiftsrettens endelige afgørelse.
Sagen blev herefter udsat i 14 dage på  

 parternes overvejelse af forligsforslaget.
Ved skrivelse af 28/9 1990 meddelte klagers advokat, at klager kunne  

 tiltræde, at der ikke afsiges kendelse i sagen, men indklagedes advokat  

 meddelte ved skrivelse af 15/10 1990, at indklagede ønskede en kendelse  

 »da forsikringsselskabet C ikke har villet anerkende tilkendegivelsen  

 fra voldgiftsretten.« Voldgiftsretten skal herefter på grundlag af de under sagen fremkomne  

 oplysninger og afgivne forklaringer udtale følgende:
 Voldgiftsretten finder, at projektering af gulvbelægning er en typisk  

 arkitektopgave, og at et ansvar for indklagede måtte have til forudsætning,  

 at klager kunne godtgøre fejl, og dette er ikke tilfældet.
Klager har ikke gjort gældende, at der er fejl ved de af indklagede  

 foretagne beregninger m.v., som er tilgået klageren og bygherren, og det må  

 efter bevisførelsen lægges til grund, at indklagede på et tidligt tidspunkt  

 under projekteringen udtalte sig imod, at klinkegulvet blev lagt uden  

 glidelag.
Også fra J og fra Teknologisk Institut fremkom advarsler imod den  

 lægningsmetode, som bygherren - uden at indklagede var inddraget i  

 beslutningsprocessen - valgte ud fra en risikoafvejning.
Dette kunne ikke  

 under den tidligere voldgiftssag fritage klager for ansvar som totalrådgiver,  

 men under de foreliggende omstændigheder findes der intet at bebrejde  

 indklagede.
 Som følge heraf tager voldgiftsretten indklagedes frifindelsespåstand til  

 følge:
 I sagsomkostninger skal klageren betale kr. 20.000 kr. til indklagede, og  

 klageren skal tillige betale udgifterne ved voldgiftsrettens behandling af  

 sagen.
 T H I B E S T E M M E S:
 Indklagede, A A/S, frifindes.
 I sagsomkostninger skal klageren, K A/S, betale 20.000 kr. til indklagede,  

 A A/S, inden 14 dage efter kendelsens modtagelse.
 Klageren skal efter påkrav betale omkostninger ved voldgiftsrettens  

 behandling af sagen med 31.000 kr.
København, den 20. november 1990 Paul L.
Bigum Mogens Hornslet Tom Poulsen p.v.c.
