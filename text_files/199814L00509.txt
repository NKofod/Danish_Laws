Betænkning afgivet af Retsudvalget den  

 20. maj 1999 Betænkning over Forslag til lov om  

 ændring af lov om våben og eksplosivstoffer Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 Nogle af udvalgets spørgsmål til  

 justitsministeren og dennes besvarelse heraf er optrykt som bilag til  

 betænkningen.
 Der er af justitsministeren og et mindretal stillet  

 ændringsforslag, hvorom henvises til de ledsagende  

 bemærkninger.
 Endvidere har udvalget modtaget skriftlige henvendelser  

 fra:
Brøndby Skytteforening, Dansk Sportsskytte Forbund, Grevelund, Henning, Haslev, Poulsen, Knud Erik, Herlev og Toftdahl, Jørgen, Roskilde.
 Udvalget noterer sig, at justitsministeren i sin  

 besvarelse af udvalgets spørgsmål 38, som er optrykt som bilag  

 til betænkningen, er indstillet på at inddrage de forslag, som  

 ligger i spørgsmålet, i de videre overvejelser om  

 ændringer i våbenlovgivningen.
 Udvalget noterer sig endvidere, at justitsministeren inden  

 årets udgang vil orientere Retsudvalget om de undersøgelser, som  

 Justitsministeriet vil foretage for at tilvejebringe et bredere  

 beslutningsgrundlag med henblik på kommende ændringer i  

 våbenlovgivningen.
 Udvalget ønsker at blive orienteret om de  

 ændringer i våbenlovgivningen, ministeren påtænker at  

 foretage i bekendtgørelsesform, og ser derfor frem til, at et udkast  

 til en ny bekendtgørelse oversendes til udvalget til orientering og  

 eventuel drøftelse, inden bekendtgørelse formelt udstedes af  

 justitsministeren.
 Herefter indstiller et flertal (Socialdemokratiets,  

 Socialistisk Folkepartis, Det Radikale Venstres, Enhedslistens og Kristeligt  

 Folkepartis medlemmer af udvalget) lovforslaget til vedtagelse med de  

 af justitsministeren stillede ændringsforslag.
 Et mindretal (Venstres, Det Konservative  

 Folkepartis, Dansk Folkepartis, Centrum-Demokraternes og Fremskridtspartiets  

 medlemmer af udvalget) indstiller lovforslaget til vedtagelse med de  

 stillede ændringsforslag.
Ændringsforslag Til § 1 Af	et mindretal (V, KF, DF, CD og FP):
 1) Nr. 1, 4, 5 og 7 udgår.
 Af	justitsministeren, tiltrådt af udvalget:
 2) Efter nr. 8 indsættes som nyt nummer:
»01 » Af	et mindretal (V, KF, DF, CD og FP):
 3) Nr. 16 og 26 udgår.
Til § 2 Af	justitsministeren, tiltrådt af udvalget:
 4) I stk. 1 ændres »1.  

 juli 1999« til: »1.  

 januar 2000«.
 Af	et mindretal (V, KF, DF, CD og FP):
 5) Stk. 4 udgår.
 Stk. 5 bliver herefter stk. 4.
Bemærkninger Til nr. 1, 3 og 5 Det administrative arbejde omkring udstedelser af  

 tilladelser til magasiner findes ikke at stå mål med den  

 kriminalpræventive gevinst.
De ressourcer, som anvendes til denne  

 registrering, kunne anvendes bedre til målrettet efterforskning i  

 forhold til de mange andre overtrædelser af våbenloven, der  

 tydeligvis daglig finder sted, og som af ressourcemæssige årsager  

 ikke efterforskes og påtales.
Den såkaldte stramning af våbenloven med  

 hensyn til magasiner findes derfor at være af mere kosmetisk art end et  

 reelt forsøg på at opstramme krav og sanktioner over for  

 overtrædere af våbenloven.
Besiddelse af et magasin  

 indebærer ikke en fare i sig selv, hvis man ikke er i besiddelse af et  

 tilhørende våben.
Der ligger inden for den nærmeste fremtid et stort  

 arbejde hos politiet med central registrering af våben.
Det er  

 særdeles væsentligt, at dette arbejde gennemføres  

 nøjagtigt og punktligt uden unødige udstedelser af tilladelser,  

 som ikke har noget reelt formål, men kun virker ressourcekrævende  

 i forhold til det nødvendige registreringsarbejde.
Til nr. 2 Etableringen af det centrale våbenregister har  

 aktualiseret behovet for regler, som sikrer, at det kan pålægges  

 indehavere af navnlig ældre skydevåben m.v. uden  

 fabrikationsnummer at lade disse forsyne med individuelt  

 identifikationsnummer.
 I henhold til § 3, stk. 1, i våben- og  

 eksplosivstofloven kan justitsministeren, såfremt han finder det  

 påkrævet, påbyde, at enhver, der er i besiddelse af  

 genstande, der er omfattet af forbudet i § 1, skal gøre anmeldelse  

 derom efter nærmere af justitsministeren fastsatte regler.
 Justitsministeriet finder imidlertid, at der er behov for  

 en udtrykkelig hjemmel i våben- og eksplosivstofloven til at  

 pålægge besiddere af våben uden fabrikationsnumre at lade  

 disse forsyne med identifikationsnummer, således at sådanne  

 våben kan registreres under individuelt nummer i  

 våbenregistret.
Til nr. 4 Som følge af bl.a.
EU-informationsproceduren for  

 tekniske forskrifter vil det af tidsmæssige årsager ikke  

 være muligt inden den 1. juli 1999 at foretage de ændringer af  

 det administrative regelsæt, som er forudsat i lovforslaget.
 Justitsministeriet finder det hensigtsmæssigt, at de  

 administrative regler, som udstedes i medfør af våben- og  

 eksplosivstofloven, træder i kraft samtidig med de foreslåede  

 lovændringer.
 På den baggrund foreslås det, at lovens  

 ikrafttræden udskydes fra den 1. juli 1999 til den 1. januar 2000.
Lissa Mathiasen (S) fmd.  

 Per Kaalund (S) Dorte Bennedsen (S)  

 Else Marie Mortensen (S) Jan Petersen (S)  

 Anne Baastrup (SF) nfmd.
Sonja Albrink (CD)  

 Elisabeth Arnold (RV)  

 Søren Søndergaard (EL)  

 Birthe Rønn Hornbech (V)  

 Inge Dahl-Sørensen (V) Karen Rønde (V)  

 Tom Behnke (FP) Bendt Bendtsen (KF)  

 Pernille Sams (KF) Peter Skaarup (DF)  

 Jann Sjursen (KRF) Bilag Nogle af udvalgets spørgsmål til  

 justitsministeren og dennes svar herpå Spørgsmål nr. 38:
 Vil ministeren tage initiativ til:
a) at det kommende centrale våbenregister skal  

 være den eneste anerkendte og gyldige våbenregistrering,  

 således at aftalen mellem Dansk Firmaidrætsforbund, Dansk Skytte  

 Union og De Danske Skytteforeninger om oprettelse af det private  

 Skytteforeningernes Våbenregistrering skal opsiges, b) at private personer kun kan få tilladelse til  

 besiddelse og anvendelse af våben op til en fast  

 kaliberstørrelse på ikke over kal. 32, c) at skytteforeningernes ret til at udstede  

 våbenpåtegninger bortfalder, således at  

 våbentilladelser fremover alene udstedes af politiets  

 våbenkontorer, d) at ingen kan få våbentilladelse, uden at  

 det samtidig sikres, at den pågældende har sikringsskabe i den  

 godkendte klasse (rød) til de våben, der gives tilladelse  

 til, e) at der lægges begrænsning på antallet  

 af våben, som enkeltpersoner kan få tilladelse til at have i  

 privatbesiddelse (2 grovkalibrede og 2 finkalibrede), med dispensationsadgang  

 for politiet til idrætsskytter, som dyrker skydesport inden for  

 olympiske skydediscipliner, hvis det indstilles af den  

 idrætsorganisation, som er ansvarlig for den pågældende  

 skydedisciplin, og f) at der sker en opstramning af reglerne for, hvad  

 skydeterræner må anvendes til, således at brugen  

 begrænses til de anerkendte skydediscipliner og olympiske  

 konkurrencer? Ved besvarelsen bedes ministeren tage stilling til, om  

 sådanne ændringer skal ske ved lovændring eller ved  

 ændringer i administrativt fastsatte regler, hvilke af de nævnte  

 ændringer ministeren vil tage initiativ til og i givet fald  

 hvornår.
 Svar:
 1. Det gælder generelt for de initiativer, der er  

 beskrevet i spørgsmålet, at der er tale om forhold, der ikke er  

 tilsigtet berørt af det fremsatte forslag til ændring af  

 våben- og eksplosivstofloven og de ændringer af  

 våbenbekendtgørelsen, våbencirkulæret og  

 skydebanebekendtgørelsen, der knytter sig hertil.
 Som følge heraf har der ikke været foretaget  

 overvejelser af konsekvenserne ved at gennemføre sådanne  

 initiativer, ligesom der heller ikke har været anledning til at  

 inddrage de nu rejste spørgsmål under høringen over  

 lovforslaget eller i de løbende drøftelser, der føres i  

 Justitsministeriets kontaktudvalg vedrørende våbenlovgivningen  

 med deltagelse af De Danske Skytteforeninger, Dansk Firmaidrætsforbund,  

 Dansk Skytte Union, Danmarks Jægerforbund og politiet.
Det er Justitsministeriets opfattelse, at der er tale om  

 initiativer, der vil indebære ganske gennemgribende ændringer i  

 det system, der er opbygget i våbenlovgivningen.
Det gælder  

 navnlig forslagene med relation til skytteorganisationernes kompetence, idet  

 våbenlovgivningens system i en årrække har været  

 baseret på den gældende ordning.
 En ændring heraf vil medføre en række  

 konsekvenser af både administrativ og ressourcemæssig karakter og  

 forudsætter derfor indgående overvejelser med inddragelse af de  

 berørte parter.
 Da det fremsatte lovforslag som nævnt ikke  

 berører de forhold, der er beskrevet i spørgsmålet, og  

 der derfor ikke i forbindelse med udarbejdelsen af lovforslaget har  

 været foretaget en vurdering af initiativer af denne art, finder  

 Justitsministeriet det ikke forsvarligt på det foreliggende grundlag at  

 tilkendegive en endelig stillingtagen til de foreslåede  

 initiativer.
 Hvis der er behov for at gennemføre stramninger af  

 våbenlovgivningen, der ligger ud over de forslag, som er omfattet af  

 det fremsatte lovforslag og de påtænkte ændringer af det  

 administrative regelsæt, bør sådanne stramninger  

 gennemføres på grundlag af bredere undersøgelser af  

 behovet herfor og i givet fald overvejelser om den mest hensigtsmæssige  

 udformning.
Det bemærkes i den forbindelse, at et eventuelt  

 ønske om større indsigt i skytteforeningernes administration  

 f.eks. kunne tænkes tilgodeset igennem en udbygning af politiets  

 kontrol med skytteforeningernes opgaver, snarere end en ændring af  

 kompetenceforholdene.
Efter Justitsministeriets opfattelse bør  

 sådanne alternative muligheder indgå i et forsvarligt  

 beslutningsgrundlag.
 2. Til de enkelte initiativer kan Justitsministeriet  

 oplyse følgende:
 ad a) og c): Skytteorganisationerne har igennem en  

 årrække varetaget registreringen i Skytteforeningernes  

 Våbenregistrering og udstedelsen af våbenpåtegninger inden  

 for de pågældende organisationers skydeprogrammer.
Ordningen, hvorefter skytteforeninger under de anerkendte  

 hovedorganisationer kan udstede våbenpåtegning på  

 medlemsbeviserne, blev etableret ved lov nr. 861 af 23. december 1987 om  

 ændring af våbenloven (Knive, slangebøsser m.v.). Det  

 fremgår af bemærkningerne til lovforslaget, at » Ordningen blev endvidere udvidet ved lov nr. 400 af 13.  

 juni 1990 om krigsmateriel m.v. og ved lov nr. 1098 af 22. december 1993 om  

 ændring af våbenloven til også at omfatte skytteforeninger  

 under henholdsvis Dansk Firmaidrætsforbund og Forbundet af Danske  

 Sortkrudtskytteforeninger.
Det fremgår bl.a. af bemærkningerne  

 til de to lovforslag, at Justitsministeriet på baggrund af de hidtidige  

 erfaringer med våbenpåtegninger fandt det ubetænkeligt at  

 udvide ordningen som foreslået, fordi ordningen efter  

 Justitsministeriets og politiet opfattelse havde fungeret  

 tilfredsstillende.
Justitsministeriet er endvidere ikke bekendt med, at  

 politiet har generelle betænkeligheder ved ordningen med udstedelse af  

 våbenpåtegninger.
Spørgsmålet har således  

 heller ikke været genstand for drøftelse i Justitsministeriets  

 kontaktudvalg vedrørende våbenlovgivningen.
Heller ikke i forbindelse med høringen over L 130  

 har spørgsmålet været rejst fra politiets side.
Foreningen  

 af Politimestre i Danmark har i forbindelse med besvarelsen af  

 spørgsmål nr. 22 tilkendegivet:
» Der er iværksat arbejde med etablering af et  

 centralt våbenregister, og der foregår et arbejde om udarbejdelse  

 af entydige regler til sikring af forsvarlig våbenopbevaring.
Politimesterforeningen deler således på ingen  

 måde hr.
Jørgen H.
Toftdahls bekymringer for reguleringen af  

 våbenområdet.
Politimesterforeningen mener absolut heller ikke, at hr.  

 Toftdahl har ret i, at skytteorganisationerne medvirker til en eksplosiv  

 optrapning af unødvendigt store våben, og at sådanne  

 våben kanaliseres ud i samfundet.« Navnlig for så vidt angår  

 spørgsmålet om våbenregistrering, finder  

 Justitsministeriet umiddelbart, at de initiativer, som allerede er  

 iværksat med etablering af et centralt våbenregister, i vid  

 udstrækning vil forbedre politiets kontrol- og  

 efterforskningsmuligheder.
Rigspolitichefen har således i forbindelse med  

 besvarelsen af spørgsmål nr. 22 oplyst, at det centrale  

 våbenregister » - skytteforeninger - civile statsmyndigheder - våbenhandlere - våbenindehavere, der har  

 våbentilladelse/våbenpåtegning til et enkelt våben  

 eller samlertilladelse til skydevåbensamling - stjålne/bortkomne våben.« Det kan supplerende oplyses, at Justitsministeriet i den  

 kommende våbenbekendtgørelse vil fastsætte bestemmelse om,  

 at politiet skal godkende personer med særlig tilknytning til  

 skytteforeninger, herunder bestyrelsesmedlemmer, således at disse ikke  

 kan anskaffe våben til skytteforeningen i henhold til § 9, stk. 2, i  

 våben- og eksplosivstofloven eller have adgang til foreningens  

 våbens opbevaringssted uden først at være  

 vandelsgodkendt.
 Ad b): Justitsministeriet kan oplyse, at det følger  

 af § 14, stk. 3, i våbencirkulæret, at tilladelse til pistol med  

 større kaliber end 9,65 mm (38/100 engelsk tomme) kun kan gives efter  

 forudgående forelæggelse for Justitsministeriet.
 Samtidig er kaliber .38 den øvre grænse for  

 Dansk Firmaidrætsforbunds, Dansk Skytte Unions og De Danske  

 Skytteforeningers skydeprogrammer.
 Sportslige hensyn vil derfor muligvis kunne tale imod at  

 fastsætte en øvre grænse for grovpistol ved kaliber .32.  

 Bl.a. dette spørgsmål bør afklares, inden der tages  

 stilling til, om der skal fastsættes en grænse som  

 foreslået.
 Ad d): Justitsministeriet kan oplyse, at det   som  

 anført i besvarelsen af spørgsmål nr. 27   vil blive  

 fastsat i den kommende våbenbekendtgørelse, at skydevåben  

 som minimum skal opbevares i sikringsskab, der er godkendt efter den  

 europæiske standard EN-0 eller lignende sikringsniveau.
Rigspolitichefen har foretaget en sammenligning af  

 produkter testet efter henholdsvis SKAFOR-Standardtyvmetoden og efter  

 EN-metoden, der er en fælleseuropæisk standard.
På baggrund  

 heraf vurderes det, at sikringsniveauet for EN-metodens certificering EN-O er  

 sammenligneligt med sikringsniveauet for SKAFOR-Standardtyvmetodens  

 klassificering SKAFOR BLÅ.
 Justitsministeriet finder på baggrund af  

 Rigspolitichefens indstilling, at man med det påtænkte  

 sikringsniveau for våbenopbevaring, som er nærmere belyst i  

 besvarelsen af det nævnte spørgsmål, vil kunne tilgodese  

 de sikkerhedsmæssige krav, som med rimelighed bør stilles.
 Ad e): Som anført ved besvarelsen af  

 spørgsmål nr. 4 (B 41 - bilag 1) er det skytteforeningerne under  

 De Danske Skytteforeninger, Dansk Skytte Union eller Dansk  

 Firmaidrætsforbund, der kan meddele våbenpåtegning, som  

 efter at have indhentet samtykke hertil fra politiet   afgør, om der  

 kan gives tilladelse til mere end et våben.
Justitsministeriet udtalte ved et brev af 25. oktober 1989  

 til en privat person i forbindelse med en konkret klagesag, at der på  

 et møde i ministeriet den 5. september 1989 havde været enighed  

 mellem Dansk Skytte Union, Rigspolitichefen, Politidirektøren i  

 København og Politimesterforeningen om, at antallet af  

 pistoltilladelser til den enkelte skytte må bero på en konkret  

 vurdering af den enkelte skyttes behov og forhold.
Endvidere er det i brevet  

 anført, at det fremgår af udtalelser fra Dansk Skytte Union, at  

 unionen finder, at den enkelte skytte kun bør være i besiddelse  

 af to våben pr. disciplin.
Justitsministeriet kan ikke på det foreliggende  

 grundlag vurdere, hvilke konsekvenser det vil have i sportslig henseende, at  

 der i lovgivningen fastsættes eventuelle begrænsninger i antallet  

 af den enkelte skyttes skydevåben.
Justitsministeriet vil imidlertid  

 være indstillet på at indlede drøftelser herom med Dansk  

 Firmaidrætsforbund, Dansk Skytte Union og De Danske  

 Skytteforeninger.
Ad f): Justitsministeriet vil med vedtagelse af L 130  

 få mulighed for administrativt at fastsætte regler om bl.a.  

 skydebaners anvendelse.
Forslaget vil blive overvejet i forbindelse  

 hermed.
3. Som anført vil en forsvarlig vurdering af de  

 initiativer, der er beskrevet i spørgsmålet, efter  

 Justitsministeriets opfattelse forudsætte nøje overvejelser om  

 dels behovet for at gennemføre sådanne ændringer dels  

 hensigtsmæssigheden heraf.
En umiddelbar gennemførelse af  

 initiativerne vil derfor indebære en betydelig risiko for, at  

 ændringerne i givet fald viser sig ugennemtænkte og  

 forhastede.
Justitsministeriet drøfter løbende  

 erfaringerne med den gældende våbenlovgivning med  

 repræsentanter for politiet samt repræsentanter for skytte- og  

 jagtforeningerne bl.a. i Justitsministeriets kontaktudvalg vedrørende  

 våbenlovgivningen.
På grundlag heraf overvejer Justitsministeriet  

 ligeledes løbende behovet for at ændre regelsættet.
 Justitsministeriet er indstillet på at inddrage de  

 forslag, der er redegjort for i spørgsmålet, og de forhold, der  

 ligger til grund herfor, i de fortsatte overvejelser om ændringer af  

 våbenlovgivningen.
Justitsministeriet vil i den forbindelse tage initiativ  

 til at tilvejebringe et bredere beslutningsgrundlag gennem en nærmere  

 undersøgelse af de forhold, der er beskrevet i  

 spørgsmålet.
Justitsministeriet vil inden årets udgang  

 orientere Retsudvalget om resultatet af disse undersøgelser.
 Justitsministeriet finder det væsentligt allerede nu  

 at gennemføre de påtænkte skærpelser af de  

 administrative forskrifter uden at afvente resultatet af de nævnte  

 undersøgelser.
 På baggrund af undersøgelserne vil  

 Justitsministeriet drøfte forslagene med de berørte parter og  

 overveje behovet for yderligere ændringer af våbenlovgivningen.  

 Det kan i den forbindelse oplyses, at forslag a), b), d), e) og f) i givet  

 fald vil kunne gennemføres ved en ændring af  

 våbenbekendtgørelsen, våbencirkulæret og  

 skydebanebekendtgørelsen, mens forslag c)   hvis dette også skal  

 forstås som en begrænsning i skytteforeningernes adgang til at  

 anskaffe og besidde våben i henhold til § 9, stk. 2, i våben- og  

 eksplosivstofloven   vil kræve lovændring.
 Spørgsmål nr. 39:
Indebærer ministerens ændringsforslag nr. 1,  

 jf.
L 130 - bilag 32, at der fastsættes bestemmelser, hvorefter der  

 skal hugges identifikationsnummer i alle våben, som ikke har et  

 sådant nummer i forvejen, eller kan der være tale om andre former  

 for identifikationsnumre? Svar:
 Som anført i besvarelsen af spørgsmål  

 nr. 12 skal der i forbindelse med etableringen af det centrale  

 våbenregister tages stilling til, hvilke våben og  

 væsentlige dele af et skydevåben der skal registreres i  

 registeret og i den forbindelse være forsynet med individuelt  

 identifikationsnummer.
 Spørgsmålet overvejes i øjeblikket i  

 en projektgruppe under Rigspolitichefen.
 Justitsministeriet er bekendt med, at det indgår i  

 overvejelserne enten at lade et skydevåben registrere med det  

 pågældende våbens fabrikationsnummer eller   f.eks. for  

 våben, der ikke har et fabrikationsnummer   et unikt  

 identifikationsnummer, der tildeles af det centrale våbenregister.
 Justitsministeriet er endvidere bekendt med, at det  

 indgår i overvejelserne, at indehavere af f.eks. antikke  

 skydevåben   det vil sige skydevåben, der indehaves af museer  

 eller våbensamlere   ikke skal pålægges at ihugge  

 identifikationsnummer i våbnene, hvis disse ikke har et  

 fabrikationsnummer.
 Spørgsmål nr. 40:
Betyder den påtænkte skærpelse af  

 opbevaringsreglerne, at der ikke vil være undtagelser for, hvilke  

 våben der skal opbevares i godkendte sikringsskabe? Svar:
 Som anført i besvarelsen af spørgsmål  

 nr. 27 skal alle skydevåben i henhold til de nye opbevaringsregler som  

 minimum opbevares i et sikringsskab.
 Undtaget fra kravet om opbevaring i sikringsskab er  

 således andre våben end skydevåben, f.eks.  

 blankvåben.
 Endvidere vil de nye regler som anført i  

 besvarelsen af spørgsmål nr. 27 blive suppleret med  

 bestemmelser, hvorefter politiet dels under henvisning til  

 sikkerhedsmæssige forhold kan stille yderligere krav til  

 våbenopbevaringen, dels under særlige omstændigheder kan  

 meddele dispensation fra bestemmelserne.
