 Bekendtgørelse om ændring af bekendtgørelse om offentliggørelse af virksomhedernes arbejdsmiljø m.v.
(Ændringer som følge af ophævelsen af det risikobaserede tilsyn) § 1 I bekendtgørelse nr. 1276 af 8. december 2011 om offentliggørelse af virksomhedernes arbejdsmiljø m.v., som senest ændret ved bekendtgørelse nr. 1249 af 30. oktober 2018, foretages følgende ændringer:
 1. I § 4, stk. 1, og § 8, stk. 1, ændres »et risikobaseret tilsyn« til: »et tilsyn, hvor der er set på de væsentlige arbejdsmiljøproblemer«.
 2. I § 4, stk. 2, ændres »et risikobaseret tilsyn« til: »tilsynet efter stk. 1«.
 3. I § 4, stk. 3 og 4, ændres »det seneste risikobaserede tilsyn« til: »tilsynet efter stk. 1«.
 4. I § 4, stk. 4, ændres »andre tilsynsformer end risikobaserede tilsyn« til: »andre tilsyn«.
 5. I § 4, stk. 5, ændres »et nyt risikobaseret tilsyn« til: »et nyt tilsyn efter stk. 1«.
 6. I § 6 a, stk. 1, ændres »under risikobaserede tilsyn« til: »under tilsyn, hvor der er set på de væsentlige arbejdsmiljøproblemer«.
§ 2 Bekendtgørelsen træder i kraft den 1. januar 2020.
