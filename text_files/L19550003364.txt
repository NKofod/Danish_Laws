 Ved kgl. resolution af 17. juni 1954 har Danmark ratificeret ovennævnte  

 konvention med dertil hørende protokol, hvis tekster lyder som følger:
 Europæisk konvention om social og sundhedsmæssig hjælp.
Undertegnede regeringer, som er medlemmer af Det europæiske Råd, og som anser, at Det europæiske Råds mål er at tilvejebringe en fastere enhed  

 mellem dets medlemmer bl.a. i det øjemed at lette deres sociale fremskridt, er besluttede på, i dette øjemed at udvide deres samarbejde på det sociale  

 område ved at gennemføre princippet om ligestilling for hvert enkelt lands  

 statsborgere ved anvendelse af lovgivning, der hjemler social og  

 sundhedsmæssig hjælp, og som ønsker at afslutte en konvention herom, er blevet enige om følgende:
 Almindelige bestemmelser.
 Artikel 1.
 Ethvert af de deltagende lande forpligter sig til at sikre statsborgere i  

 de øvrige deltagende lande, som lovligt opholder sig inden for nogen del af  

 dets territorium, på hvilket denne konvention kommer til anvendelse, og som  

 savner tilstrækkelige midler, social og sundhedsmæssig bistand (i det  

 efterfølgende betegnet som »hjælp«) ifølge den til enhver tid  

 gældende lovgivning, for den pågældende del af dets territorium på lige fod  

 med og på samme vilkår som landets egne statsborgere.
 Artikel 2.
 Artikel 3.
 En persons statsborgerskab skal dokumenteres i overensstemmelse med de  

 herom efter hjemlandets lovgivning gældende bestemmelser.
 Artikel 4.
 Udgiften ved hjælp til en af de deltagende landes statsborgere skal  

 afholdes af det deltagende land, som har tilstået hjælpen.
 Artikel 5.
 De deltagende lande forpligter sig til, i det omfang deres love og  

 bestemmelser tillader det, at bistå hinanden med at opnå størst mulig  

 refusion af de samlede udgifter til hjælp enten fra personer med økonomiske  

 forpligtelser over for den, der har modtaget hjælp, eller fra personer, som  

 har pligt til at bidrage til den pågældendes underhold.
 Hjemsendelse.
 Artikel 6.
 Artikel 7.
 Artikel 8.
 Artikel 9.
 Såfremt det land, i hvilket modtageren af hjælpen hævder at være  

 statsborger, ikke anerkender ham som sådan, skal begrundelsen herfor inden  

 tredive dage eller snarest muligt derefter fremsendes til opholdslandet.
 Artikel 10.
 Bopæl.
 Artikel 11.
 Artikel 12.
 Begyndelsesdagen for den i artikel 7 fastsatte opholdsperiode skal i hvert  

 land, såfremt intet andet bevismateriale foreligger, regnes fra den dato, som  

 fastslås på grundlag af dokumentation, der tilvejebringes ved officiel  

 undersøgelse eller fremgår af de i tillæg III opførte dokumenter eller af  

 noget dokument, der ifølge landets love og bestemmelser anerkendes som bevis  

 for ophold.
 Artikel 13.
 Artikel 14.
 Ved beregning af opholdets varighed skal de perioder ikke medregnes, i  

 hvilke den pågældende har modtaget hjælp af offentlige midler i medfør af de  

 i tillæg I omhandlede lovbestemmelser med undtagelse af lægebehandling i  

 anledning af akut sygdom eller kortvarig lægebehandling.
 Forskellige bestemmelser.
 Artikel 15.
 De deltagende landes administrative, diplomatiske og konsulære myndigheder  

 skal yde hinanden al mulig bistand ved denne konventions gennemførelse.
 Artikel 16.
 Artikel 17.
 De deltagende lande kan ved tosidige aftaler træffe  

 overgangsforanstaltninger for tilfælde, hvor hjælp er blevet tilstået forud  

 for denne konventions ikrafttræden.
 Artikel 18.
 Bestemmelserne i denne konvention medfører ingen indskrænkning i de  

 enkelte landes love eller bestemmelser, i internationale konventioner eller i  

 to- eller flersidige overenskomster, som er gunstigere for den, der modtager  

 hjælp.
 Artikel 19.
Tillæg I, II og III udgør en integrerende del af denne konvention. (* 2) Artikel 20.
 Artikel 21.
 Artikel 22.
 Artikel 23.
 Det europæiske Råds generalsekretær skal underrette Rådets medlemmer.
 Artikel 24.
Denne konvention forbliver i kraft i et tidsrum af to år fra datoen for  

 dens ikrafttræden i overensstemmelse med artikel 21, b). Den skal derefter  

 vedblivende være i kraft fra år til år for de deltagende lande, der ikke ved  

 en til Det europæiske Råds generalsekretær stilet meddelelse har opsagt den  

 mindst seks måneder før udløbet enten af den første to-årige periode eller af  

 en efterfølgende et-årig periode.
En sådan meddelelse får virkning fra  

 udgangen af den periode, som den angår.
 Til bekræftelse heraf har de undertegnede dertil behørigt bemyndigede  

 underskrevet denne overenskomst.
 Udfærdiget i Paris den 11. december 1953 på engelsk og fransk, således at  

 begge tekster har lige gyldighed, i et enkelt eksemplar, som skal forblive  

 deponeret i Det europæiske Råds arkiv, og hvoraf generalsekretæren skal sende  

 bekræftede kopier til enhver af de undertegnende lande.
 Protokol til den europæiske konvention om social og sundhedsmæssig hjælp.
Undertegnede lande, der er medlemmer af Det europæiske Råd, er under henvisning til bestemmelserne i den i Paris den 11. december 1953  

 undertegnede europæiske konvention om social og sundhedsmæssig hjælp (i det  

 følgende betegnet som »Bistandskonventionen«), og under henvisning til bestemmelserne i den i Geneve den 28. juli 1951 undertegnede konvention om flygtninges retsstilling (i det følgende betegnet som »Bistandskonventionen«), og under henvisning til bestemmelserne i den i Geneve den 28. juli 1951  

 undertegnede konvention om flygtninges retsstilling (i det følgende betegnet  

 som »Genevekonventionen«), og i ønsket om at udvide Bistandskonventionens bestemmelser til også at gælde  

 flygtninge ifølge Geneve-konventionens definition, blevet enige om følgende:
 Artikel 1.
 For denne protokols formål har udtrykket »flygtning« den  

 betydning, der er tillagt det i Genevekonventionens artikel 1, dog således at  

 hvert af de deltagende lande samtidig med deres undertegnelse, ratifikation  

 eller tiltrædelse af denne protokol, skal afgive en erklæring, der angiver,  

 hvilken af de i den nævnte konventions artikel 1 B angivne betydninger,  

 vedkommende land anvender med henblik på dets forpligtelser i henhold til  

 denne protokol, medmindre vedkommende land allerede har afgivet en sådan  

 erklæring ved sin undertegnelse eller ratifikation af den nævnte konvention.
 Artikel 2.
 Bestemmelserne i Bistandskonventionens afsnit I skal finde anvendelse på  

 flygtninge på samme vilkår, som gælder for statsborgere i de i denne  

 deltagende lande.
 Artikel 3.
 1. Bestemmelserne i Bistandskonventionens afsnit II  

 finder ikke anvendelse på flygtninge.
 2. For så vidt angår en person, der i henhold til  

 bestemmelserne i Genevekonventionens artikel 1 C ikke længere opfylder  

 betingelserne for hjælp ifølge denne, skal den i Bistandskonventionens  

 artikel 7 a) fastsatte opholdsperiode, hvoraf hjemsendelse er betinget,  

 regnes fra og med den dato, da vedkommende ikke længere opfylder  

 betingelserne for hjælp.
 Artikel 4.
 I forholdet mellem de deltagende lande anses bestemmelserne i denne  

 protokols artikel 1, 2 og 3 som tillægsartikler til Bistandskonventionen, og  

 konventionens øvrige bestemmelser skal finde anvendelse i overensstemmelse  

 hermed.
 Artikel 5.
 1. Denne protokol skal være åben for undertegnelse af  

 de medlemmer af Det europæiske Råd, som har undertegnet Bistandskonventionen.  

 Den skal ratificeres.
 2. Enhver stat, der har tiltrådt Bistandskonventionen,  

 kan tiltræde denne protokol.
 3. Denne protokol træder i kraft den første dato i den  

 måned, der følger efter datoen for deponeringen af det andet  

 ratifikationsinstrument.
 4. For undertegnende stater, som senere ratificerer  

 protokollen, og for stater, som tiltræder denne, træder den i kraft den  

 første dag i den måned, der følger efter datoen for deponeringen af den  

 pågældende stats ratifikationsinstrument eller tiltrædelsesdokument.
 5. Ratifikationsinstrumenter eller  

 tiltrædelsesdokumenter skal deponeres hos Det europæiske Råds  

 generalsekretær, der skal underrette rådets medlemmer og tiltrædende stater  

 om, hvilke stater, der har ratificeret eller tiltrådt protokollen.
 Til bekræftelse heraf har undertegnede, dertil behørigt bemyndigede,  

 underskrevet denne protokol.
Udfærdiget i Paris den 11. december 1953 på engelsk og fransk, således at  

 begge tekster har lige gyldighed, i et enkelt eksemplar, som skal forblive  

 deponeret i Det europæiske Råds arkiv.
Generalsekretæren skal fremsende  

 bekræftede genparter til ethvert af de undertegnende lande.
Foruden af Danmark, hvis ratifikationsinstrument deponeredes hos Det  

 europæiske Råds generalsekretær den 30. juni 1954, er konventionen med dertil  

 hørende protokol ratificeret af Irland, Norge, Saar, Det Forenede Kongerige  

 Storbritannien og Nordirland og Sverige.
Konventionen med dertil hørende  

 protokol er i medfør af artikel 21 b trådt i kraft den 1. juli 1954.
 Udenrigsministeriet, den 20. juli 1955.
H.C.
Hansen.
 (* 1) For Danmarks vedkommende: Indtil videre Danmark undtagen Færøerne og  

 Grønland.
 (* 2) Tillæggene omfattes ikke af bekendtgørelsen.
