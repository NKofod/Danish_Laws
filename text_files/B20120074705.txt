 Bekendtgørelse om ændring af bekendtgørelse om tilskudsudbetaling m.v. til institutioner for erhvervsrettet uddannelse m.v.
(Fleksibelt klasseloft på 28 elever på de gymnasiale fuldtidsuddannelser) § 1 I bekendtgørelse nr. 638 af 3. juli 2003 om tilskudsudbetaling m.v. til institutioner for erhvervsrettet uddannelse m.v., som senest ændret ved bekendtgørelse nr. 1137 af 5. december 2011, foretages følgende ændringer:
1. I indledningen ændres »I medfør af § 5, stk. 4, § 15, stk. 4, § 18, stk. 4, § 19, stk. 1, 3 og 4, § 25, stk. 2, § 27, stk. 2, og § 31, stk. 2 og 4, i lov om institutioner for erhvervsrettet uddannelse, jf. lovbekendtgørelse nr. 954 af 28. november 2003  for så vidt angår § 25, stk. 2, efter forhandling med finansministeren  i medfør af § 19, stk. 6, og § 19 c i lov om erhvervsuddannelser, jf. lovbekendtgørelse nr. 870 af 23. oktober 2002, som ændret ved § 4 i lov nr. 1080 af 17. december 2002 og § 3 i lov nr. 1083 af 17. december 2002, i medfør af § 27, stk. 3, i lov nr. 446 af 10. juni 2003 om arbejdsmarkedsuddannelser, i medfør af § 16 a i lov om landbrugsuddannelser, jf. lovbekendtgørelse nr. 871 af 23. oktober 2002, som ændret ved § 5 i lov nr. 1083 af 17. december 2002, i medfør af § 14 a i lov om de erhvervsgymnasiale uddannelser til højere handelseksamen og højere teknisk eksamen, jf. lovbekendtgørelse nr. 834 af 8. oktober 2003,« til: »I medfør af § 5, stk. 8, § 15, stk. 4, § 15 b, stk. 3, § 18, stk. 4, § 19, stk. 1, 3 og 4, § 25, stk. 2, § 27 og § 31, stk. 2 og 4, i lov om institutioner for erhvervsrettet uddannelse, jf. lovbekendtgørelse nr. 878 af 8. august 2011, som ændret ved § 5 i lov nr. 271 af 27. marts 2012, § 6 i lov nr. 418 af 12. maj 2012, § 2 i lov nr. 469 af 29. maj 2012 og § 2 i lov nr. 514 af 4. juni 2012  for så vidt angår § 25, stk. 2, efter forhandling med finansministeren  i medfør af § 19, stk. 9 og 11, og § 19 c i lov om erhvervsuddannelser, jf. lovbekendtgørelse nr. 171 af 2. marts 2011, som ændret ved § 2 i lov nr. 1368 af 28. december 2011, lov nr. 210 af 5. marts 2012 og § 7 i lov nr. 418 af 12. maj 2012., i medfør af § 27, stk. 3, i lov om arbejdsmarkedsuddannelser m.v., jf. lovbekendtgørelse nr. 381 af 26. marts 2010, som ændret ved § 22 i lov nr. 639 af 14. juni 2010, § 2 i lov nr. 277 af 5. april 2011 og § 2 i lov nr. 573 af 7. juni 2011, i medfør af § 39, stk. 6, og § 39 a, stk. 2, i lov om uddannelserne til højere handelseksamen (hhx) og højere teknisk eksamen (htx), jf. lovbekendtgørelse nr. 861 af 5. juli 2010, som ændret ved § 4 i lov nr. 469 af 29. maj 2012, i medfør af § 10 g i lov om vejledning om uddannelse og erhverv samt pligt til uddannelse, beskæftigelse m.v., jf. lovbekendtgørelse nr. 671 af 21. juni 2010,« 2. Efter § 16 indsættes:
»Kapitel 2 a Opgørelse og fravigelse af tilskudsbetingelsen om en maksimal gennemsnitlig klassekvotient på 28,0 elever på hvert klassetrin på de gymnasiale fuldtidsuddannelser Opgørelse og indberetning af klassekvotienten § 16 a.
Institutionen opgør den gennemsnitlige klassekvotient, jf. § 15 b, stk. 1 og 2, i lov om institutioner for erhvervsrettet uddannelse og § 39 a, stk. 1, i lov om uddannelserne til højere handelseksamen (hhx) og højere teknisk eksamen (htx) på hvert enkelt klassetrin på hver af de gymnasiale fuldtidsuddannelser, som institutionen udbyder.
Hvis institutionen har flere udbudssteder, opgøres klassekvotienten for alle udbudssteder under ét.
Hvis en afdeling af en institution er omfattet af bekendtgørelsens bilag 2, og institutionen for afdelingen anvender fravigelsesmuligheden i medfør af § 16 d, skal klassekvotienten opgøres særskilt for afdelingen.
 Stk. 2. De gymnasiale fuldtidsuddannelser omfatter:
 1) Den treårige uddannelse til højere handelseksamen (hhx), herunder pre-IB.
 2) Den treårige uddannelse til højere teknisk eksamen (htx), herunder pre-IB.
Stk. 3. Institutionen opgør den gennemsnitlige klassekvotient ved, at det samlede antal af optagne elever på den enkelte gymnasiale fuldtidsuddannelse, jf. stk. 1, divideres med antallet af klasser på klassetrinet på uddannelsen.
Ved en klasse forstås i denne bekendtgørelse den gruppe af elever, der sammen deltager i undervisningen i faget dansk A, medmindre institutionen har tilrettelagt klassedannelsen på en sådan måde, at deltagelse i faget dansk A ikke er retvisende for klassedannelsen, jf. § 16 c, 2. pkt.
Elever, der ud over den gruppe, der udgør en klasse, deltager i klassens undervisning, indgår i opgørelsen af den gennemsnitlige klassekvotient, jf. dog § 16 f.
 Stk. 4. For følgende klasser foretager institutionen en selvstændig opgørelse af den gennemsnitlige klassekvotient på hvert enkelt klassetrin på hver af de gymnasiale fuldtidsuddannelser, som institutionen udbyder:
 1) Klasser, der oprettes for elever, som har behov for en særlig individuel tilrettelæggelse på grund af handicap, sygdom, eliteidrætsudøvelse, musikalsk grundkursus eller lignende, jf. § 40, stk. 2, § 41, stk. 2, og § 46 i lov om uddannelserne til højere handelseksamen (hhx) og højere teknisk eksamen (htx).
 2) Klasser, der oprettes for en særlig målgruppe som led i forsøg, jf. § 45, stk. 1, i lov om uddannelserne til højere handelseksamen (hhx) og højere teknisk eksamen (htx).
§ 16 b.
Institutionens opgørelse af klassekvotienter efter § 16 a, stk. 1-4, skal ske samtidig med institutionens første indberetning af aktiviteten på første klassetrin til brug for beregning af de statslige tilskud, jf. retningslinjerne for tælledage, tælleperioder og indberetninger i IEU-instruksen.
§ 16 c.
Institutionens opgørelse af klassekvotienter godkendes af institutionens bestyrelse og attesteres af institutionens leder og revisor i overensstemmelse med reglerne i bekendtgørelse om revision og tilskudskontrol m.m. ved institutioner for erhvervsrettet uddannelse og indberettes til Ministeriet for Børn og Undervisning.
Det skal fremgå af indberetningen, hvis institutionen har anvendt en tilrettelæggelse af klassedannelsen, hvor deltagelse i faget dansk A ikke er retvisende, jf. § 16 a, stk. 3, 2. pkt.
Institutionens fravigelse af tilskudsbetingelsen om den maksimale gennemsnitlige klassekvotient på 28,0 Fravigelse begrundet i forholdene ved uddannelsesforløbets start § 16 d.
En institution, som er omfattet af bekendtgørelsens bilag 2, kan fravige § 15 b, stk. 1 og 2, i lov om institutioner for erhvervsrettet uddannelse og § 39 a, stk. 1, i lov om uddannelserne til højere handelseksamen (hhx) og højere teknisk eksamen (htx) af hensyn til en elev i lokalområdet, der er optaget på første klassetrin, hvis eleven vil få en transporttid på mere end 5 kvarter til det nærmeste alternative udbudssted af den pågældende uddannelse, som eleven ønsker optagelse på.
En institution, der har en afdeling, som er omfattet af bekendtgørelsens bilag 2, kan på tilsvarende måde som efter 1. pkt. fravige § 15 b, stk. 1 og 2, i lov om institutioner for erhvervsrettet uddannelse og § 39 a, stk. 1, i lov om uddannelserne til højere handelseksamen (hhx) og højere teknisk eksamen (htx) for den pågældende afdeling, jf. § 16 a, stk. 1, 3. pkt.
Stk. 2. Transporttiden opgøres som transporttiden mellem elevens bopæl (folkeregisteradresse) og uddannelsesstedet med offentlige transportmidler ifølge www.rejseplanen.dk eller lignende systemer.
Det nærmeste alternative udbudssted skal være en institution omfattet af lov om institutioner for almengymnasiale uddannelser eller almen voksenuddannelse m.v. eller lov om institutioner for erhvervsrettet uddannelse.
Fravigelse under uddannelsesforløbet § 16 e.
En institution kan under uddannelsesforløbet fravige § 15 b, stk. 1 og 2, i lov om institutioner for erhvervsrettet uddannelse og § 39 a, stk. 1, i lov om uddannelserne til højere handelseksamen (hhx) og højere teknisk eksamen (htx) af hensyn til optagelse af en elev, der opfylder en af følgende betingelser:
1) Eleven flytter under sin gymnasiale uddannelse til landsdelen, og eleven vil få en transporttid på mere end 5 kvarter til det nærmeste alternative udbudssted af den pågældende uddannelse, som eleven ønsker optagelse på.
Transporttiden opgøres som transporttiden mellem elevens bopæl (folkeregisteradresse) og uddannelsesstedet med offentlige transportmidler ifølge www.rejseplanen.dk eller lignende systemer.
Det nærmeste alternative udbudssted skal være en institution omfattet af lov om institutioner for almengymnasiale uddannelser eller almen voksenuddannelse m.v. eller lov om institutioner for erhvervsrettet uddannelse.
 2) Eleven flytter under sin gymnasiale uddannelse til landsdelen, og eleven har en særlig studieretning, hvor det i tilflytterområdet alene er institutionen, der udbyder tilsvarende fag.
 3) Eleven optages midlertidigt på institutionen som led i et udvekslingsophold fra udlandet, og særlige grunde taler for, at eleven skal gå på institutionen, fx at vedkommende har bopæl hos en elev, der allerede går på institutionen.
 4) Eleven vender tilbage til institutionen efter at have været på udvekslingsophold i udlandet i minimum et halvt år og har søgt om orlov fra institutionen i udvekslingsperioden.
 5) Eleven har i henhold til optagelsesbekendtgørelsen indgået en forudgående aftale med institutionens leder om orlov fra uddannelsen på op til ét år.
 6) Eleven skal gå klassetrinnet på uddannelsen om, og institutionen vurderer, at det væsentligt vil forbedre elevens muligheder for at gennemføre uddannelsen, eventuelt i forening med en særlig indsats over for eleven, at det sker på institutionen.
 7) Eleven optages på institutionen efter at være blevet bortvist fra en anden institution midt i et skoleår på grund af overtrædelse af studie- og ordensreglerne, og eleven opfylder betingelsen i nr. 1, dog således, at den institution eleven er bortvist fra ikke indgår blandt de mulige alternative udbudssteder.
Fravigelse ved særlig individuel tilrettelæggelse § 16 f.
En institution kan fravige § 15 b, stk. 1 og 2, i lov om institutioner for erhvervsrettet uddannelse og § 39 a, stk. 1, i lov om uddannelserne til højere handelseksamen (hhx) og højere teknisk eksamen (htx), for en elev, der ikke indgår i en klasse omfattet af § 16 a, stk. 4, nr. 1, hvis eleven har behov for en særlig individuel tilrettelæggelse på grund af handicap, sygdom, eliteidrætsudøvelse, musikalsk grundkursus eller lignende, jf. § 40, stk. 2, § 41, stk. 2, og § 46 i lov om uddannelserne til højere handelseksamen (hhx) og højere teknisk eksamen (htx), men deltager i en klasses undervisning, jf. § 16 a, stk. 3.
Vilkår for fravigelse § 16 g.
Det er et vilkår for fravigelse efter §§ 16 d-16 f, at institutionens bestyrelse fastlægger og gennemfører en plan for tilførsel af ekstra lærerressourcer i forhold til fravigelsen af en gennemsnitlig klassekvotient på 28,0, således at lærerstøtten pr. elev er den samme uanset klassestørrelse.
Dokumentation og indberetning ved anvendelse af fravigelsesmulighed § 16 h.
En institution, der anvender en fravigelsesmulighed efter §§ 16 d-16 f, skal sende en redegørelse herom til Ministeriet for Børn og Undervisning.
Redegørelsen skal indeholde:
 1) En beskrivelse af den eller de anvendte fravigelsesmuligheder og konsekvensen af fravigelsen i forhold til den gennemsnitlige klassekvotient på 28,0.
2) Dokumentation for, at betingelserne for at anvende den eller de pågældende fravigelsesmuligheder er opfyldt.
Dokumentationen skal være attesteret af institutionens leder og revisor.
3) Institutionens vurdering af, hvorvidt omfanget af institutionens fravigelser efter §§ 16 d-16 f bør medføre oprettelse af nye klasser og tidspunktet for dannelse af eventuelle nye klasser.
Vurderingen skal ske på grundlag af:
a) omfanget af fravigelsen, b) antal klasser på klassetrinnet på den pågældende uddannelse, c) hvor lang tid, der er tilbage på det pågældende klassetrin, d) institutionens forventning til reduktion af overskridelsen af klassekvotienten og tidsperspektivet herfor, som følge af institutionens dokumenterede erfaringer med elevbevægelser, og e) andre forhold, som institutionen tillægger vægt ved vurderingen af, om overskridelsen af klassekvotienten bør medføre oprettelse af nye klasser.
 4) En plan for tilførsel af ekstra lærerressourcer, jf. § 16 g.
 Stk. 2. En institution, der har anvendt fravigelsesmuligheden i medfør af § 16 d, skal tillige udarbejde en begrundet redegørelse for de forhold, der medfører behovet for fravigelsen, og en beskrivelse af de forhold, der medfører, at eleverne ikke kan henvises til en anden institution.
§ 16 i.
Institutionens redegørelse efter § 16 h, stk. 1 og 2, indberettes til Ministeriet for Børn og Undervisning i umiddelbar forlængelse af institutionens beslutning om at anvende fravigelsesmuligheden efter §§ 16 d-16 f, jf. dog stk. 2.
Stk. 2. Institutionens redegørelse efter § 16 h, stk. 1 og 2, for fravigelser efter § 16 d skal ske samtidig med institutionens første indberetning af aktiviteten til brug for beregning af de statslige tilskud, jf. § 16 b.« 3. Bilag 2 affattes som bilag 1 til denne bekendtgørelse.
§ 2 Bekendtgørelsen træder i kraft den 1. juli 2012 og har først virkning for klasser, der oprettes med henblik på undervisning af elever, der påbegynder undervisningen den 1. august 2012 eller senere.
Kvalitets- og Tilsynsstyrelsen, den 29. juni 2012 P.M.V.
Per HansenDirektør / Jacob Holbæk Kjeldsen Bilag 1 »Bilag 2 Institutioner for erhvervsrettet uddannelse og institutioner for almengymnasiale uddannelser og almen voksenuddannelse, som ved udbud af uddannelse til højere handelseksamen (hhx) og uddannelse til højere teknisk eksamen (htx) kan anvende fravigelsesmuligheden efter bekendtgørelsens § 16 d:
