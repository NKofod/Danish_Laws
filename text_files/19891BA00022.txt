Nr BSF 22 Forslag til folketingsbeslutning om Den Kgl.
Veterinær- og Landbohøjskole Fremsat af Rahbæk Møller (SF) Aage Frandsen (SF) Frank Jensen (S) Helle  

 Degn (S) Lysholm Christensen (KRF) Inger Stilling Pedersen (KRF) den 7. november 1989 Folketinget pålægger regeringen snarest at fremlægge planer for Den Kgl.
Veterinær- og Landbohøjskoles fremtid og ikke at foretage beskæringer af højskolens udbud af uddannelser og forskningsområder, før planerne for den samlede institution foreligger.
Bemærkninger til forslaget Den Kgl.
Veterinær- og Landbohøjskole har det ikke godt.
En række  

 nødvendige investeringer har været udskudt i årevis.
Resultatet er, at dele  

 af bygningsmassen er nedslidt, og at højskolen er overbefolket på grund af et  

 stærkt øget studentertal, uden at der er foretaget tilsvarende udvidelser.
Situationen er opstået, fordi Den Kgl.
Veterinær- og Landbohøjskole har  

 måttet leve med, at der til stadighed er blevet sat spørgsmålstegn ved, om  

 den har den rette beliggenhed.
Dette er grunden til, at selv de mest akut  

 nødvendige investeringer er blevet udskudt, og at højskolen er endt i en  

 situation, der er ganske uhørt ringe sammenlignet med andre forsknings- og  

 uddannelsesinstitutioner i Danmark.
Det har været til stor skade for et af Danmarks hovederhverv, landbruget,  

 at den institution, der forsyner landbruget med grundforskning og uddannede  

 kandidater, har væsentlig dårligere forhold end de øvrige højere  

 læreanstalter.
På det sidste har opmærksomheden rettet sig mod den svage  

 levnedsmiddelforskning i Danmark og denne svagheds konsekvenser for  

 levnedsmiddelindustrien.
Der er et indlysende behov for at opbygge et  

 begrænset antal stærke forskningsmiljøer i Danmark, og det er indlysende, at  

 Landbohøjskolen bør være hjemsted for et af disse miljøer.
De nødvendige beslutninger om Landbohøjskolens fremtid kan derfor ikke  

 udsættes længere.
Først og fremmest må der træffes en beslutning om  

 højskolens permanente beliggenhed, og indtil denne beslutning træffes, bør  

 der ikke besluttes udflytning af enkeltdele.
Specielt bør spørgsmålet om  

 mejeriingeniøruddannelsens placering afvente en overordnet plan.
Forslagsstillerne henleder i denne forbindelse opmærksomheden på, at  

 Danske Studerendes Fællesråd, Planlægningsrådet for Forskningen, Statens  

 Naturvidenskabelige Forskningsråd, Statens Teknisk-Videnskabelige  

 Forskningsråd, Statens Jordbrugs- og Veterinærvidenskabelige Forskningsråd,  

 FLUNA og De Danske Landboforeninger alle har advaret mod at splitte den  

 helhed, som Den Kgl.
Veterinær- og Landbohøjskole udgør.
