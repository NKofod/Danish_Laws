D.1 Den momspligtige omsætnings omfang D.2 Momsfri omsætning D.3 Afmeldelse fra registrering D.4 Transportydelser inden for EF § 11 D.1 Den momspligtige omsætnings omfang D.1.1 Generelt Leverancer af varer og momspligtige ydelser mod betaling skal medregnes  

 til virksomhedens momspligtige omsætning, bortset fra tilfælde, hvor der er  

 hjemmel til at holde leverancen udenfor efter reglerne i § 12. Se også D.2.
 Salg af virksomhedens maskiner mv. og andre driftsmidler skal ligeledes  

 medregnes til virksomhedens momspligtige omsætning, medmindre der er hjemmel  

 til at holde et sådant salg uden for efter reglerne i:
- § 12, eller - bekendtgørelse nr. 645 af 20. oktober 1988 om delvis fradragsret for  

 merværdiafgift, § 9, stk. 3 og 4.
 § 9, stk. 3, indeholder særregler om visse rutebiler og turistbusser og §  

 9, stk. 4, fastslår generelt, at der ikke skal betales moms ved afsætning af  

 motorkøretøjer, for hvilke momsen af anskaffelsen ikke kunne medregnes til  

 købsmomsen.
Ved virksomhedens driftsmidler forstås maskiner, vare- og lastvogne o.l.,  

 hvor virksomheden i forbindelse med anskaffelsen har været berettiget til  

 fuld eller delvis fradragsret.
Det er ikke afgørende om virksomheden har  

 udnyttet fradragsretten.
Udtagelse til privat eller andre ikke fradragsberettigede formål af varer  

 og momspligtige ydelser, som fremstilles eller forhandles af virksomheden,  

 eller af virksomhedens maskiner og andre driftsmidler skal medregnes til den  

 momspligtige omsætning.
Udtagelse af momspligtige ydelser kan dog i visse  

 tilfælde holdes uden for den momspligtige omsætning jf. afsnittet om  

 udtagelse.
 Endvidere kan der være hjemmel til at holde udtagelsen uden for  

 momspligtig omsætning i:
- § 12, - bekendtgørelse nr. 645 af 20. oktober 1988 om delvis fradragsret for  

 merværdiafgift eller - bekendtgørelsen nr. 75 af 26. februar 1985 om regulering af indgående  

 merværdiafgift for investeringsgoder.
D.1.2 Leverancer mod betaling § 11, stk. 1, litra a, stk. 3 og 4 Den momspligtige omsætning omfatter enhver leverance af varer, herunder  

 brugte varer, og momspligtige ydelser mod betaling.
Herunder medregnes  

 afsætning af varer, som virksomheden har modtaget i kommission eller  

 konsignation, samt afsætning af varer, som virksomheden udleverer i  

 kommission eller konsignation.
 Afsætning mv. af virksomhedens maskiner og andre driftsmidler skal  

 medregnes til den momspligtige omsætning, jf. § 11, stk. 4. Se også Mn.802 og  

 Dep.920.
 Det samme gælder varelager, maskiner og andre driftsmidler ved  

 virksomhedens afmeldelse fra registrering.
Bestemmelsen i § 12, stk. 5, kan dog føre til, at afsætningen skal holdes  

 uden for momspligtig omsætning, jf.
D.2.16.
 Vedrørende afmeldelse fra registrering henvises til D.3.
Bestillingsgebyrer Bestillingsgebyrer, der - fx af kiosker - opkræves for bestilling og  

 eventuel udbringning af billetter til teaterforestillinger o.l., skal  

 medregnes til den momspligtige omsætning, jf.
Mn.92.
Engangsvederlag Engangsvederlag, der modtages ved salg af momspligtige rettigheder, fx  

 patentrettighederne til en opfindelse, omfattes af den momspligtige  

 omsætning, jf.
Mn.222.
Garantireparationer Der skal betales moms i tilfælde, hvor en virksomhed, som udfører en  

 garantireparation, får dækket sine udgifter til reservedele og arbejdsløn ved  

 afregning med fabrikanten eller importøren af den pågældende vare.
 Udenlandske fabrikanter mfl. kan ansøge om tilbagebetaling af den betalte  

 moms efter reglerne i EF's 8. momsdirektiv.
Kassedifferencer Ved opgørelse af den momspligtige omsætning kan der foretages modregning  

 mellem positive og negative kassedifferencer, som konstateres i forbindelse  

 med den daglige kasseafstemning.
De positive differencer medregnes, og de  

 negative differencer fratrækkes i den momspligtige omsætning.
Det er en  

 betingelse for modregningen, at der foreligger en betryggende forretningsgang  

 vedrørende virksomhedens kasseregnskab, der sikrer, at samtlige ind- og  

 udbetalinger registreres.
 Godkendelse af foretagne modregninger vil således bero på en konkret  

 vurdering i det enkelte tilfælde.
 Ved vurderingen tages følgende forhold i betragtning:
a.
Fører virksomheden en daglig kasserapport, og er der daglige eller i  

 hvert fald løbende afstemninger af kassebeholdningen.
b.
Føres kasserapporten af ansat personale, der ligeledes har ansvaret for  

 kassebeholdningen.
c.
Betjenes kasseapparaterne (salgskasserne) af ansat personale.
d.
Bogføres kassedifferencer, når de opstår.
e.
Kassedifferencernes størrelse i forhold til virksomhedens karakter og  

 omsætning.
f.
Indehaverens opgjorte privatforbrug.
 Kan indehaveren dokumentere eller på anden måde sandsynliggøre, at der er  

 faktisk adskillelse mellem virksomhedens indtægter og udgifter og udtagninger  

 til privatforbrug, og kan der ikke rejses væsentlig kritik af de under a-f  

 nævnte forhold, kan kassedifferencer betragtes som normale driftsmæssige  

 indtægter og udgifter, hvorefter der kan ske modregning mellem positive og  

 negative differencer ved opgørelse af den momspligtige omsætning.
 Der kan ikke foretages modregning mellem kassedifferencer, der først  

 konstateres ved en efterfølgende revision, idet de således konstaterede  

 kassedifferencer må tages som udtryk for, at der ikke i virksomheden er ført  

 en betryggende kontrol med registreringen af ind- og udbetalinger.
I tilfælde, hvor der ikke kan foretages modregning mellem konstaterede  

 positive og negative kassedifferencer skal de positive differencer fuldt ud  

 medregnes til den momspligtige omsætning.
De negative differencer kan hverken  

 helt eller delvis fradrages i den momspligtige omsætning.
Tilskud Tilskud, der kan anses for vederlag eller en del af vederlaget for varer  

 og momspligtige ydelser, skal som hovedregel medregnes i den momspligtige  

 omsætning.
 Der henvises til omtalen af tilskud i F.1.5 vedrørende § 7.
D.1.3 Udtagelse til privat formål § 11, stk. 1, litra b, c og d Den momspligtige omsætning omfatter :
litra b.
De af virksomheden fremstillede eller forhandlede varer og  

 momspligtige ydelser, som tages i anvendelse af virksomhedens indehaver  

 (privatforbrug).
litra c.
Varer og momspligtige ydelser, der tages i anvendelse til formål  

 som nævnt i § 16, stk. 3, eller til brug for byggeri mv.
litra d.
Varer og momspligtige ydelser, der i øvrigt tages i anvendelse  

 til formål, som ikke vedrører virksomhedens omsætning af varer og  

 momspligtige ydelser.
Dette gælder dog ikke momspligtige ydelser, der i  

 virksomheden tages i anvendelse til formål, som er undtaget fra momspligten  

 efter § 2, stk. 3, jf. dog § 3, stk. 2. Reglen i 1. punktum. omfatter tillige  

 offentlige forsyningsvirksomheder.
 Det samme gælder for maskiner og andre driftsmidler, der udtages eller  

 overgår til den nævnte anvendelse.
Det er disse bestemmelser, der er baggrunden for den såkaldte  

 afsmitningsregel.
Reglen indebærer, at registrerede virksomheder også skal  

 betale moms af de af virksomheden fremstillede eller forhandlede varer og  

 momspligtige ydelser, som tages i anvendelse til eget brug.
Det vil sige, at  

 fx en registreret murermesters arbejde mv. ved opførelse af et hus til privat  

 brug eller til udlejning eller ved opførelse af et sommerhus for  

 virksomhedens personale, skal medregnes til den momspligtige omsætning.
En  

 købmands udtagelse af varer til gaver, repræsentation mv. skal således også  

 medregnes til virksomhedens momspligtige omsætning.
Se endvidere Dep.883.
§ 11, stk. 1, litra d Med virkning fra 1. januar 1991, kan momspligtige ydelser, der udtages til  

 virksomheder, der er undtaget fra momspligten efter § 2, stk. 3, holdes uden  

 for den momspligtige omsætning.
For så vidt angår byggeri, der udføres for  

 egen regning gælder de særlige regler i bekendtgørelse nr. 372 af 6. juli  

 1984, fastsat i medfør af § 3,§ 3, stk. 2 stk. 2.
§ 11, stk. 1 Bestemmelsen skal ses i sammenhæng med bestemmelserne om fradragsret for  

 købsmoms (§ 16). Virksomhederne har principielt ikke fradragsret for indkøb  

 til privat brug mv., men der vil i praksis være tilfælde hvor virksomheden  

 ikke ved indkøbet kan afgøre, om de pågældende varer skal bruges i den  

 registrerede virksomhed (videresælges mv.) eller anvendes privat mv.  

 Virksomheden må derfor beregne salgsmoms, når varerne senere anvendes til et  

 ikke fradragsberettiget formål.
§ 9, stk. 2 Denne bestemmelse giver mulighed for at foretage momsberigtigelse ved  

 udtagelse af varer og momspligtige ydelser på grundlag af standardværdier.
De  

 nærmere regler herom er tillige med visse generelle regler optaget i  

 bekendtgørelse nr. 90 af 18. februar 1988 om beregning af merværdiafgift af  

 eget forbrug.
Der gælder særlige regler for momsberigtigelse af indehaverens og  

 personalets private brug af lystfartøjer.
Der henvises til H.2.1.1.
Der gælder ligeledes særlige regler om privatforbrug i  

 landbrugsvirksomheder.
Reglerne fremgår af bekendtgørelse nr. 90 af 18.  

 februar 1988. Se også K.6.
Byggearbejde Bekendtgørelse nr. 372 af 6. juli 1984 om merværdiafgift af byggeri mv.  

 til salg, udlejning eller eget brug, fastsat i medfør af § 3, stk. 2.
a.
En gårdejer havde i perioden 1973-1981 ved siden af sin virksomhed  

 inden for landbrug været beskæftiget med byggevirksomhed, da han til dels med  

 eget arbejde og på egne grunde havde opført huse til videresalg.
Opførelse af  

 et parcelhus til eget brug fandtes herefter omfattet af § 11, stk. 1, således  

 at der skulle betales moms af såvel de arbejdsydelser som en ansat  

 arbejdsmand havde udført, som af de arbejdsydelser som gårdejeren selv havde  

 udført.
Se Mn.859, samt Højesterets dom af 27. januar 1988.
b.
En gårdejer havde opført et stuehus til egen beboelse på gårdejerens  

 landejendom.
Gårdejeren, der var registreret, havde antaget en lønmodtager  

 (ikke registreret håndværkssvend) alene med henblik på opførelsen af det  

 nævnte stuehus.
 Det omhandlede byggeri er momspligtigt og den momspligtige værdi af  

 byggearbejdet skal fastsættes efter § 8, stk. 3, jf. stk. 2.
 Se også N.4.3.
Frisørarbejde Frisørarbejde, som i en frisørsalon udføres på personalet, skal medregnes  

 til den momspligtige omsætning, uanset om der i behandlingen ligger en  

 reklamemæssig værdi for virksomheden.
Svind i brugsforeninger I visse brugsforeninger påhviler risikoen for svind i varebeholdningen  

 uddeleren efter nærmere i ansættelseskontrakten fastsatte regler.
I tilfælde,  

 hvor der ved de periodiske (årlige) lageroptællinger konstateres et svind som  

 overstiger den aftalte svindtolerance, afkræver brugsforeningen uddeleren  

 betaling for den overskydende del af svindet.
Virksomheden skal i sådanne  

 tilfælde medregne det opkrævede beløb til den momspligtige omsætning.
 Hvis det hos uddeleren opkrævede beløb senere nedsættes på grundlag af en  

 inden for et tidsrum af højest 6 måneder foretaget kontroloptælling, vil der  

 kunne ske en tilsvarende regulering af den momspligtige omsætning.
D.1.4 Visse offentlige institutioner § 11, stk. 2 Den momspligtige omsætning i andre statslige, amtskommunale og kommunale  

 institutioner end offentlige forsyningsvirksomheder omfatter alene leverancer  

 mod betaling til andre end den pågældende statsinstitution, den pågældende  

 amtskommune eller kommune, eller de amtskommuner eller kommuner, der er  

 parthavere i institutionen.
 Bestemmelsen indebærer, at afsmitningsreglen kun er opretholdt for  

 offentlige institutioner, der har karakter af offentlig forsyningsvirksomhed.
D.1.5 Afgørelser 1 Administration af nybyggeri Administration af nybyggeri er omfattet af momspligten, og der skal  

 således betales moms, hvis der afsættes sådanne ydelser til fremmede.
Administrationsselskaber Et uafhængigt administrationsselskab skal betale moms af betalingen for  

 nybyggeriadministrationsydelser, der præsteres for et boligselskab (et  

 selvejende boligselskab, en andelsboligforening eller et garantiselskab).  

 Dette gælder, uanset om der mellem administrationsselskabet og boligselskabet  

 eksisterer et moderdatter-selskabsforhold.
Administrationsselskaber skal  

 ligeledes betale moms ved afsætning af de nævnte ydelser til andre end  

 boligselskaber.
Boligselskaber Et boligselskab skal betale moms af betalingen for  

 nybyggeriadministrationsydelser, der præsteres for et andet boligselskab  

 (eller for juridiske personer, der ikke er boligselskaber).
 Dette gælder, uanset om der mellem de pågældende boligselskaber eksisterer  

 et moderdatter-selskabsforhold.
 Et boligselskab, der udelukkende udfører nybyggeriadministration for egne  

 afdelinger (nybyggerier), skal derimod ikke betale moms, idet der ikke herved  

 sker en egentlig afsætning af de pågældende ydelser.
Det er herved lagt til grund, at et almennyttigt boligselskab, uanset om  

 det er organiseret som andelsboligforening, selvejende boligselskab eller  

 garantiselskab, er ét selskab, én juridisk person.
Et  

 boligselskabs opdeling i økonomiske enheder - hovedselskab, afdelinger (de  

 enkelte byggerier) og byggefond - er ikke i strid hermed.
 Der er i tilslutning hertil truffet afgørelse om, at boligselskaber, som  

 alene udfører nybyggeriadministration i eget regi (egne afdelinger), indtil  

 videre fritages for at betale moms af nybyggeriadministration, uanset om  

 afdelingerne er organiseret som egentlige (selvstændige) selskaber.
Advokatvirksomhed Advokatvirksomhed er som hovedregel omfattet af momspligten.
Ejendomshandel Momsværdien af advokatydelser, som udtages til eget brug i forbindelse med  

 ejendomshandel, kan almindeligvis fastsættes til 50% af det takstmæssige  

 salær for ydelsen.
Denne sats er fastlagt efter forhandling med Advokatrådet.
 Som eksempel på momspligtige ydelser der udtages til privat brug kan  

 nævnes en advokat der berigtiger en ejendomshandel med sig selv som køber  

 eller sælger.
 Advokaten har fradragsret for momsen af sædvanlige omkostninger i  

 forbindelse med den pågældende ydelse.
Inkassovirksomhed Fradragsretten for moms af advokatsalær i inkassosager tilkommer alene  

 kreditor, idet advokaten kun kan rette sit salærkrav mod kreditor (klienten).  

 Er kreditor en registreret virksomhed skal omkostningskravet mod debitor som  

 følge af kreditors fradragsret opgøres uden tillæg af moms.
 Er kreditor ikke en registreret virksomhed, kan momsen indregnes i  

 omkostningskravet mod debitor men debitor har ikke fradragsret for momsen.
I de tilfælde, hvor omkostningskravet mod debitor opgøres inkl. moms, kan  

 der ske en specifikation af det momsbeløb, der skal betales af debitor.
Det  

 er dog en betingelse, at det i en note på krævebrevet anføres, at momsbeløbet  

 ikke kan medregnes til debitors købsmoms.
 Rekvirentsalær mv.
 En advokat, der for rekvirenten præsterer ydelser ved tvangsauktionssalg  

 af en ejendom, skal momsberigtige det modtagne honorar efter momslovens  

 almindelige regler.
 Der skal ligeledes betales moms af bistand i forbindelse med virksomheders  

 betalingsstandsning, gennemførelse af frivillig akkord, tvangsakkord eller  

 konkurs samt den efterfølgende bobehandling, herunder realisation af aktiver.
 Advokatens honorarkrav kan alene rettes mod rekvirenten  

 (konkursboet/panthaveren).
Advokater salærdeling I forbindelse med ejendomshandler anvendes i visse tilfælde det såkaldte a  

 meta system, hvorefter salæret, fx for udstedelse af sælgerpantebreve eller  

 for omprioritering ved optagelse af ejerskiftelån, deles lige mellem to  

 advokater som repræsenterer sælger/køber.
Der er givet tilladelse til, at "momsen følger salæret" i de  

 tilfælde, hvor den ene advokat beregner det samlede salær og derefter afgiver  

 en salærandel til kollegaen.
Se også Dep.563.
 Dette betyder, at den ene advokat beregner moms af det samlede salær og  

 ved afregningen til kollegaen afgives salærandelen med tillæg af moms, der  

 herefter fradrages i advokatens momspligtige omsætning, medens kollegaen  

 medregner det modtagne salær til den momspligtige omsætning.
 Samme fremgangsmåde kan også anvendes i andre tilfælde, fx i forbindelse  

 med virksomheders betalingsstandsning eller konkurs og den efterfølgende  

 bobehandling samt ved stiftelse af selskaber.
 A meta reglen gælder, uanset hvorledes parterne har aftalt at fordele  

 omkostningerne.
Anvisningssalg De nærmere regler om anvisningssalg fremgår af N.1 Ejendomsmæglere/handlere Såfremt en registreret ejendomsmægler/-handler ved salg af egen ejendom  

 selv fungerer som mægler, skal der betales moms efter bestemmelserne i § 11,  

 stk. 1, jf. § 8, stk. 1.
Der skal dog indtil videre ikke betales moms, hvis en ejendomsmægler eller  

 ejendomshandler optræder som køber af fast ejendom i tilfælde, hvor der ikke  

 medvirker anden ejendomsmægler, selv om den pågældende mægler udfører  

 eventuelle opgaver ved handlens gennemførelse, jf.
Mn.701.
Frimærkehandlere Frimærkehandlere opkræver hos kunderne et gebyr for at foranledige, at  

 disse modtager de såkaldte førstedagskuverter.
 Frimærkehandlere skal medregne dette gebyr til den momspligtige omsætning,  

 uanset om gebyret opkræves for levering af adresserede eller uadresserede  

 førstedagskuverter.
 De fra kunderne modtagne forudbetalinger (acontobeløb) skal principielt  

 medregnes til den momspligtige omsætning, når betalingen modtages, men det  

 kan tillades, at den momspligtige andel af sådanne forudbetalinger medregnes  

 til den momspligtige omsætning i den momsperiode, hvori de enkelte leverancer  

 finder sted.
 Gebyrer vedrørende kuverter, som for dansk eller udenlandsk regning  

 foranlediges afsendt til udenlandske adresser, vil indtil videre kunne holdes  

 uden for den momspligtige omsætning under forudsætning af, at det gennem  

 virksomhedens regnskab (kontokort, adresselister, afregninger med kunderne  

 kopi af bestillingsseddel/rekvisition til postvæsenet o.l.) kan godtgøres, at  

 de pågældende kuverter er afsendt til udlandet, og for så vidt angår  

 udenlandske kunder, at betaling er hjemtaget fra udlandet.
Gebyrer, som opkræves for at foranledige, at danske kunder modtager til  

 dem adresserede udenlandske, herunder færøske og grønlandske, kuverter, kan  

 indtil videre holdes uden for den momspligtige omsætning.
Det er en  

 forudsætning for denne fritagelse, at momsen på indkøbet af de hertil  

 anvendte kuverter ikke medregnes til købsmomsen, og at omfanget af denne  

 afsætning kan dokumenteres dels ved det nævnte regnskabsmateriale, dels ved  

 eventuel kvittering fra det danske (eventuelt grønlandske) postvæsen for  

 modtagelsen af de adresserede kuverter til forsendelse til ekspedition hos  

 vedkommende udenlandske førstedagsudgiver (postvæsen).
Interflora Organisationen Interflora formidler gennem sine medlemmer bestilling af  

 blomster.
Bestillingen kan foretages hos enhver af foreningens medlemmer  

 (ordreoptageren), der lader ordren gå videre til det medlem (ordreudføreren),  

 i hvis område blomsterne skal leveres.
 I det af kunden betalte beløb (til ordreoptageren) er indeholdt et  

 ekspeditionsgebyr, der tilfalder organisationen Interflora, som er  

 selvstændig registreret.
 Ordreoptageren skal medregne betalingen fra kunden til den momspligtige  

 omsætning og kan som købsmoms medregne det af Interflora fakturerede  

 momsbeløb.
Det medlem, der leverer blomsterne (ordreudføreren), skal i den  

 momspligtige omsætning medregne det gennem Interflora modtagne beløb.
Se også  

 Mn.151.
Kirkegårdsdrift Registrerede menighedsråd skal betale moms af de beløb, der modtages som  

 betaling for levering af varer og momspligtige ydelser.
 Endvidere medregnes opnåede renter af éngangsbeløb  

 (gravstedskapitaler), som er indbetalt ved oprettelsen af legatgravsteder, og  

 som er bundet hos stiftsøvrigheden eller i pengeinstitutter mv.
 Rentebeløbene skal medregnes, uanset hvor midlerne er anbragt, og uanset  

 om rentebeløbet er udbetalt til menighedsrådet, tilskrevet den pågældende  

 konto eller eventuelt er modregnet i mellemværender mellem stiftsøvrigheden  

 og menighedsrådet.
 Der skal udelukkende ske momsberigtigelse af renterne af en  

 gravstedskapital, så længe der påhviler menighedsrådet en  

 vedligeholdelsespligt for det pågældende gravsted.
 Rentebeløbene betragtes ved momsberegningen som værende inkl. moms.
 Selve gravstedskapitalen skal ikke medregnes ved opgørelsen af den  

 momspligtige omsætning, hvilket tillige gælder for engangstilskud og  

 generelle tilskud, som det offentlige udbetaler til menighedsrådet som  

 tilskud til kirkegårdsdriften.
Køreskoler Køreskoler skal betale moms ved salg af køretøjer, der har været anvendt  

 til momspligtig køreskoleundervisning, jf. § 9, stk. 3, i bekendtgørelse nr.  

 83 af 5. februar 1992 om merværdiafgift af motorkøretøjer, der afsættes af  

 udlejningsvirksomheder og køreskoler.
Køreskoler kan dog undlade at betale  

 moms ved salg, herunder udtagelse til privat anvendelse af brugte  

 motorkøretøjer, som er købt uden tilfaktureret moms.
Se også N.5.
Museer Museer, der udfører konserveringsarbejder på egne kunstværker skal ikke  

 betale moms heraf, jf. § 11, stk. 2.
Naturistforeninger En naturistforening, der driver en campingplads, er omfattet af  

 momspligten.
En forening opkræver et årligt kontingent på 125 kr. for aktive medlemmer  

 og 25 kr. for passive medlemmer.
Endvidere betaler medlemmerne 600 kr. årligt  

 for henstilling af campingvogne mv. på pladsen, som kun de aktive medlemmer  

 har adgang til.
Dog har gæster fra andre danske og udenlandske foreninger  

 også adgang til pladsen.
Indtægterne fra såvel medlemmers som andres benyttelse af campingpladsen,  

 skal medregnes til den momspligtige omsætning, således at foreningen også  

 skal betale moms af den del af medlemskontingentet (100 kr.), der vedrører  

 benyttelsen af campingpladsen.
Se også Dep.611.
Professionel fodbold Klubberne skal betale moms af entreindtægten ved momspligtige hjemmekampe  

 samt af overskudsandelen ved momspligtige udekampe her i landet.
 Den arrangerende klub (hjemmeholdet) skal under alle omstændigheder betale  

 salgsmoms af hele entreindtægten, uanset om en kamp giver overskud eller  

 underskud.
 Den øvrige momsberegning baseres på en af hjemmeholdet udarbejdet  

 opgørelse af over- eller underskud, der fremkommer således :
 Det konstaterede overskud/underskud fordeles herefter mellem hjemmehold og  

 gæstehold.
Overskudsgivende kamp Hjemmeholdet afregner gæsteholdets overskudsandel med tillæg af moms til  

 gæsteholdet.
 Den af gæsteholdets overskudsandel beregnede moms skal medregnes til  

 gæsteholdets salgsmoms og kan medregnes til hjemmeholdets købsmoms.
Underskudsgivende kamp Hjemmeholdet opkræver gæsteholdets underskudsandel med tillæg af moms hos  

 gæsteholdet.
 Den af gæsteholdets underskudsandel beregnede moms skal medregnes til  

 hjemmeholdets salgsmoms, medens gæsteholdet kan medregne momsen til sin  

 købsmoms.
Rideskole og rideklubber Private rideskoler skal medregne indtægterne ved rideundervisning mv. til  

 den momspligtige omsætning.
Momspligtige rideklubber skal betale moms af det vederlag, der opkræves  

 hos medlemmerne, for ydelser vedrørende udlejning af staldplads (boxleje),  

 hestepensionsvirksomhed, bortset fra "røring af heste", levering af  

 foder mv.
Der skal mindst betales moms af et beløb, der svarer til den  

 normale pris for hestepensionsvirksomhed mv., når den pågældende hest ikke  

 stilles til rådighed for klubbens almindelige aktivitet.
§ 8, stk. 2 Hvis der ved fastsættelse af vederlaget, fx ved boxleje, indgår en  

 modydelse, fx at den pågældende stiller sin hest til rådighed for  

 rideundervisning, skal momsen beregnes på grundlag af det normale vederlag  

 for boxleje, jf. § 8, stk. 2, om byttehandel.
Rideklubber der er tilsluttet Dansk Ride Forbund skal uanset  

 afsmitningsreglen ikke betale moms efter § 11, stk. 1, jf. § 8, stk. 1, af  

 den hestepension, der præsteres for klubejede heste, men alene af opstaldning  

 af privatejede heste.
Dette indebærer, at det kun er moms vedrørende den  

 pension der betales moms af, der kan medregnes til købsmoms.
Se også N.7.
Selvbyggere - interessentskab To tømrermestre (bygmestre), der i et interessentskab sammen driver en  

 byggeforretning, har på grunde, som de personligt står som ejere af, og som  

 således ikke indgår i interessentskabets aktivmasse, opført enfamilieshuse  

 til eget brug.
Der er ved opførelsen ikke anvendt arbejdskraft fra interessentskabets  

 personale, ligesom interessenterne ikke personligt har bistået hinanden med  

 opførelsen af de to huse.
Arbejdet med opførelsen af husene er endvidere  

 udført uden for normal arbejdstid.
Tømrermestrene skal betale moms af det tømrer- og snedkerarbejde, som de  

 har udført ved opførelsen af de to huse idet § 11, stk. 1, også finder  

 anvendelse på deltagere i et interessentskab.
Der er herved lagt vægt på, at  

 det udførte arbejde falder inden for de pågældendes eget fag (tømrer- og  

 snedkerarbejde), jf.
Mn.477. Se endvidere Mn.180, Mn.269 og Mn.285.
Udlejnin til valutaudlændinge Ved udlejning af personmotorkøretøjer og lystfartøjer til valutaudlændinge  

 skal udlejningsvirksomheder beliggende her i landet medregne hele  

 lejeindtægten til den momspligtige omsætning, uanset hvor  

 køretøjet/lystfartøjet overtages, jf. artikel 9, stk. 1, i EF's 6.  

 momsdirektiv.
 Hvis overtagelsen sker uden for EF's område, kan udlejningsvirksomheden  

 undlade at medregne lejeindtægten, forudsat at det af udlejningsaftalen  

 fremgår, at aftalen er betinget af, at lejeren ikke i lejeperioden vil  

 anvende køretøjet/fartøjet inden for EF.
 Nogle udlejningsvirksomheder driver i et vist omfang virksomhed i udlandet  

 gennem fx datterselskaber og agenter, som klargør udlejningsgenstanden og  

 indgår kontrakter i virksomhedens navn.
 Ved vurderingen af, hvilket forretningssted der i disse tilfælde er  

 leveringsstedet og dermed beskatningsstedet efter artikel 9, stk. 1, i EF's  

 6. momsdirektiv må der lægges særlig vægt på, hvor betalingen af lejebeløbet  

 indgår endeligt.
Hvis udlejningsvirksomheden kan dokumentere, at der i et andet EF-land er  

 betalt moms af en bestemt udlejning, kan lejebeløbet holdes uden for den  

 momspligtige omsætning her i landet.
Se også Dep.1027.
Udskrivning af tipskuponer Tipsforhandleres edb-udskrivning af tipskuponer anses for en momspligtig  

 ydelse, der skal medregnes til den momspligtige omsætning for  

 tipsforhandlerens forretning, fx en kiosk.
 Udskrivningen foregår på edb-udstyr, som tipsforhandleren har købt eller  

 lejet til formålet.
 Tipsforhandleren opkræver som hovedregel et gebyr, fx 1 kr. pr. kupon, for  

 udskrivningen, men der kan forekomme følgende undtagelser:
 a. "Tip-gratis"-kampagner, som har to formål:
- generel markedsføring af datatipning overfor kunderne.
Der tilbydes  

 gratis udskrivning af 3 forskellige systemer pr. uge, idet der sker  

 udskiftning af systemerne.
 - markedsføring af nye systemer almindeligvis helt nye konstruktioner, der  

 tilbydes i en kortere periode, fx 8 uger.
b.
Gratisudskrivning for større tipsklubber c.
Gratis udskrivning for alle kunder, uanset antal kuponer og uden  

 tidsbegrænsning.
 Opkrævning af gebyr for udskrivningen medfører, at tipsforhandleren opnår  

 fuld fradragsret for moms af udgifter til køb eller leje af edb-udstyret til  

 udskrivningen samt af andre udgifter, som knytter sig hertil.
 Gratis udskrivning, som beskrevet under punkt a og b, anses for  

 salgsfremmende foranstaltninger for tipsforhandlerens virksomhed som helhed  

 og beskærer derfor ikke fradragsretten.
 Foretages derimod gratis udskrivning som beskrevet under punkt c, er der  

 ikke fradragsret, da ydelsen er anset for udelukkende at have til formål at  

 forøge tipsomsætningen og dermed provisionen fra Dansk Tipstjeneste A/S.
Udvalgsvarer Varer, som leveres i udvalg, kan medregnes til den momspligtige omsætning  

 efter tilsvarende regler som fastsat for kommissions- og konsignationsvarer.
Vindmøller Registrerede vindmølleejere skal betale moms af den el, der afsættes til  

 elværker.
Der skal endvidere betales moms efter § 11, jf. § 8, af den el, som  

 er anvendt til privat eller andet ikke fradragsberettiget formål.
Salgsprisen til elværket kan ikke lægges til grund ved beregning af momsen  

 af eget forbrug mv.
Det vil derfor til brug for momsberegningen vedrørende  

 privatforbrug mv. være nødvendigt at lave en kalkulation over  

 fremstillingsprisen pr. enhed (Kwh).
Kalkulationen foretages på den måde, at man på grundlag af møllens samlede  

 årsproduktion beregner Kwh-prisen.
I kalkulationen skal indgå alle  

 omkostninger (også ikke momsbelagte omkostninger) i forbindelse med drift,  

 vedligeholdelse og reparation af møllen samt i møllens 10 første  

 produktionsår tillige en udgift til afskrivning på 10% af møllens samlede  

 anskaffelsespris, herunder fx udgifter til fundamentering (alle ekskl. moms).  

 Evt. offentlige tilskud må ikke modregnes i anskaffelsesprisen.
Forrentning  

 af anlægsomkostningerne kan indtil videre holdes uden for kalkulationen.
 Omkostninger ved genetablering af vindmøller efter skader skal ikke indgå  

 i den momspligtige værdi for produceret el, som anvendes privat, i det omfang  

 omkostningerne dækkes af et forsikringsselskab.
 Såfremt en del af genetableringsomkostningerne ikke dækkes af  

 forsikringsselskabet, fordi de betragtes som forbedringer, skal denne del  

 derimod indgå i den momspligtige værdi for produceret el.
 Der skal herefter til den momspligtige værdi medregnes en udgift på 10% af  

 disse omkostninger i de følgende 10 produktionsår.
 Der bliver således tale om en 10-års afskrivningsperiode for såvel den  

 oprindelige anskaffelsespris som for forbedringsomkostningerne.
Fællesejede vindmøller skal udskrive regninger over den kalkulerede  

 fremstillingspris med deklareret moms til ejerne og medregne dette momsbeløb  

 til salgsmomsen.
Registrerede medejere vil helt eller delvis kunne medregne  

 dette momsbeløb til købsmoms efter de almindelige regler.
Vinogram En række forhandlere af vin og spiritus har indgået en samarbejdsaftale,  

 hvorefter de formidler bestillinger af vin og spiritus.
Kunder, der bestiller vin og spiritus til levering andet steds, afkræves  

 foruden betaling for leverancen et gebyr til dækning af forsendelses- og  

 leveringsomkostninger.
Der udfærdiges en blanket i 3 eksemplarer, hvoraf det  

 ene eksemplar udleveres kunden (som kvittering), det andet sendes sammen med  

 det pågældende beløb (betalingen for varen og eventuelt gebyret) til den  

 forhandler som skal levere varen (ordreudføreren), medens det tredje  

 eksemplar forbliver hos ordremodtageren.
Ved udenbys ekspeditioner tilfalder gebyret den forhandler, der skal  

 levere varen.
Ved indenbys ekspeditioner tilfalder gebyret normalt  

 ordremodtageren, også i tilfælde, hvor en anden forhandler leverer varen.
 Det omhandlede gebyr skal medregnes til den momspligtige omsætning hos den  

 forhandler, som gebyret tilfalder.
 Det beløb, som sendes til ordreudføreren, kan holdes uden for  

 ordremodtagerens momspligtige omsætning, men skal medregnes til  

 ordreudførerens momspligtige omsætning.
D.2 Momsfri omsætning § 12 Generelt Ved momsfri omsætning forstås den omsætning af varer og momspligtige  

 ydelser, som registrerede virksomheder efter § 12 kan holde uden for den  

 momspligtige omsætning, dvs. levere uden moms.
 Den momsfri omsætning falder i følgende grupper:
- levering til indre marked (EF), jf. § 12, stk. 1, nr. 1-3, - udførsel i øvrigt. § 12, stk. 1, nr. 4-7 samt stk. 2, - salg og udlejning af visse fly og skibe samt reparationsarbejder mv. på  

 sådanne fly og skibe, jf. § 12, stk. 1, nr. 8-9 samt salg af aviser, jf. §  

 12, stk. 1, nr. 11.
- transportydelser forbundet med udførsel eller indførsel af varer til  

 eller fra steder uden for EF, jf. § 12, stk. 1, nr. 10, - proviant til skibe og fly til brug om bord eller til salg til  

 passagerer, jf. § 12, stk. 3, - salg af varer, som virksomheden har anskaffet eller anvendt udelukkende  

 til formål, som der efter § 16, stk. 3, ikke har været fradragsret for, jf. §  

 12, stk. 4, - overdragelse af en registreret virksomheds varelager, maskiner og andre  

 driftsmidler, når overdragelsen sker som led i en overdragelse af hele  

 virksomheden eller en del af denne, og den ny indehaver driver registreret  

 virksomhed, § 12, stk. 5.
 Hertil kommer specielle leverancer, som fx vareprøver, reklameartikler og  

 erstatningsleverancer.
D.2.1 EF's indre marked - generelt Reglerne om moms ved samhandel mellem EF-landene er fastsat i Rådets  

 direktiv nr. 91/680/EØF af 16. december 1991. De nye regler har karakter af  

 overgangsregler, der skal gælde fra 1. januar 1993 til 31. december 1996.  

 Ordningen udløber imidlertid ikke automatisk men ophører først, når EF har  

 vedtaget en ny ordning.
Overgangsordningen indebærer, at EF er et fælles marked uden indre  

 grænser.
Som følge heraf er enhedsdokumentet afskaffet og importmomsen  

 bortfaldet.
Ordningen vedrører kun EF-landene, idet momsreglerne for handel  

 med lande uden for EF ikke er ændret.
Ordningen vedrører kun køb og salg af  

 varer mellem EF-landene.
De eneste ydelser, der er berørt af de nye regler,  

 er formidlingsydelser samt transportydelser og de dertil hørende ydelser, fx  

 lastning og losning.
D.2.2 Levering af varer § 12, stk. 1, nr. 1 Virksomheder, der er registreret i Danmark skal ikke opkræve dansk moms  

 ved levering til andre EF-lande, når varerne transporteres til en anden  

 medlemsstat og køber er registreret for moms eller EF-erhvervelse i det andet  

 EF-land, idet momsen pålægges i forbrugslandet.
Der er tale om leverance, når - virksomheden mod betaling leverer en vare til en kunde, som så bliver  

 ejer af varen, - virksomheden udfører lønforarbejdning (fx forarbejdning af en vare), jf.  

 D.2.2.1, - virksomheden overfører en vare til en afdeling af virksomheden i et  

 andet EF-land, jf.
D.2.2.2.
Er køber en ikke registreret virksomhed eller en privatperson, skal der  

 opkræves dansk moms ved salget.
Undtaget er dog salg af nye transportmidler,  

 salg over en vis beløbsgrænse til ikke registrerede virksomheder samt  

 fjernsalg.
 Bekendtgørelse nr. 1211 af 23. december 1992 efter merværdiafgiftsloven  

 (momsloven) om lister, regnskabsføring, afregning mv. for EF-handel med varer  

 og transportydelser indeholder regler om registreringsnummer, regnskaber,  

 momsangivelse, listesystem, trekantshandel mv.
D.2.2.1 Lønforarbejdning Ved lønforarbejdning forstås den situation, hvor en registreret virksomhed  

 (ordregiver) sender materialer til forarbejdning hos en registreret  

 virksomhed (ordremodtager) i et andet EF-land.
Efter endt forarbejdning  

 sender ordremodtager den forarbejdede vare tilbage til ordregiver og udsteder  

 faktura over det udførte arbejde, jf. bekendtgørelse nr. 1211 af 23. december  

 1992, §§ 8 og 9. Hvis varerne ikke returneres, skal ordremodtager medregne  

 værdien af varerne til virksomhedens varekøb i andre EF-lande og der skal  

 beregnes moms af varernes værdi D.2.2.2 Overførsel af varer Herved forstås de situationer, hvor en virksomhed overfører varer til  

 virksomhedens eget brug i et andet EF-land, fx overfører varer til sit lager  

 i et andet EF-land.
Sådanne overførsler sidestilles med varesalg, og der skal  

 derfor udstedes faktura, jf. bekendtgørelse nr. 1211 af 23. december 1992, §  

 6. Værdien af de overførte varer er virksomhedens almindelige pris ved salg  

 af de pågældende varer, eller, i mangel af sådan pris, en kalkuleret  

 salgspris indeholdende samtlige de omkostninger og den avance, der i  

 almindelighed indgår i den momspligtige værdi for varer af den pågældende  

 art.
Reglerne om overførsel gælder ikke varer, der kun midlertidigt overføres  

 til eget brug i et andet EF-land.
I sådanne tilfælde er der altså ikke tale  

 om levering og erhvervelse.
Følgende overførsler betragtes ikke som levering, når de sker til  

 virksomhedens eget brug, jf.
Skatteministeriets cirkulære nr. 161 af 21.  

 september 1992, punkt 4:
- overførsel af varer, der er omfattet af § 12, stk. 1, nr. 7 og 8, § 12,  

 stk. 3, og § 39, stk. 4. Fx overførsel af reservedele til fly inden for samme  

 selskab, - midlertidig overførsel og anvendelse af en vare i forbindelse med  

 levering af ydelse i et andet EF-land.
Fx reparationsarbejde foretaget i  

 andet EF-land.
 - midlertidig overførsel og anvendelse af en vare i et andet EF-land, hvor  

 indførsel af varen fra et sted uden for EF ville være omfattet af reglerne om  

 midlertidig afgiftsfri indførsel af varer, fx varer der bliver udstillet i et  

 andet EF-land.
D.2.2.3 Salg til private og ikke registrerede virksomheder Udgangspunktet er, at en virksomhed der er registreret i Danmark skal  

 beregne dansk moms, når pågældende køber i andet EF-land ikke er registreret.
 I følgende tilfælde skal momsen imidlertid pålægges i forbrugslandet:
Punktafgiftspligtige varer Ved salg af EF-harmoniserede (punktafgiftspligtige) varer (mineralolier,  

 alkohol, alkoholholdige drikkevarer og tobaksvarer) til ikke registrerede  

 virksomheder i andre EF-lande skal der betales moms af køber i  

 forbrugslandet.
Andre varer For så vidt angår andre varer, skal den ikke registrerede køber i andet  

 EF-land registreres i det pågældende land og afregne moms til dette land, når  

 købers samlede årlige indkøb af andre varer hos registrerede virksomheder i  

 andre EF-lande har oversteget en vis beløbsgrænse.
Grænsen er minimum 80.000  

 kr., men de enkelte lande kan fastsætte en højere grænse.
Beløbsgrænsen  

 gælder det samlede indkøb i samtlige EF-lande under ét.
Køber kan  

 således ikke indkøbe op til beløbsgrænsen i 2 eller flere lande uden  

 registrering.
 Reglerne indebærer, at en dansk registreret virksomhed, der sælger de  

 omhandlede andre varer, skal fakturere med dansk moms, medmindre den  

 pågældende køber er registreret som følge af omfanget af købers samlede køb  

 af disse andre varer.
 Oversigt over de fastsatte grænser:
D.2.2.4 Fjernsalg Ved fjernsalg forstås salg af varer, hvor varerne direkte eller indirekte  

 forsendes eller transporteres af sælgervirksomheden eller på dennes vegne til  

 private mv. i et andet EF-land, fx postordresalg.
Punktafgiftspligtige varer Virksomheder, der til andre EF-lande har fjernsalg af EF-harmoniserede  

 punktafgiftspligtige varer (mineralolier, alkohol, alkoholholdige drikkevarer  

 og tobaksvarer), skal lade sig registrere i de pågældende EF-lande.
Andre varer Ved fjernsalg af andre varer skal virksomhederne registreres og betale  

 moms i forbrugslandet, hvis fjernsalget til det pågældende EF-land overstiger  

 den beløbsgrænse, som det pågældende land har fastsat.
Følgende lande har fastsat en grænse på 35.000 ECU: Belgien, Danmark,  

 Grækenland, Irland, Portugal, Spanien.
Følgende lande har fastsat en grænse  

 på 100.000 ECU: England, Frankrig, Holland, Italien, Luxembourg, Tyskland.
Overstiger fjernsalget ikke disse beløbsgrænser, skal der betales dansk  

 moms af salget.
Virksomheden kan dog vælge at lade sig registrere i det  

 pågældende land, selvom landets beløbsgrænse ikke nås.
Herved bliver  

 virksomheden momsmæssigt ligestillet med virksomhederne i det pågældende  

 land.
D.2.3 Levering af nye transportmidler § 12, stk. 1, nr. 2 I Rådets direktiv nr. 91/680/EØF af 16. december 1991 er indført en særlig  

 ordning for køb og salg af nye transportmidler.
De danske regler på området  

 findes i bekendtgørelse nr. 1211 af 23. december 1992 samt cirkulære nr. 161  

 af 21. september 1992.
 Følgende transportmidler er omfattet af særordningen, jf. cirkulærets  

 punkt 3.2:
- lystfartøjer med en længde på over 7,5 meter, - andre både under 5 registertons brutto med en længde på over 7,5 meter, - sportsfly med en startvægt på over 1.550 kg samt - motordrevne landkøretøjer med et slagvolumem på over 48 ccm. eller en  

 effekt på over 7,2 kW, uanset om disse transportmidler er beregnet til  

 person- eller godstransport.
 Transportmidler, der ikke er omfattet af særordningen, er omfattet af de  

 almindelige regler for EF-handel.
 Et transportmiddel anses for at være nyt, hvis levering finder sted senest  

 3 måneder efter den første ibrugtagning eller transportmidlet højst har kørt  

 3.000 km, sejlet højst 100 timer eller fløjet højst 40 timer.
 Transportmidler, der herefter ikke anses for nye, er omfattet af de  

 almindelige regler for EF-handel.
§ 12, stk. 1, nr. 2 Sælger skal ikke betale moms her i landet ved salg af nye transportmidler,  

 der leveres til andre EF-lande.
 Hvis sælger er en registreret virksomhed, der foretager en leverance til  

 en tilsvarende virksomhed i et andet EF-land, gælder de almindelige regler  

 for samhandel mellem registrerede virksomheder inden for EF, det vil sige §  

 12, stk. 1, nr. 1, samt bekendtgørelse nr. 1211 af 23. december 1992, kap. 2.
Hvis sælger er en registreret virksomhed, og køber er en privatperson mv.  

 i et andet EF-land, medregnes salget ikke til den momspligtige omsætning, og  

 sælger skal udstede faktura uden moms.
Ikke registrerede virksomheder eller  

 privatpersoner, som sælger nye transportmidler til et andet EF-land, skal  

 uanset sælgers status udstede faktura uden moms og anmelde salget til told-  

 og skatteregionen, jf. bekendtgørelsens § 19.
Privatpersoner og ikke registrerede virksomheder kan, når det pågældende  

 nye transportmiddel er leveret til køber i andet EF-land, få tilbagebetalt  

 den moms, der er betalt i forbindelse med transportmidlets anskaffelse.
Det  

 beløb, der tilbagebetales, svarer til det momsbeløb, der enten er indeholdt i  

 den oprindelige købspris, eller er betalt ved en tidligere erhvervelse fra  

 andet EF-land eller ved indførsel fra steder uden for EF.
Har transportmidlet  

 tabt i værdi, nedsættes tilbagebetalingen svarende til forholdet mellem den  

 oprindelige anskaffelsespris uden moms og videresalgsprisen, jf. cirkulærets  

 punkt 3.7. og 3.8.
 D.2.4 Diplomatiske udsendinge mv.
§ 12, stk. 1, nr. 3 Danske virksomheder kan momsfrit levere varer og momspligtige ydelser til  

 diplomatiske udsendinge eller internationale organisationer, der er anerkendt  

 som sådanne, i andre EF-lande.
Virksomheden skal være i besiddelse af en fritagelsesformular samt en  

 fortegnelse over de køb, der søges fritagelse for, førend der må sælges  

 momsfrit.
Formularen skal være attesteret af en myndighed i diplomatens  

 værtsland, som skal attestere, at diplomaten mfl. har diplomatisk status  

 e.l., og at varen kan fritages for moms.
Denne sidste betingelse skyldes, at  

 værtslandet kan have fastsat begrænsninger vedrørende arten af varer, der kan  

 fritages for moms.
EF-kommissionen Danske virksomheders salg af varer og ydelser, herunder faglige projekter  

 til EF-kommissionen, er omfattet af de samme retningslinier, som gælder for  

 diplomater og andre internationale organisationer.
ESA Danske virksomheder kan ligeledes og efter de samme retningslinier  

 momsfrit levere varer og ydelser til Den europæiske Rumorganisation (ESA),  

 jf.
TSS.1317.
D.2.5 Levering af varer til steder uden for EF, samt ydelser, der  

 præsteres i udlandet § 12, stk. 1, nr. 4 D.2.5.1 Varer, der udføres til steder uden for EF Såvel sælger som købervirksomhed, der ikke er registreret her i landet,  

 kan udføre varer uden moms.
I begge tilfælde er det en betingelse, at sælger  

 kan godtgøre, at varen er udført ved udførselsangivelse mv.
Endvidere kan  

 ydelser, der præsteres i udlandet, holdes udenfor den momspligtig omsætning.
 Om udførselsdokumentation, se D.2.18.
Færøerne og Grønland betragtes som steder uden for EF.
Levering af varer  

 til virksomheder, der har bevilling efter toldlovens § 108 til fritagelse for  

 told og afgifter (provianteringsvirksomheder og kiosker - tax-free shops - i  

 toldlufthavne), sidestilles også med udførsel af varer til steder uden for  

 EF.
 Som steder uden for EF anses endvidere områder uden for det danske  

 toldområde, jf. toldlovens § 1, dvs. områder uden for de danske landområder,  

 samt de ydre territoriale farvande i en afstand af 4 sømil (7.408 m) fra  

 kystlinien eller fra basislinier, som er eller bliver fastsat.
 Endvidere kan varer, som en underleverandør fakturerer til en anden  

 indenlandsk virksomhed, og som transporteres til steder uden for EF, ved  

 underleverandørens eller eventuelt køberens foranstaltning, holdes uden for  

 den momspligtige omsætning, såfremt underleverandøren er i besiddelse af  

 forskriftsmæssig udførselsdokumentation, herunder dokumentation for varernes  

 fysiske afsendelse til steder uden for EF.
 Bøger, blade o.l.
Virksomheder (bogforlag mv), som forsender bøger, blade o.l. til steder  

 uden for EF i tryksagsforsendelser eller almindelige brevforsendelser, kan  

 holde disse leverancer uden for den momspligtige omsætning mod fremlæggelse  

 af den foreskrevne udførselsdokumentation, jf.
Dep.113.
Gaveforsendelser Gaveforsendelser mv., der udføres til steder uden for EF ved virksomhedens  

 foranstaltning, typisk stormagasiner eller større detailforretninger, kan  

 holdes uden for den momspligtige omsætning, uanset om varerne afsættes til  

 herboende personer eller turister mfl. bosat uden for EF under ophold her i  

 landet, når der fremlægges fornøden dokumentation for udførslen, jf.
Dep.114.
Lystfartøjer Virksomheder, der til personer bosat uden for EF sælger lystfartøjer, som  

 afgår til steder uden for EF på egen køl, kan holde sådanne leverancer uden  

 for den momspligtige omsætning under iagttagelse af følgende betingelser.
Køberen skal ved forevisning af pas, identitetskort eller anden  

 tilsvarende legitimation over for virksomheden (sælgeren) dokumentere at have  

 bopæl uden for EF, Sælgeren skal på fakturaen angive køberens navn og adresse uden for EF.  

 Fakturaen skal tillige indeholde sædvanlige oplysninger om bl.a.  

 udstedelsesdato, fartøjets art og pris.
Fakturaen skal endvidere indeholde  

 størrelsen af den moms, som virksomheden hæfter for, såfremt den foreskrevne  

 dokumentation ikke kan fremlægges.
Ved salg af lystfartøjer til personer med bopæl i Finland, Norge eller  

 Sverige, skal virksomheden senest 6 måneder efter leveringen kunne fremlægge  

 dokumentation for, at lystfartøjet er anmeldt til toldmyndighederne i den  

 pågældendes hjemland.
Dokumentation kan fx gives ved, at den udenlandske  

 toldmyndighed på en kopi af salgsfakturaen afgiver påtegning om anmeldelsen,  

 eller ved en bekræftet kopi af den for fartøjet udstedte toldkvittering.
En  

 af den udenlandske toldmyndighed attesteret erklæring om, at købet af  

 lystfartøjet er dem bekendt, kan også anses for fyldestgørende dokumentation.
 Hvis dokumentationen for lystfartøjets anmeldelse til den udenlandske  

 toldmyndighed ikke kan fremlægges, skal det for fartøjet ved leveringen  

 beregnede momsbeløb medregnes til sælgerens salgsmoms for den momsperiode, i  

 hvilken dokumentationsfristen udløber.
Ved salg af lystfartøjer til personer, der ikke har nærmere tilknytning,  

 fx bopæl, eller opholds- og eventuelt arbejdstilladelse, til lande i EF eller  

 de øvrige nordiske lande, kan der som dokumentation for udførslen antages en  

 sædvanlig udførselsangivelse.
Udførselsangivelsen skal afstemples hos den  

 region, hvori virksomheden er beliggende.
Der skal samtidig med angivelsen  

 til udførsel fremlægges dokumentation for køberens bopælsforhold mv.
Motorkøretøjer Leverancer af motorkøretøjer, som er solgt til levering til steder uden  

 for EF, og for hvilke der af Centralregisteret for Motorkøretøjer er meddelt  

 tilladelse til direkte udtransport på grænsenummerplader, kan holdes uden for  

 den momspligtige omsætning.
D.2.5.2 Særregler Midlertidig brug af maskiner mv. til eksport En virksomhed, der til en kunde uden for EF har solgt og faktureret  

 maskiner, som forbliver her i landet til brug ved virksomhedens produktion af  

 varer til samme kunde, kan anse leverancen for eksport og holde leverancen  

 uden for den momspligtige omsætning, når der kan fremlægges fornøden  

 dokumentation for maskinernes midlertidige anvendelse her i landet.
 Virksomhederne kan undlade at beregne moms ved salg af maskiner og andre  

 driftsmidler, der midlertidigt skal anvendes i forbindelse med produktion af  

 varer for den pågældende køber, såfremt der fremlægges faktura for salget  

 samt anden dokumentation for den indgåede aftale, fx kontrakt om levering af  

 varer, ordrebekræftelse, bankafregning e.l.
Det er en betingelse, at de nævnte maskiner og driftsmidler efter  

 produktionens afslutning udføres til den pågældende kunde uden for EF, eller  

 bliver destrueret, jf.
Dep.695.
Naturgasprojektet Gennemførelsen af naturgasprojektet har givet anledning til spørgsmål om,  

 hvorvidt arbejdsydelser, som præsteres i den danske del af Nordsøen, men uden  

 for det danske toldområde, kan anses for eksport i henhold til momsloven.
 Hertil kommer spørgsmålet om, hvorledes nedlægningen af gasrør i Storebælt  

 vil blive behandlet momsmæssigt.
§ 12, stk. 1, nr. 4 Varer, der af en registreret virksomhed udføres til steder uden for  

 toldområdet, jf. den i toldlovens § 1 nævnte grænse på 4 sømil (7 408 meter),  

 samt ydelser, der præsteres uden for samme grænse, vil kunne anses for  

 leverancer til steder uden for EF.
 Da Storebælt, bortset fra et mindre område, er en del af det danske  

 toldområde, kan levering af arbejdsydelser i forbindelse med nedlægning af  

 gasrør i Storebælt ikke holdes uden for den momspligtige omsætning.
 Varer, der udføres af privatpersoner mv.
 Varer, der leveres her i landet til fx herboende privatpersoner eller  

 herværende ikke registrerede virksomheder, som forestår varernes udførsel til  

 steder uden for EF, kan ikke holdes uden for den momspligtige omsætning.
Momspligtige ydelser Momspligtige ydelser præsteret i udlandet, herunder EF, af registrerede  

 virksomheder, kan holdes uden for den momspligtige omsætning, såfremt  

 virksomheden er i besiddelse af den foreskrevne dokumentation.
 Vedrørende ydelser, der præsteres for udenlandsk regning i andre tilfælde  

 henvises til D.2.13 samt D.4.
 Der skal i følgende tilfælde opkræves moms ved levering her i landet af  

 momspligtige ydelser til udenlandske virksomheder, herunder virksomheder i  

 andre EF-lande:
Udstillinger Indretning og opbygning af udstillinger (udstillingsstande) samt udlejning  

 af stande.
Udlejning af atelierer Udlejning af atelierer med tilhørende faciliteter til udenlandske  

 filmproducenter til brug ved disses optagelser af film her i landet.
Udlejning af køle- og fryserum Virksomheder vil indtil videre kunne undlade at opkræve moms ved udlejning  

 for udenlandsk regning af fx fryse og kølerum samt af olietanke, når  

 udlejningen sker som led i virksomhedens oplæggelse af varer på toldoplag  

 (transitvarer), hvortil virksomheden har bevilling i henhold til toldlovens §  

 108, stk. 1, punkt 2 a.
De udenlandske virksomheder der efter disse retningslinier har betalt moms  

 må ansøge om tilbagebetaling af momsen efter reglerne i 8. momsdirektiv.
Se  

 også G.7.
Statslig bistand til udviklingslandene Varer, der afsættes til Udenrigsministeriet (afdelingen for internationalt  

 udviklingssamarbejde - DANIDA) til brug for Danmarks bistandsvirksomhed i  

 udviklingslandene, og som udføres direkte af leverandørvirksomheden og i  

 dennes navn, kan holdes uden for den momspligtige omsætning.
Projekteringsarbejde og teknisk bistand vedrørende bygninger og anden fast  

 ejendom beliggende i udlandet, kan også holdes uden for  

 leverandørvirksomhedens momspligtige omsætning.
Det samme gælder andre  

 momspligtige ydelser, når de præsteres i udlandet.
 Virksomheder, der leverer fx projekterings- og rådgivningsydelser her i  

 landet til brug for DANIDA, skal herefter beregne moms på sædvanlig måde.  

 DANIDA har efter momslovens almindelige regler fradragsret for momsen af de  

 indkøb, der udelukkende vedrører den omhandlede bistand til  

 udviklingslandene.
For varer, der leveres til Danida som bestemt til udførsel ved DANIDA's  

 foranstaltning, afgiver DANIDA udførselsangivelse i eget navn.
Disse varer  

 kan holdes uden for leverandørens momspligtige omsætning, såfremt Danida  

 afgiver erklæring til leverandøren om, at varerne er udført.
Erklæringen skal  

 afgives på den af leverandørvirksomheden udstedte faktura og indeholde  

 oplysning om udførselsangivelsens dato og nummer.
 Varer, der afsættes til Landbrugsministeriet som led i de af UN/FAO World  

 Food Program gennemførte projekter, og som udføres direkte fra  

 leverandørvirksomheden og i dennes navn, kan ligeledes holdes uden for den  

 momspligtige omsætning.
Udførsel via IAPSO IAPSO er et fælles indkøbskontor (Inter-Agency Procurement Services  

 Office), som Forenede Nationers Udviklingsprogram har oprettet i Danmark.
IAPSO forestår for UNDP indkøb til projekter i udviklingslandene.
En stor  

 del af kontorets indkøb foretages hos danske leverandører.
 IAPSO er meddelt tilladelse til, at danske leverandører kan holde levering  

 af varer, som er bestemt til udførsel til projekter i udlandet, uden for den  

 momspligtige omsætning.
Tilladelsen er betinget af, at IAPSO sender de danske leverandører  

 dokumentation for, at varerne er ekspederet til et nærmere angivet projekt i  

 udlandet.
Dokumentation kan fx være kopifaktura/kopifragtbrev med et  

 speditionsselskabs/anden transportørs attest for udførslen.
Udførsel via ambassader tilhørende lande uden for EF Varer, der ifølge skriftlig aftale med en udenlandsk ordregiver leveres  

 til den pågældende stats officielle repræsentation her i landet som bestemt  

 til udførsel ved repræsentationens foranstaltning, kan holdes uden for den  

 momspligtige omsætning mod, at virksomheden fremlægger den foreskrevne  

 dokumentation for udførslen.
Udførsel via Udenrigsministeriet Kontormaskiner, papir og andre kontorartikler samt boliginventar, der  

 afsættes til Udenrigsministeriet bestemt til udførsel ved ministeriets  

 foranstaltning til brug for danske repræsentationer i lande uden for EF, kan  

 holdes uden for den momspligtige omsætning mod fremlæggelse af den  

 foreskrevne udførselsdokumentation.
 Tilsvarende gælder for udstillings- og dekorationsmaterialer, der er afsat  

 til Udenrigsministeriet og bestemt til udførsel ved ministeriets  

 foranstaltning i forbindelse med salgsfremstød for danske varer i udlandet.
 D.2.5.3 Udførsel som rejsegods mv.
 Varer, som registrerede virksomheder sælger til privatpersoner bosat uden  

 for EF, kan fritages for moms efter bestemmelserne i bekendtgørelse nr. 1209  

 af 23. december 1992 om fritagelse for merværdiafgift (moms) af varer, det  

 udføres af privatpersoner til steder uden for EF.
Ved salg til købere med bopæl i Finland, Norge eller Sverige er fritagelsen betinget af, at salgsprisen for den enkelte vare overstiger  

 1.200 kr., inkl. moms.
En gruppe ting, der normalt udgør en helhed, anses for  

 én vare.
 Ved salg til købere med bopæl andre steder, herunder Færøerne og Grønland,  

 er fritagelsen betinget af, at købet er foretaget i samme forretning og  

 omfatter varer til en værdi over 600 kr., inkl. moms.
 Bekendtgørelsen indeholder endvidere bestemmelser vedrørende fakturering  

 mv.
Særlige turistordninger for personer bosat uden for EF Told- og Skattestyrelsen har tilladt en særlig turistsalgsordning for  

 Europe Tax-free Shopping Denmark A/S, København, og de forretninger, som er  

 tilsluttet selskabet.
De tilsluttede forretninger udfylder ved salg til turister en særlig  

 faktura/cheque med selskabets logo og navn.
Denne faktura/cheque svarer til  

 den almindelige faktura og behandles efter samme regler, også for så vidt  

 angår toldafstempling.
 Der er etableret en ordning, hvorefter de omhandlede fakturaer/cheques,  

 efter at være attesteret af myndighederne, opbevares hos Europe Tax-Free  

 Shopping Service AB, Trelleborg, Sverige.
 Det er en betingelse, at:
- bilagsmateriale for en længere periode skal kunne fremlægges, - Europe Tax-Free Shopping Denmark A/S skal informere sælgeren om, at  

 denne er ansvarlig for tilvejebringelse af dokumenterne, idet  

 opbevaringspligten fortsat påhviler sælgeren, samt at - sælgeren skriftligt erklærer sig indforstået med ordningen.
Fakturaer/cheques skal opbevares i mindst 5 år.
Salgsvirksomhedens  

 umiddelbare dokumentation for momsfrit salg består i stedet af et kontoudtog  

 fra Europe Tax-Free Shopping Denmark A/S.
 Kontoudtoget skal indeholde følgende oplysninger:
- dato for kontoudtogets udfærdigelse, - den tilsluttede virksomheds navn og adresse, - faktura/cheque nr. og dato, - faktura/chequebeløbets størrelse inkl. moms, - momsbeløbets størrelse, samt - kontoudtogets nr. i forhold til andre udskrevne kontoudtog til  

 virksomheden.
 Europe Tax-Free Shopping Denmark A/S skal tillige sørge for, at der på  

 kontoudtoget kun medtages turistsalg, som opfylder betingelserne for  

 momsfritagelse, jf. bekendtgørelse 1209 af 23. december 1992.
Selskabet varetager mod et gebyr udbetalingen af momsrefusion til  

 turisten.
Det er en betingelse, at faktura/cheque er korrekt udfyldt og  

 toldafstemplet, og at betingelserne i bekendtgørelsen er opfyldt.
Se også  

 Mn.1316.
 Told- og Skattestyrelsen har ligeledes tilladt en turistsalgsordning for  

 Tax Free International/Eurocard Danmark.
Ved salg til turister udleverer den pågældende forretning en formular, som  

 i forretningen udfyldes med dato, kundens navn og adresse samt vareart,  

 varekøbets størrelse, momsbeløb mv.
Forretningen og turisten beholder en kopi  

 af formularen.
Originalformularen attesteres af toldvæsenet ved udrejse af  

 sidste EF-land og indsendes til Tax-Free International.
Kunden betaler ved  

 købet i forretningen varens fulde pris inkl. moms.
Momsbeløbet fratrukket et ekspeditionsgebyr udbetales til kunden, når Tax  

 Free International har modtaget den attesterede originalformular.  

 Forretningen debiteres herefter beløbet og tilsendes en  

 BetalingsService-oversigt, som for det enkelte salg indeholder oplysninger om  

 købsdato, formularnummer, pris og momsbeløb.
Den attesterede originalformular  

 opbevares af Tax Free International i 5 år.
BetalingsService-oversigten  

 sammenholdt med den attesterede originalformular kan godkendes som  

 udførselsdokumentation.
Godtgørelsesordning i Københavns Lufthavn I Københavns Lufthavn er der etableret en ordning, hvorefter en række  

 forretninger har truffet aftale med en bank i lufthavnen om, at turister med  

 bopæl i andre lande end et EF-land, Finland, Norge eller Sverige kan få  

 godtgjort den danske moms inden udrejsen.
Udbetalingen sker på grundlag af  

 det af toldvæsenet afstemplede eksemplar af den særlige faktura, som banken  

 senere returnerer til salgsvirksomheden.
Diplomater mfl. fra lande uden for EF Ved salg til diplomater mfl. som efter andre regler er fritaget for at  

 betale moms i det land, hvor de bor, anses det for tilstrækkelig  

 dokumentation, at fakturaen er forsynet med påtegning fra det endelige  

 indførselslands toldmyndighed eller anden på momsområdet kompetent myndighed  

 om, at varerne er indført.
D.2.6 Arbejdsydelser på varer § 12, stk. 1, nr. 5 Den momspligtige omsætning omfatter ikke arbejdsydelser på varer, som  

 efter behandlingen bliver transporteret til et sted uden for EF af  

 virksomheden eller af en aftager etableret i udlandet.
 Bestemmelsen omfatter reparationsarbejde mv.
 Lystfartøjer mv.
 Reparationsarbejde, ombygning mv. på lystfartøjer fra lande uden for EF og  

 erhvervsfartøjer hjemmehørende uden for EF på under 5 BRT kan holdes uden for  

 den momspligtige omsætning, når reparationsarbejdet mv. sker for udenlandsk  

 regning, og fartøjet efter endt reparation udføres til et sted uden for EF.  

 Vedrørende dokumentationskrav, se D.2.18. Se også Dep.168.
 Værfter og reparatører mv., der foretager reparationsarbejde mv. på de  

 omhandlede fartøjer, skal før indførslen søge den lokale told- og  

 skatteregion om en bevilling til midlertidig told- og momsfrihed for  

 lystfartøjer.
Udlændinges personbiler Reparationsarbejde mv., som foretages på udlændinges personbiler under  

 ophold her i landet, kan ikke holdes uden for den momspligtige omsætning.
Det  

 gælder også, når reparationen omfatter levering af nye motorblokke.
Se også  

 Dep.368 og Dep.499.
D.2.7 Projekteringsarbejde mv. vedrørende fast ejendom i udlandet,  

 herunder EF § 12, stk. 1, nr. 6 Projekteringsarbejde mv. og anden teknisk bistand vedrørende bygninger og  

 anden fast ejendom beliggende i udlandet, herunder i andre EF-lande, vil  

 kunne holdes uden for virksomhedernes momspligtige omsætning, uanset om  

 arbejdet betales af her i landet hjemmehørende byggefirmaer.
 Omfanget af fritagelsesbestemmelsen fastlægges i overensstemmelse med  

 ordlyden af artikel 9, stk. 2, litra a, i EF s 6. momsdirektiv:
 "Leveringsstedet for tjenesteydelser vedrørende fast ejendom,  

 herunder ydelser fra ejendomsmæglere, ejendomshandlere og sagkyndige, samt  

 ydelser vedrørende forberedelse eller samordning af byggearbejder, således  

 ydelser fra arkitekter og tilsynsførende, er det sted, hvor ejendommen er  

 beliggende".
 Landinspektørydelser, arkitektydelser, ingeniørydelser og advokatydelser  

 kan således holdes uden for den momspligtige omsætning.
D.2.8 Nødvendigt udstyr mv. til skibe og fly i udenrigsfart § 12, stk. 1, nr. 7 Den momspligtige omsætning omfatter ikke nødvendigt udstyr, der leveres  

 til brug om bord i luftfartøjer og skibe i udenrigsfart (bortset fra  

 sportsfly og lystfartøjer), samt ydelser, der præsteres for sådanne  

 luftfartøjer og skibe.
Ved afgørelsen af om der er tale om udenrigsfart, har  

 sondringen inden for/uden for EF ikke betydning.
 Bestemmelsen omfatter både udstyr til installation og løst udstyr.
Skibscontainere, der opfylder ISO-standarden anses for en del af  

 lastrummet i moderne containerskibe.
Salg af sådanne containere kan derfor  

 holdes uden for den momspligtige omsætning.
Momsfritagelsen omfatter også ydelser, der præsteres for sådanne fly og  

 skibe.
Momsfritagelsen er dog betinget af, at ydelserne udføres for at dække  

 et umiddelbart behov i forbindelse med skibet/flyet og dets ladning, jf.  

 Dep.884.
 Bestemmelsen omfatter også nødvendigt udstyr, der leveres til brug om bord  

 i restaurationer mv. i de nævnte fartøjer.
Leverancer af nødvendigt udstyr og proviant, der indkøbes af et rederi til  

 et nærmere angivet skib, som sejler i udenrigsfart, kan holdes uden for  

 leverandørens momspligtige omsætning, forudsat at der ved rederiets senere  

 levering udfærdiges udførselsangivelse i leverandørens navn.
Leverandøren  

 skal opbevare den forskriftsmæssige udførselsdokumentation.
 Leverancer af nødvendigt udstyr samt ydelser til sportsfly og lystfartøjer  

 kan ikke holdes uden for den momspligtige omsætning, selv om fartøjet afgår  

 til udlandet.
 Grundstødning mv.
Registrerede virksomheder, der, i forbindelse med fx grundstødning af  

 skibe i udenrigsfart eller i forbindelse med olieforureningsskader til søs  

 forårsaget af skibe i udenrigsfart, leverer nødvendigt udstyr samt ydelser  

 til sådanne skibe, kan holde disse leverancer uden for den momspligtige  

 omsætning.
Momsfritagelsen er betinget af, at leverancerne sker for skibets  

 regning eller for et rederi, der er hjemmehørende i udlandet.
Ladningskontrol Ydelser, der præsteres her i landet i forbindelse med ladningskontrol i  

 skibe i udenrigsfart, kan holdes uden for den momspligtige omsætning.
Danske og udenlandske rederier har organiseret sig i og bidrager til  

 såkaldte Conferencer, der fastsætter de internationale fragtrater.
Formålet  

 med kontrollen er at sikre, at de fastsatte rater overholdes, og at de er i  

 overensstemmelse med ladningernes art.
Kontrollen finder sted dels i forbindelse med varernes lastning og  

 losning, dels i rederierne på grundlag af forsendelsesdokumenter mv.
En del  

 af ladningskontrollen vedrører skibets sikkerhed i forbindelse med stuvning  

 af lasten, overholdelse af visse sikkerhedsbestemmelser samt eventuel  

 tilstedeværelse af våben og andre ulovlige varer, jf.
Dep.921.
Lufthavnsvirksomhed Startafgifter, supplerende startafgifter, hangarafgifter, opholds- og  

 standpladsafgifter, afgifter for beflyvning uden for normal åbningstid samt  

 betaling for "handling" og andre assistanceopgaver, der præsteres  

 for luftfartøjer (bortset fra sportsfly) i udenrigsfart, kan holdes uden for  

 den momspligtige omsætning.
 Der skal dog betales moms af lejeindtægter vedrørende udlejning af  

 hangarplads i henhold til overenskomst eller lejekontrakt med fx  

 flyselskaber. § 12, stk. 1, nr. 7, kan ikke bringes i anvendelse, idet lejen  

 i modsætning til hangarafgifter ikke kan henføres til bestemte luftfartøjer.
Udenlandske fiskerfartøjer Levering til udenlandske fiskerfartøjer af is samt af sådant brændstof,  

 skibsudrustning og skibsudstyr, som her i landet registrerede fiskere kan  

 opnå momsfrihed for gennem fradragsretten for købsmoms, kan holdes uden for  

 leverandørens momspligtige omsætning.
D.2.9 Salg og udlejning af visse skibe og fly § 12, stk. 1, nr. 8 Den momspligtige omsætning omfatter ikke salg og udlejning af luftfartøjer  

 og af skibe på 5 BRT og derover bortset fra sportsfly og lystfartøjer.
 Det vil normalt være en betingelse for at holde omsætningen ved udlejning  

 af skibe og fly uden for den momspligtige omsætning, at udlejningen sker på  

 grundlag af en mellem parterne indgået lejekontrakt eller lejeaftale, og at  

 denne i øvrigt sker uden forbindelse med, at udlejeren påtager sig at udføre  

 momspligtige ydelser som fx bjergning, bugsering og undervisning mv.,  

 herunder momspligtige ydelser, der præsteres af skibets eller flyets  

 besætning udover de rent driftsmæssige og navigationsmæssige opgaver.
 Hvis disse betingelser ikke er opfyldt, skal der betales moms af det fulde  

 vederlag.
 Der skal endvidere i alle tilfælde betales moms af såvel lejen af specielt  

 udstyr til brug om bord som af betalingen for olieforbrug mv. og teknisk  

 assistance samt i øvrigt andre momspligtige ydelser, der præsteres i  

 forbindelse med udlejningen.
Som sportsfly anses - luftfartøjer, som bl.a. er konstrueret til kunstflyvning, - ultralette fly, som ikke hører under klasse B i Statens Luftfartsvæsens  

 BL 9-6 af 1 august 1985 samt - svæveplaner, - motorsvæveplaner i hvilke motor og/eller propel kan trækkes helt ind i  

 flyet.
 Se også Mn.975.
Momsfritagelsen omfatter ikke varmluftballoner, jf.
Mn.424.
 Begrebet lystfartøjer er ikke nærmere defineret i relation til  

 bestemmelserne i momsloven.
 Der er tale om en konkret afgørelse, hvor der kan lægges vægt på, om  

 fartøjet efter dets art, konstruktion og indretning fremtræder som et  

 lystfartøj eller ej.
Der vil kan også lægges vægt på fartøjets klassificering efter reglerne om  

 skibsregistrering.
Registrering af et fartøjs typebetegnelse (sejlskib med  

 hjælpemotor, motorskib, lastskib med ret til at medtage indtil 12  

 passagerer), sker primært på grundlag af de af Statens Skibstilsyn  

 udarbejdede målingsrapporter, og der vil herunder blive taget stilling til,  

 om fartøjet opfylder de fastsatte sikkerhedsmæssige krav mv.
 Der vil endvidere i tvivlstilfælde kunne lægges vægt på fartøjets  

 anvendelse.
En sejlbåd, Maxi 108 på 9,6 BRT, til erhvervsmæssig anvendelse som  

 uddannelsessted for sejlere og til "aktivferie" -ture er anset som  

 et erhvervsfartøj, der er omfattet af § 12, stk. 1, nr. 8. Det var oplyst, at  

 sejlbåden ikke kan lægge til i en lystbådehavn, fordi den er for bred, samt  

 at den ikke kan medtage passagerer, der ikke deltager aktivt i sejladsen.
Ved  

 afgørelsen blev der lagt vægt på, at fartøjet fremtrådte som et  

 erhvervsfartøj, og at det skulle anvendes erhvervsmæssigt; endvidere blev  

 sønæringslovens § 1, nr. 3, tillagt betydning.
Bestemmelsen hjemler ikke mulighed for at indrømme momsfritagelse for  

 brændstof, der leveres i forbindelse med udlejning af fly.
Dette gælder,  

 uanset om brændstofforbruget er inkluderet i lejebeløbet, jf.
Mn.979.
 Der skal i sådanne tilfælde betales moms efter lovens almindelige regler.  

 Tilsvarende gælder ved udlejning af skibe.
Flyveskoler Flyveskoler, der uddanner privatpiloter (A-certifikat), kan ikke foretage  

 en opdeling af honoraret, således at den del af beløbet, der vedrører  

 benyttelse ("leje") af fly, kan holdes uden for den momspligtige  

 omsætning.
 Der er herved lagt til grund, at benyttelsen af fly i forbindelse med  

 flyveundervisning ikke kan siges at finde sted i en udlejningssituation, idet  

 eleven ikke får nogen reel brugsret over flyet.
Udlejning af skibe Ved udlejning af skibe, der anvendes af offentlige myndigheder til fx  

 søopmåling, havundersøgelser o.l., er det alene lejen af skibet og dets faste  

 udstyr, der kan holdes uden for den momspligtige omsætning.
 Der skal således betales moms af lejen af specielt udstyr til brug om bord  

 samt betalingen for olieforbrug og teknisk assistance mv., der præsteres i  

 forbindelse med udlejningen.
D.2.10 Reparationsydelser mv. på visse skibe og fly § 12, stk. 1, nr. 9 Den momspligtige omsætning omfatter ikke reparations-, vedligeholdelses-  

 og installationsarbejder på de af § 12, stk. 1, nr. 8 omfattede luftfartøjer  

 og skibe og disses faste udstyr samt de af den pågældende virksomhed i  

 forbindelse hermed leverede materialer.
 Momsfritagelsen er ikke betinget af, at der foreligger  

 installationserklæring e.l. fra kunden.
 Til- og afrigning af strøm og telefonforbindelse samt levering af el til  

 ombordværende besætningsmedlemmer på skibe under reparation anses for at være  

 omfattet af denne bestemmelse.
Registrerede virksomheders (skibsværfter, flyværksteder o.l.) levering af  

 materialer, der sker i forbindelse med de nævnte arbejder på skibe og fly og  

 disses faste udstyr, er også omfattet af momsfritagelsen.
Det er uden  

 betydning, om faktureringen, arbejdet, inkl. materialer, sker til et  

 skibsværft eller direkte til skibet/skibsejeren.
 Underleverandører af varer og momspligtige ydelser til virksomheder, der  

 udfører de nævnte arbejder, skal betale moms efter de almindelige regler -  

 handel mellem to registrerede virksomheder - og salget skal som følge heraf  

 medregnes til underleverandørens momspligtige omsætning.
Materialer, der leveres uden tilknytning til de nævnte arbejder på skibe  

 og fly og disses faste udstyr, kan ikke holdes uden for den momspligtige  

 omsætning efter denne bestemmelse.
Det drejer sig fx om maling, brændstoffer,  

 fiskeredskaber og andet løst udstyr.
 Begrebet "og disses faste udstyr" er ikke nærmere defineret, men  

 må i et vist omfang vurderes ud fra, om udstyret er fast installeret (fx  

 radioudstyr, radar og andet navigeringsudstyr, motorer), eller om udstyret er  

 nødvendigt af hensyn til fartøjets indretning og konstruktion mv.  

 (redningsbåde og andet sikkerhedsmateriel).
Klargøring af fly i indenrigsfart kan ikke holdes uden for den  

 momspligtige omsætning, idet ind- og udvendig rengøring af fly, tømning af  

 toiletter og deicing af fly ikke kan sidestilles med vedligeholdelse, og der  

 skal derfor beregnes moms i denne forbindelse, jf.
Dep.1104.
Udlejning (leasing) af faste installationer (fx radar- og deccaudstyr) i  

 skibe på 5 bruttoregistertons og derover kan holdes uden for udlejerens  

 momspligtige omsætning, jf.
Dep.998.
 Momsfritagelsen efter denne bestemmelse omfatter såvel fartøjer i  

 udenrigsfart som i indenrigsfart.
 Bestemmelsen giver ikke mulighed for, at selvbyggere o.l. kan få godtgjort  

 den moms, som er betalt i forbindelse med indkøb af varer og eventuelle  

 momspligtige ydelser med henblik på ejerens egne ombygnings- og  

 reparationsarbejder på skibe og disses faste udstyr, når skibet ikke skal  

 anvendes til momspligtige aktiviteter, der medfører registreringspligt efter  

 loven.
Klassificeringsvirksomhed Momspligtige ydelser, som en registreret virksomhed udfører på skibe som  

 led i skibenes fortsatte klassifikation, dvs. periodisk eftersyn samt kontrol  

 og eftersyn i særlige tilfælde, fx efter beskadigelser, kan indtil videre  

 anses for omfattet af § 12, stk. 1, nr. 9.
 Ydelser vedrørende klassifikation af skibe, der er under bygning, er dog  

 ikke omfattet af fritagelsen.
Reparation af skibscontainere Reparationsydelser mv. på skibscontainere kan holdes uden for den  

 momspligtige omsætning, idet disse ydelser anses for at være udført på skibes  

 faste udstyr.
 Skibscontainere er enheder i et internationalt standardiseret system (ISO)  

 med det specifikke formål at erstatte konventionelle lastrum på skibene.
Momsfritagelsen omfatter kun skibscontainere, som er standardiseret efter  

 ISO-standarden, der i øvrigt er transformeret til dansk standard.
Se også  

 Dep.922.
 De standardiserede skibscontainere har ifølge det oplyste følgende  

 karakteristiske kendetegn:
- 4 fastgørelsespunkter i såvel bund som tag, - et registreringsnummer bestående af et prefix (som regel 4 bogstaver) og  

 et 6-cifret nummer med eventuelt checkciffer, - diverse certifikatplader, herunder en plade for byggedato- og sted, samt  

 en CSC-plade, som viser godkendelsesperioden for containeren, - er altid en "firkantet box" på 8' x 8' x 40' eller 8' x 8' x  

 20'.
 D.2.11 Visse transportydelser mv.
§ 12, stk. 1, nr. 10 Den momspligtige omsætning omfatter ikke ydelser i forbindelse med  

 indførsel af varer fra steder uden for EF, såfremt sådanne ydelser indgår i  

 beskatningsgrundlaget ved pålæggelse af momsen, jf. § 29. Det samme gælder  

 ydelser, herunder transportydelser mv. der er direkte knyttet til transport  

 af varer omfattet af proceduren for intern eller ekstern  

 fællesskabsforsendelse.
 En leverandør af transportydelser skal ikke medregne følgende  

 transportydelser til den momspligtige omsætning, jf. cirkulære nr. 161 af 21.  

 september 1992, punkt 2.12:
a.
Transportydelser, der direkte er forbundet med udførsel eller indførsel  

 af varer til eller fra steder uden for EF.
b.
Transport af varer til eller fra Azorerne og Madeira.
c.
Transport af brevforsendelser, der kommer fra steder uden for EF eller  

 har bestemmelsessted uden for EF.
d.
Transport af varer til eller fra De kanariske Øer, De franske  

 oversøiske Departementer, bjerget Athos, samt Kanaløerne, hvor forsendelsen  

 er ledsaget af et T-2 forsendelsesdokument.
e.
Transport af varer, hvor transporten er omfattet af et T-1  

 forsendelsesdokument, et TIR-carnet, et ATA carnet, en NATO- deklaration  

 form. 302, eller hvor der foreligger en udførselsangivelse.
Losning og lastning Losning og lastning af skibe i udenrigsfart kan holdes uden for den  

 momspligtige omsætning, når ydelserne præsteres for skibets regning.
Dette gælder også i tilfælde hvor selve transporten foregår til eller fra  

 et andet EF-land.
Se også Dep.109.
Skibsafgifter Afgifter, der afkræves følgende skibe, kan holdes uden for den  

 momspligtige omsætning:
 - skibe i udenrigsfart, dvs. skibe, der udelukkende losser varer fra  

 EF-lande eller lande uden for EF eller laster varer til EF-lande eller lande  

 uden for EF.
- udenlandske fiskerfartøjer samt - udenlandske skibe der hverken losser eller laster varer.
 Afgifter, der afkræves følgende skibe, er momspligtige:
- skibe i indenrigsfart, dvs. skibe, der losser varer fra danske havne  

 eller laster varer til danske havne, uanset om skibet samtidig losser/laster  

 varer fra/til udlandet, - danske skibe, der hverken losser eller laster varer, samt - lystfartøjer uanset nationalitet.
 Færøske og grønlandske skibe sidestilles med udenlandske skibe.
Vareafgift Vareafgift vedrørende skibe i udenrigsfart og udenlandske fiskerfartøjer  

 kan holdes uden for den momspligtige omsætning.
 Vareafgift vedrørende andre skibe er i alle tilfælde momspligtig.
 Færøske og grønlandske skibe sidestilles med udenlandske skibe.
 Se Dep.1052.
Luftfragtagenter Ydelser, der præsteres her i landet af luftfragtagenter i forbindelse med  

 oprettelse af luftfragtaftaler til udlandet, kan holdes uden for den  

 momspligtige omsætning, forudsat at der er tale om transport til steder uden  

 for EF.
 Luftfragtaftaler indgås enten med luftfartsselskabet eller med dets agent.  

 I sidstnævnte tilfælde sker det på den måde, at kundevirksomheden kontakter  

 luftfragtagenten, der udfylder et fragtbrev for luftfartsselskabet og  

 henvender sig til det pågældende selskab, der sørger for transporten.  

 Luftfartsselskabet udbetaler et provisionsbeløb for fragtaftalen, jf.  

 Dep.953.
 Afgørelsen om at de nævnte agentydelser kan holdes uden for den  

 momspligtige omsætning er truffet på baggrund af 6. momsdirektiv art. 15,  

 stk. 1, punkt 14.
Provision vedrørende luftfragtaftaler inden for EF skal behandles efter  

 reglerne om transportydelser inden for EF.
Se også D.4.
Skibsmæglere Skibsmægleres formidling af transport vedrørende danske og udenlandske  

 skibe, kan holdes uden for den momspligtige omsætning, når ydelserne  

 præsteres for skibets regning eller for et firma, der er hjemmehørende i  

 udlandet.
Det er endvidere en betingelse, at ydelsen vedrører udførsel eller  

 indførsel til eller fra steder uden for EF.
 Provision vedrørende formidling af EF-transport skal behandles efter  

 reglerne om transportydelser inden for EF, jf. også D.4.
D.2.12 Aviser § 12, stk. 1, nr. 11 Den momspligtige omsætning omfatter ikke salg af aviser, som normalt  

 udkommer med mindst ét nummer månedligt.
Momsfritagelsen omfatter  

 tillige udbringningsgebyr for aviserne.
 Momsnævnet har meddelt, at der ved afgørelsen af om en publikation i  

 momsmæssig henseende kan anses for en avis, lægges vægt på, at følgende  

 forudsætninger er opfyldt:
- om publikationen primært læses på grund af sit indhold af aktuelt  

 nyhedsstof.
For publikationer, som på grund af udgivelseshyppigheden ikke kan  

 bringe dagsaktuelt nyhedsstof, er det en betingelse, at indholdet kommenterer  

 eller uddyber emner, der har været aktuelle siden sidste udgivelse, - om den henvender sig til en videre (almen) kreds af læsere, og - om den behandler et bredt emneområde.
 Der kan herudover, i forbindelse med en helhedsvurdering af publikationen,  

 tages hensyn fx til:
- om den må anses for at fremtræde som avislignende i teknisk og  

 typografisk henseende (papirkvalitet, tryk, layout etc), - om den sælges i løssalg eller kun til abonnenter (foreningsmedlemmer), - oplagets størrelse, og - om redaktionen er godkendt til at uddanne journalister.
 Elektronisk nyhedsformidling m.m. (dataaviser) kan ikke afsættes momsfrit  

 som en avis, modsat lydaviser, som kan sælges momsfrit, jf. også Mn.1088 og  

 Mn.1119.
Forespørgsler om momsfritagelse for aviser behandles af told- og  

 skatteregionerne som første instans.
Forespørgsler vedrørende publikationer,  

 der efter regionens opfattelse opfylder forudsætningerne, sendes til  

 styrelsen med henblik på forelæggelse for Momsnævnet.
Distriktsblade, der normalt udkommer med mindst ét nummer  

 månedligt, og som indeholder mindst 15% redaktionelt stof, der hovedsagelig  

 er aktuelt nyhedsstof, kan afsættes momsfrit som aviser.
Betingelsen om, at  

 mindst 15% af indholdet skal være redaktionelt stof, kan anses for opfyldt,  

 såfremt det pågældende blad hvert kvartal sammenlagt indeholder redaktionelt  

 stof i det nævnte omfang.
Hvert nummer af bladet skal dog indeholde  

 redaktionelt stof.
Se også Mn.125.
 Bilag 33 indeholder en oversigt over de af Momsnævnet trufne afgørelser  

 vedrørende danske publikationer.
Bladkiosker mv., hvis afsætning opgøres på grundlag af daglige  

 kasseopgørelser, hvori indgår momsfrit avissalg, skal ved reguleringen for  

 dette salg opgøre værdien på grundlag af de faktisk modtagne styksalgs- og  

 abonnementspriser.
Foretages reguleringen på grundlag af periodiske  

 afregninger fra Bladkompagniet mfl. over leverede aviser, vil værdien af  

 returnerede aviser kunne beregnes på grundlag af den i afregningen anførte  

 nettopris med tillæg af gennemsnitsavancen på hovedstadsbladene og de større  

 provinsdagblade.
D.2.13 Salg af ydelser § 12, stk. 2 Registrerede virksomheder skal som hovedregel betale moms ved salg af  

 momspligtige ydelser, der præsteres her i landet, også selv om køberen af  

 ydelserne bor i udlandet.
 Skatteministeren kan bestemme, at ydelser der præsteres for udenlandsk  

 regning i andre tilfælde end nævnt i stk. 1, kan holdes uden for den  

 momspligtige omsætning.
 Disse regler står i bekendtgørelse nr. 198 af 22. marts 1990 om  

 merværdiafgift (moms) af visse ydelser, der sælges til udlandet eller købes i  

 udlandet.
 Bestemmelserne er fastsat til gennemførelse af artikel 9 i 6. momsdirektiv  

 af 17. maj 1977 (77/388/EØF), som er ændret ved 10. momsdirektiv af 31. juli  

 1984 (84/386/EØF).
Reglerne tager sigte på at fastlægge leveringsstedet (beskatningsstedet)  

 for en række ydelser, så det sikres, at - ydelserne altid momsberigtiges, hvis de udnyttes i EF, og - at der kun betales moms af ydelserne i ét EF-land.
§ 38 Færøerne og Grønland sidestilles med steder uden for EF.
 Reglerne i dette afsnit vedrører kun salg af ydelser til udlandet.  

 Reglerne om køb af ydelser fra udlandet står i B.2.3.
Artikel 9 i EF's 6. momsdirektiv Artikel 9, stk. 1, fastslår, at leveringsstedet for en ydelse, dvs. det  

 sted, hvor ydelsen skal momsberigtiges, er det sted, hvor leverandøren (den,  

 der præsterer ydelsen) har enten:
- hjemstedet for sin økonomiske virksomhed, - et fast forretningssted, hvor ydelsen leveres fra, eller - den sædvanlige bopæl eller opholdssted.
 Hovedreglen efter stk. 1 er således, at der skal ske momsberigtigelse i  

 det land, hvor leverandøren bor/har fast forretningssted.
Artiklens stk. 2 indeholder en række undtagelser fra hovedreglen.
For  

 nogle ydelser er leveringsstedet således altid det sted, hvor ydelsen er  

 udført eller leveret (jf. bekendtgørelsens § 2), og for andre er det  

 afgørende, om køber bor uden for EF eller i et andet EF-land, (jf.  

 bekendtgørelsens §§ 1 og 3).
Artiklens stk. 3 giver EF-landene mulighed for at "flytte"  

 leveringsstedet for de ydelser, der er nævnt i artikel 9, stk. 2, litra e  

 (jf. bekendtgørelsens § 1) samt for udlejning af transportmidler til det land  

 - inden for eller uden for EF - hvor den faktiske benyttelse eller udnyttelse  

 af ydelsen finder sted.
Formålet er at undgå:
- dobbelt moms, - ingen moms og/eller - konkurrenceforvridning.
Hvis ydelsen udnyttes uden for EF, skal der ikke betales moms.
Hvis  

 ydelsen udnyttes inden for EF, skal der betales moms i det EF-land, hvor  

 leverandøren bor.
Ved begrebet "uden for EF" forstås de områder, der ligger uden  

 for EF's afgiftsområde.
EF's afgiftsområde er defineret under  

 "Begreber" foran i vejledningen.
Artikel 9, stk. 3, er bl.a. brugt ved salg af reklameydelser, der udnyttes  

 her i landet, til købere uden for EF.
Se også "Reklameydelser".
 Artikel 28 b i direktiv nr. 91/680/EØF af 16. december 1991 indeholder nye  

 regler om fastlæggelse af leveringsstedet for transportydelser og ydelser  

 knyttet til transport, samt formidlingsydelser, der fraviger princippet i  

 artikel 9, stk. 1 og artikel 9, stk. 2, litra b og c.
 Definitioner:
"Forretningssted": Det sted, hvor den, der sælger ydelsen, har  

 enten - hjemstedet for sin økonomiske virksomhed, - et fast forretningssted, hvor ydelsen leveres fra, eller - bopæl eller sædvanlig opholdssted.
 "Udnyttelsessted": Ydelser, der retter sig mod danske forhold  

 eller forhold i de andre EF-lande, anses for udnyttet inden for EF.
 Ydelserne anses for udnyttet inden for EF, hvis blot en del af udnyttelsen  

 kan henføres her til landet eller til et andet EF-land.
Som eksempler på advokatydelser, der anses for helt eller delvis udnyttet  

 her i landet, kan nævnes - retssager ved danske domstole, - repræsentationer af arvinger i dansk dødsbo, - inkassationer mod danske debitorer.
 Bistand ved køb og salg af aktier i danske aktieselskaber er undtaget fra  

 momspligten, jf. lovens § 2, stk. 3, litra i, om forsikringsvirksomhed,  

 medmindre ydelsen også består i udarbejdelse af responsa, redegørelser,  

 analyser eller lignende.
 Reklameydelser anses for udnyttet i det land, hvor reklamemidlet udkommer.
Ydelser omfattet af § 1 i bekendtgørelsen Ved vurderingen af, om der skal betales moms ved salg af § 1-ydelser,  

 skelnes der mellem, om ydelsen udnyttes uden for EF eller inden for EF.
 Hvis aftageren/køberen af en ydelse har forretningssted eller bopæl uden  

 for EF-landene, kan salget af ydelsen ske momsfrit:
- hvis ydelsen alene udnyttes i udlandet, eller - hvis aftageren/køberen kan opnå tilbagebetaling af momsen efter reglerne  

 i lovens § 39 a, dvs. at salget sker til en momspligtig virksomhed, der ikke  

 er etableret her i landet, til brug for dennes erhvervsmæssige virksomhed her  

 i landet.
 Hvis køberen har forretningssted her i landet og er registreret, skal der  

 betales moms, som køberen kan medregne til købsmomsen.
 Hvis ydelsen udnyttes inden for EF skal der betales moms, hvis køberen er  

 en ikke registreret virksomhed eller en privat person med forretningssted  

 eller bopæl i et andet EF-land.
 Hvis køberen er en registreret virksomhed med forretningssted i et andet  

 EF-land, skal der ikke betales dansk moms, idet disse ydelser skal beskattes  

 i aftagerens hjemland.
Udlejning af transportmidler Efter § 3, stk. 3 i bekendtgørelsen kan udlejning af transportmidler  

 holdes uden for den momspligtige omsætning, hvis ydelsen alene udnyttes uden  

 for EF.
Se også TSS.1347.
Ydelser omfattet af § 2 i bekendtgørelsen Ved salg af § 2-ydelser skal der altid betales dansk moms, uanset om  

 køberne har forretningssted eller bopæl i eller uden for et andet EF-land.
Formidlingsydelser Formidling af ydelser omfattet af § 1 i bekendtgørelsen behandles efter  

 samme regler, som gælder for selve ydelsen.
 For så vidt angår formidling af transportydelser, henvises til D.2.11 og  

 D.4.
 For så vidt angår formidling af andre ydelser end transportydelser og  

 ydelser omfattet af § 1 i bekendtgørelsen sker beskatningen af  

 formidlingsydelsen der, hvor selve transaktionen foregår.
Det vil sige, at formidling af salg for en registreret virksomhed i et  

 andet EF-land, kan holdes uden for formidlerens momspligtige omsætning,  

 forudsat fakturaen indeholder både formidlerens og den udenlandske  

 virksomheds momsnummer.
Såfremt der er tale om formidling for en virksomhed  

 uden for EF, kan formidlingsydelsen som hidtil holdes uden for den  

 momspligtige omsætning i henhold til artikel 15 i 6. momsdirektiv.
Tilbagebetaling af moms Udenlandske virksomheder, der har købt ydelser her i landet med moms, kan  

 i visse tilfælde få momsen refunderet.
Se G.7.
D.2.13.1 Afgørelser/eksempler Advokatydelser a.
Der skal betales moms af advokatsalær for udførelse af retssager ved  

 danske domstole for udenlandske klienter, som har fri proces eller har fået  

 beskikket en advokat, fx som sagsøgt i en ægteskabssag.
Fri proces efter retsplejelovens medfører, at der beskikkes en advokat,  

 som udfører sagen mod vederlag fra den danske statskasse.
Det samme gælder  

 for beskikket advokat for sagsøgte i ægteskabssager.
Ydelsen anses for  

 udnyttet her i landet.
b.
Der skal betales moms af inkassosalær, der opkræves for en  

 privatperson, der bor uden for EF.
 Personen ejer fx pantebreve i fast ejendom beliggende her i landet, og  

 ydelserne er præsteret i anledning af misligholdelse af pantebrevene.
 Ydelserne anses for advokatydelser efter bekendtgørelsens § 1, stk. 1, nr.  

 3, og ikke som ydelser vedrørende fast ejendom efter bekendtgørelsens § 2,  

 stk. 1, nr. 1.
 Ydelserne anses for udnyttet her i landet.
c.
Der skal betales moms af honorar for juridisk bistand til et uegentligt  

 skifte af to ejendomme her i landet.
Ejendommene tilhørte boet efter en  

 person, der boede i Sverige.
 Dødsboet blev behandlet af to svenske eksekutorer, der bad et advokatfirma  

 her i landet om juridisk bistand vedrørende skiftet af de to ejendomme med  

 henblik på opgørelse og betaling af arveafgift og skat efter de danske  

 regler.
 Ydelserne anses for advokatydelser efter bekendtgørelsens § 1, stk. 1, nr.  

 3, og ikke som ydelser vedrørende fast ejendom efter bekendtgørelsens § 2,  

 stk. 1, nr. 1.
 Ydelserne anses for udnyttet her i landet.
d.
Der ydes bistand som testamentsexecutor i dødsboet efter en person, der  

 boede uden for EF.
 Afdødes formue befandt sig hovedsagelig i udlandet, bortset fra to faste  

 ejendomme her i landet.
 Afdødes bo blev taget under skiftebehandling efter reglerne i det land,  

 hvor afdøde boede.
 Der skal betales moms af ydelserne vedrørende de faste ejendomme her i  

 landet (bekendtgørelsens § 2, stk. 1, nr. 1 ).
 Der skal ikke betales moms af de andre ydelser, idet de anses for udnyttet  

 uden for EF (bekendtgørelsens § 3, stk. 2).
e.
Der skal ikke betales moms af medlemsbidrag fra de af en forenings  

 medlemmer, der bor i Grønland.
 Medlemsskab af foreningen er obligatorisk i henhold til retsplejeloven.  

 Bidragene dækker bl.a. ydelser fra foreningen vedrørende behandling af  

 klagesager og administration af klientkontosystem.
 Ydelserne anses for udnyttet i Grønland, og medlemsbidraget er derfor  

 fritaget for moms (bekendtgørelsens § 1, stk. 1, nr. 3, og § 3, stk. 2).
f.
Der skal ikke betales moms af en ydelse til Den Grønlandske  

 Tjenestemands Forening.
 Såfremt en advokat har medvirket som bisidder under tjenestelige forhør,  

 afholdt dels i Nuuk (Godthåb), dels i Sø- og Handelsretten i København,  

 opstår der spørgsmål om hvor ydelsen er udnyttet.
 Ydelser, der retter sig mod danske forhold eller forhold i de øvrige  

 EF-lande, anses for udnyttet inden for EF, og der skal betales moms af  

 ydelserne.
 Ydelsen anses ikke for at rette sig mod danske forhold, selv om et af  

 forhørene har været afholdt her i landet, og ydelsen er derfor ikke udnyttet  

 inden for EF.
 Vedrørende advokatydelser henvises i øvrigt til Dep.771, Dep.815, Dep.885  

 og Dep.1046.
Elektronisk nyhedsformidling Nyhedsformidlingen (dataavis), der sker via et on-line elektronisk  

 informationssystem, giver direkte informationer om den politiske og  

 samfundsøkonomiske udvikling i Danmark.
 Modtagerne af nyhedsformidlingen er fortrinsvis banker,  

 forsikringsselskaber, vekselerere og nyhedsmedier.
 Den elektroniske nyhedsformidling kan ikke anses for en avis, og er  

 omfattet af momspligten som andre edb-ydelser/data-ydelser, jf. lovens § 2,  

 stk. 2.
Forsøgsydelser Forskellige forsøg udføres for og betales af registrerede virksomheder i  

 andre EF-lande.
Forsøgene består i at undersøge virkningen af nogle fodermidler til mink  

 og ræve.
Formålet er at bidrage til udviklingen af egnede og  

 konkurrencedygtige fodermidler, der kan indføres til Danmark og indgå i den  

 danske produktion af mink- og ræveskind.
 Der skal ikke betales moms af forsøgsydelserne (bekendtgørelsens § 1, stk.  

 1, nr. 3).
Hypnosebehandlinger En hypnotisør udfører behandlinger af personer pr. telefon fra sit kontor  

 (sin bopæl) her i landet.
 Ydelserne anses for omfattet af lovens § 2, stk. 2, og kan ikke  

 sidestilles med de i bekendtgørelsens § 1, stk. 1, nr. 3 nævnte ydelser, jf.  

 Dep.1049.
Konsultativ rådgivning Et dansk firma har ydet konsultativ rådgivning til en svensk virksomhed  

 vedrørende strategisk planlægning i anledning af den svenske virksomheds  

 eventuelle etablering i EF.
 Rådgivningen var medvirkende til, at virksomheden etablerede sig i  

 Danmark.
Ydelsen blev anset som udnyttet i Sverige, idet rådgivningen fandt sted  

 før etableringen af virksomheden i Danmark.
Der skal derfor ikke betales moms  

 af honoraret, jf. § 3, stk. 2, nr. 1, i bekendtgørelsen.
Kreditoplysningsvirksomhed Kreditoplysningsbureauer foretager soliditetsundersøgelser for klienter.  

 Ydelserne anses for omfattet af bekendtgørelsens § 1, stk. 1, nr. 3.
 Markedsundersøgelser mv.
 Markedsundersøgelser mv. anses for omfattet af bekendtgørelsens § 1, stk.  

 1, nr. 3.
En svensk virksomhed har bedt et dansk firma om at foretage en  

 markedsundersøgelse her i landet.
Markedsundersøgelsen skal betales af det  

 svenske firma.
Resultatet af undersøgelsen skal bruges af det svenske firma  

 ved overvejelser om en eventuel udvidelse af produktionen i Sverige med  

 henblik på eksport til de europæiske lande, herunder Danmark.
 Det er ikke givet, at markedsundersøgelsen medfører udvidelse af det  

 svenske firmas produktion og en yderligere eksport, specielt til Danmark.
 Markedsundersøgelsen blev anset som udnyttet i Sverige (overvejelser om  

 forøgelse af produktion mv.), og der skal derfor ikke betales moms af  

 honoraret, jf. bekendtgørelsen § 3, stk. 2, nr. 1. Se også TSS.1308 og  

 TSS.1309.
Oversættelsesarbejder og translatørvirksomhed Translatørydelser anses for omfattet af bekendtgørelsens § 1, stk. 1, nr.  

 3, og der skal således betales moms efter reglerne om salg af § 1-ydelser.
 Translatørydelser, der udføres for ambassader her i landet, kan ikke  

 holdes uden for den momspligtige omsætning.
Patentbureauer Danske patentbureauers ydelser vedrørende patenteringer eller  

 varemærkeregistreringer, der sælges til udenlandske ordregivere, er omfattet  

 af bekendtgørelsens § 1, stk. 1, nr. 3.
 Ved formidling af en patentering eller varemærkeregistrering i udlandet  

 for en dansk ordregiver skal det danske patentbureau betale moms af det  

 samlede opkrævede honorar, herunder det udenlandske patentbureaus honorar.  

 Eventuelle patentafgifter til den udenlandske patentmyndighed vil kunne anses  

 for udlæg for ordregiveren, se reglerne om udlæg i F.1.4.
Reklameydelser Reklamebureauer skal ikke betale moms ved salg af reklameydelser, fx  

 annoncer, til en køber, der bor uden for EF, medmindre ydelsen udnyttes her i  

 landet eller i et andet EF-land, jf. bekendtgørelsens § 3, stk. 2.
Reklamebureauer skal betale moms ved salg af reklameydelser til en dansk  

 registreret virksomhed med fuld fradragsret, selv om ydelsen udnyttes uden  

 for EF.
Det skyldes, at der er tale om handel mellem to danske virksomheder,  

 og at køberen har fuld fradragsret for momsen.
 Reklamebureauer skal ikke betale moms ved salg af reklameydelser til en  

 ikke registreret virksomhed eller til en privat, når ydelsen udnyttes uden  

 for EF, jf. bekendtgørelsens § 3, stk. 1. Der skal ikke betales moms, selv om  

 der er tale om handel mellem to danske virksomheder, fordi ydelsen udnyttes  

 uden for EF, og fordi køberen ikke har fradragsret for den moms, som skulle  

 have været betalt.
 Reklamebureauer skal betale moms ved salg af reklameydelser til en dansk  

 virksomhed (registreret, ikke registreret eller privat), når ydelsen udnyttes  

 inden for EF.
a.
Et dansk reklamebureau sælger til en fransk vingrosserer en  

 annoncekampagne i danske aviser.
Grossereren driver momspligtig virksomhed.
Derfor kan reklamebureauet  

 fakturere ydelsen uden moms.
Når bladhuset fakturerer til reklamebureauet, skal der betales moms.
Hvis  

 bladhuset derimod fakturerer direkte til grossisten i Frankrig, skal der ikke  

 betales moms.
b.
Et dansk reklamebureau indrykker annoncer i danske aviser for et svensk  

 museum.
 Ydelsen udnyttes i EF, og bureauet skal derfor fakturere moms til det  

 svenske museum.
Revisionsydelser Eksempler på udnyttelsesstedet for undersøgelser, som foretages her i  

 landet af danske revisionsfirmaer for udenlandske virksomheder, institutioner  

 og officielle organer:
a.
Redegørelse for erhvervsforhold i Danmark over for udenlandske  

 virksomheder, der undersøger mulighederne for etablering af virksomhed her i  

 landet.
Faktura for det udførte arbejde sendes normalt til virksomhedens  

 domicil i udlandet.
 Ydelsen anses for at blive udnyttet i virksomhedens hjemland.
b.
Bistand til udenlandske virksomheder ved undersøgelser og forhandlinger  

 i forbindelse med påtænkte køb eller etablering af virksomhed her i landet.  

 Faktura for det udførte arbejde sendes normalt til virksomhedens domicil i  

 udlandet.
 Ydelsen anses for at blive udnyttet i virksomhedens hjemland.
c.
Bistand til udenlandske virksomheder, advokater og institutioner i  

 forbindelse med rets- og voldgiftssager for udenlandske domstole og  

 voldgiftsretter, hvor modparten er en dansk virksomhed, eller hvor  

 stridsspørgsmålet har relation til danske forhold.
Faktura for det udførte  

 arbejde sendes normalt til den udenlandske rekvirent.
 Ydelsen anses for at blive udnyttet i det land, hvor domstolen eller  

 voldgiftsretten er beliggende.
d.
Bistand som under punkt c., men hvor sagen behandles for dansk domstol  

 eller voldgiftsret.
Faktura for det udførte arbejde sendes normalt til den  

 udenlandske rekvirent.
 Ydelsen anses for at blive udnyttet her i landet.
e.
Undersøgelser vedrørende danske forhold for internationale og  

 udenlandske organisationer og regeringsorganer.
Faktura for det udførte  

 arbejde sendes normalt til den udenlandske rekvirent eller til  

 revisionsfirmaets internationale forbindelse.
 Ydelsen anses for at blive udnyttet i udlandet.
 Se endvidere TSS.1308 og TSS.1309.
Royalties Royalties, som et selskab opnår ved salg af brugsretten til tegninger og  

 ideer til illustrerede blade, er omfattet af bekendtgørelsens § 1, stk. 1,  

 nr. 1. Der skal således betales moms efter reglerne om salg af § 1-ydelser.
Skatterådgivning Der skal betales moms af honorarer, der modtages for at udarbejde  

 selvangivelser til de danske myndigheder for personer, som bor uden for EF.
 Personerne er enten fuldt eller begrænset skattepligtige i Danmark.
 Som følge af de pågældendes skattepligt i Danmark anses ydelserne for at  

 blive udnyttet her i landet.
Telefonsamtaler Der skal betales moms af samtaler, der sker via telefonnettet fra Danmark  

 til udlandet, samt af samtaler, der er bestilt fra udlandet med bekræftet  

 betaling af modtageren her i landet (samtalerne anses for ført fra Danmark).
 Tilsynsvirksomhed mv.
 Tilsyns-, kontrol- og klassificeringsydelser anses for omfattet af  

 bekendtgørelsens § 1, stk. 1, nr. 3.
Udenlandsk virksomhed Et tysk ingeniørfirma, der præsterer ydelser vedrørende fast ejendom her i  

 landet, skal registreres og betale moms af ydelserne, hvis honoraret  

 overstiger 10.000 kr. jf. bekendtgørelsen § 9.
 Hvis honoraret ikke overstiger 10.000 kr., skal det tyske firma ikke  

 registreres, og den danske køber skal betale momsen til Told*Skat.
D.2.14 Proviant til skibe og fly § 12, stk. 3 Efter denne bestemmelse kan skatteministeren fastsætte, om og i hvilket  

 omfang proviant, der leveres til skibe eller luftfartøjer til brug om bord  

 eller til salg til passagerer mv., kan holdes uden for den momspligtige  

 omsætning Ministeren har således en tilsvarende bemyndigelse, som den ministeren er  

 tillagt i henhold til toldloven.
De momsmæssige bestemmelser følger derfor  

 nøje de toldmæssige bestemmelser for proviantering med told- og afgiftsfri  

 varer.
 De toldmæssige regler findes i bekendtgørelse nr. 1202 af 23. december  

 1992.
 Leverancer af varer, der ikke er omfattet af adgangen til told- og  

 afgiftsfri proviantering, kan ikke holdes uden for den momspligtige  

 omsætning.
Benzinleverancer til fly Der kan endvidere ske momsfri levering af brændstof til fly, der fra  

 danske lufthavne afgår til udlandet i offentlig passagertrafik (rute- og  

 chartertrafik) samt i erhvervsmæssig godstrafik.
Momsfritagelsen omfatter dog  

 ikke fly, hvis endelige bestemmelsessted er Malmø eller tyske landingspladser  

 nord for Hamborg.
 Der skal betales moms af brændstof til militære fly samt af brændstof til  

 mindre fly, hvorved forstås sportsfly, privatfly, taxifly og andre fly med  

 ikke over 6 passagersæder og/eller en maksimal startvægt på 5 700 kg, jf.  

 Dep.649.
D.2.15 Afsætning af varer, som er købt eller brugt til formål nævnt i §  

 16, stk. 3 § 12, stk. 4 Afsætning af varer, der er anskaffet eller taget i anvendelse udelukkende  

 til de i § 16, stk. 3, omhandlede formål, skal ikke medregnes til den  

 momspligtige omsætning.
 Hensigten hermed er at undgå, at der beregnes dobbelt moms af samme vare,  

 idet momsen i disse tilfælde enten ikke er medregnet til købsmomsen, eller  

 betalt ved udtagelse til et af de i § 16, stk. 3, nævnte formål.
 D.2.16 Overdragelse af driftsmidler mv.
§ 12, stk. 5 Overdragelse af varelager, maskiner og andre driftsmidler kan ikke  

 medregnes til den momspligtige omsætning, når overdragelsen sker som led i en  

 overdragelse af virksomheden eller en del af denne, og den ny indehaver  

 driver registreret virksomhed.
 Virksomheden skal inden 8 dage efter overdragelsen give told- og  

 skatteregionen meddelelse om den ny indehavers navn og adresse samt om  

 salgsprisen for varelager, maskiner og andre driftsmidler, der overdrages.
 Overdragelse af momspligtige rettigheder/forpligtelser anses for omfattet  

 af lovbestemmelsen.
Hensigten med bestemmelsen er at modvirke den interesse, som registrerede  

 virksomheder kan have i at beregne moms ved overdragelse af varelager,  

 maskiner og andre driftsmidler, idet der herved kan opnås et rentefrit lån  

 fra statskassen svarende til det beregnede momsbeløb.
Bestemmelsen har  

 således til formål at imødegå en udnyttelse af momslovens afregningsregler.
 Den momsfri overdragelse af driftsmidler mv. er ikke betinget af, at den  

 ny indehaver (ejer) driver registreret virksomhed inden for samme branche.
 Ved overdragelse af brugsretten til maskiner og andre driftsmidler i  

 forbindelse med en bortforpagtning af virksomheden er det en betingelse for  

 den momsfri overdragelse, at den tidligere indehaver lader sig frivillig  

 registrere for bortforpagtningen.
D.2.16.1 Administration af § 12, stk. 5 Administrationen af bestemmelsen sker ud fra en helhedsvurdering af de  

 nærmere omstændigheder i forbindelse med virksomhedens salg af driftsmidlerne  

 mv.
Der lægges vægt på, om der er tale om ordinære salgs/købssituationer, som  

 efter § 11, stk. 4, principielt skal momsberigtiges, eller om handelen har  

 karakter af en hel eller delvis overdragelse af virksomheden.
Se også  

 Dep.301, Dep.698, Dep.772, Dep.954 og TSS.1346.
Der skal - for at overdragelse af en virksomhed eller en del af denne kan  

 anses at foreligge - være tale om overdragelse af en virksomheds driftsmidler  

 mv. (økonomisk enhed), som foretages med henblik på, at køberen enten  

 fortsætter driften af virksomheden eller udøver en sådan driftsmæssig  

 anvendelse af de overdragne aktiver, der må sidestilles hermed.
Der skal  

 samtidig i almindelighed være tale om, at sælgeren på tidspunktet for  

 overdragelsen ophører med drift af den overdragne virksomhed eller del af  

 virksomheden.
 Ved vurderingen lægges der således afgørende vægt på, at sælger ophører  

 med drift af den overdragne økonomiske enhed, og på købers hensigt med  

 overtagelsen af den økonomiske enhed.
 Det betyder, at der skal betales moms efter § 11, stk. 4, når en  

 virksomhed overdrager eksempelvis størstedelen af virksomhedens driftsmidler  

 til en forhandler (automobilforhandler, maskinforhandler, kreaturhandler  

 mfl.), som efter overtagelsen sælger driftsmidlerne til forskellige kunder.
 Bestemmelsen anvendes typisk i forbindelse med salg (ejerskifte) af en  

 virksomhed eller en del af en virksomhed (økonomisk enhed), når der ud over  

 fast ejendom også træffes aftale om, at der i overdragelsen medfølger fx:
- varelager, maskiner og andre driftsmidler, - goodwill, - forhandlerrettigheder, - produktionsrettigheder og andre immaterielle aktiver.
 Hvis en virksomhed løbende har salg af varer, maskiner og andre  

 driftsmidler, herunder en landbrugsvirksomheds salg af husdyr, og salget sker  

 som et naturligt led i driften af virksomheden, skal der betales moms efter  

 de almindelige regler.
 Eksempelvis anses salg af husdyr fra en landbrugsvirksomhed til et  

 slagteri eller en landboauktion altid for et naturligt led i driften af  

 landbrugsvirksomheden.
Returvarer (ejendomsforbehold) Varer, der er solgt med gyldigt ejendomsforbehold i henhold til lov om køb  

 på kredit, og som tages tilbage af den oprindelige leverandør efter det  

 gældende ejendomsforbehold, anses ikke for omfattet af bestemmelsen.
Det  

 samme gælder tilbagetagelse af varer udleveret i kommission eller  

 konsignation.
 Hvis der sker overdragelse af driftsmidler mv. - for hvilke der foreligger  

 et gyldigt ejendomsforbehold - og handelen ikke sker på normale  

 forretningsmæssige vilkår, kan bestemmelsen finde anvendelse.
Leasingvirksomhed En række leasingselskaber sælger en eller flere leasinggenstande af  

 selskabets beholdning direkte til en investor.
Der oprettes samtidig mellem  

 investor (privatperson eller erhvervsvirksomhed) og selskabet en  

 leasingaftale, hvorefter selskabet leaser den eller de pågældende  

 leasinggenstande fra investor med ret til videreudlejning.
 Selskabet sikrer sig således, at leasinggenstanden fortsat befinder sig  

 hos selskabets kunde (brugeren). Leasingselskabernes salg af driftsmidler mv.  

 skal momsberigtiges på normal måde.
Visse leasingselskaber har oprettet en række interessentskaber, der har  

 til formål at drive leasingvirksomhed ved at erhverve maskiner og andet  

 udstyr fra en række erhvervsvirksomheder.
Maskinerne mv. bliver herefter i  

 henhold til en indgået leasingaftale leaset tilbage til virksomhederne for en  

 nærmere aftalt årrække (sale and lease back).
 Hvis der foreligger salg og tilbageleasing, anvendes bestemmelsen i  

 almindelighed ikke.
Momsmæssig regulering Hvis der fejlagtigt er beregnet moms i forbindelse med afhændelse af  

 driftsmidler mv. som led i hel eller delvis virksomhedsoverdragelse, skal  

 sælger (den for hvis regning salget sker) berigtige fejlen over for køber ved  

 at udstede kreditnota til køber på momsbeløbet samtidig med, at det beregnede  

 momsbeløb tilbagebetales køber.
 Køber har i disse tilfælde ikke adgang til at fradrage købsmomsen, jf. §  

 15, stk. 3.
 Hvis salgsbeløbet, inkl. det beregnede momsbeløb, efter nærmere aftale med  

 en kreditor er indbetalt til finansieringsselskaber, banker, sparekasser  

 eller realkreditinstitutioner mv., er sælger ligeledes forpligtet til at  

 foretage momsmæssig regulering.
 Dette gælder også i de tilfælde, hvor handelen er indgået af fx  

 pengeinstitutter efter fuldmagt fra sælgeren.
§ 17, stk. 10 Efterregulering af købers købsmoms kan undlades i tilfælde, hvor sælger  

 ikke kan tilbagebetale momsbeløbet til køber, og denne i begrundet god tro  

 har anset handelen for at kunne ske med momsberegning.
I disse tilfælde skal  

 det af sælger beregnede momsbeløb berigtiges over for Told*Skat.
D.2.16.2 Domstolsafgørelser Der er i relation til virksomhedsoverdragelse afsagt et antal domme.  

 Substansen af disse er gengivet i de følgende afsnit Lastbiler En vognmand solgte 3 brugte lastbiler og 2 brugte påhængsvogne samt alle  

 sine tilladelser til godskørsel til et automobilfirma.
 Da automobilfirmaet, der alene drev automobilhandel, ikke benyttede  

 vognene og kørselstilladelserne, men videresolgte vognene til forskellige  

 kunder og kørselstilladelserne til et transportfirma, blev overdragelsen fra  

 vognmanden til automobilfirmaet ikke anset for omfattet af § 12, stk. 5, jf.  

 Højesterets dom af 27. januar 1987.
Kvægbesætning En landmand solgte hele sin kvægbesætning til en kreaturhandler, som  

 straks videresolgte kvægbesætningen dels til slagtning, dels til andre  

 landmænd.
Landmandens ejendom gik kort tid efter salget af dyrene på  

 tvangsauktion.
Overdragelsen af dyrene til kreaturhandleren blev ikke anset for omfattet  

 af § 12, stk. 5, fordi salget af dyrene ikke var foretaget med henblik på  

 fortsat drift af virksomheden eller en driftsmæssig anvendelse af de  

 overdragne dyr, der må sidestilles hermed.
Det forhold, at en virksomheds  

 driftsmidler eller væsentlige dele deraf sælges samlet i forbindelse med  

 virksomhedens ophør, fandtes ikke uden videre at være omfattet af  

 bestemmelsen.
Der skulle således beregnes moms ved overdragelsen, jf.
Vestre  

 Landsrets dom af 4. juli 1985.
Driftsmateriel Et aktieselskab solgte hovedparten af dets driftsmateriel til et  

 interessentskab.
Aktieselskabet lejede straks efter driftsmateriellet og  

 fortsatte sin entreprenørvirksomhed i uændret omfang indtil selskabet senere  

 standsede betalingerne.
Overdragelsen af aktieselskabets driftsmateriel til interessentskabet blev  

 ikke anset for omfattet af § 12, stk. 5. Der skulle således beregnes moms ved  

 overdragelsen, jf.
Højesterets dom af 22. maj 1986.
Forretningsoverdragelse Indehaveren af en virksomhed (A) med salg en gros og en detail af varer  

 udlejede en del af virksomhedens lokaler til et anpartsselskab (B), der var  

 stiftet af hans broder, og som videreførte detailsalget under A's hidtidige  

 navn.
B købte løbende varer fra A med tillæg af moms.
A, der havde opretholdt  

 engrossalget, gik konkurs ca. 6 måneder efter, at B havde overtaget  

 detailsalget, og B købte da A's restvarelager uden moms.
 Nogle større samlede salg af varer fra A til B ca. 3 måneder før A's  

 konkurs blev anset for delvis virksomhedsoverdragelse, der er omfattet af §  

 12, stk. 5. Der måtte således ikke beregnes moms af disse salg.
Retten lagde til grund, at overdragelsen, der havde til formål at fritage  

 A for en del af dennes arbejde, startede med en overtagelse af  

 detailhandelens navn, lokaler og personale.
Den fuldbyrdedes i al  

 væsentlighed med en handel om det for en detailhandel nødvendige varelager,  

 der blev indgået ca. 3 måneder senere til betydeligere beløb, og som  

 omfattede en meget væsentlig del af A's daværende varelager af ikke blot nye,  

 men også af gamle og ukurante varer på lageret, jf.
Højesterets dom af 4.  

 december 1986.
 D.2.17 Specielle leverancer mv.
I visse tilfælde kan "udlevering mv" af en række specielle  

 leverancer holdes uden for den momspligtige omsætning.
Det drejer sig om:
- vareprøver og reklameartikler mv., - fribilletter, - erstatningsleverancer, - særtryk af artikler mv., - varer, der går tabt.
 Begrundelsen for, at der ikke skal betales moms i disse tilfælde er, at  

 virksomheden i praksis vil lade de omkostninger, der er forbundet med de  

 nævnte "udleveringer mv" indgå i kalkulationen vedrørende den  

 øvrige afsætning, og der bliver således tale om en form for indirekte  

 beskatning af de nævnte varer.
 Vareprøver og reklameartikler mv.
 Der skal ikke betales moms af sædvanlige vareprøver og reklameartikler  

 mv., der udleveres gratis til virksomhedens kunder.
Begrebet "sædvanlige vareprøver" er ikke nærmere defineret, men  

 må bero på en vurdering i det enkelte tilfælde.
Til nærmere belysning af  

 afgrænsningen mellem reklame/vareprøver og egentlige gaveydelser henvises til  

 eksemplerne i dette afsnit.
Som reklameartikler anses varer til en indkøbs- eller fremstillingspris på  

 højst 100 kr. ekskl. moms, som en virksomhed vederlagsfrit udleverer til sine  

 kunder eller potentielle kunder.
Varerne skal på iøjnefaldende måde være  

 forsynet med virksomhedens navn eller logo, således at de af den grund må  

 antages at have mistet betydningen som handelsobjekter.
Se også Mn.911 og  

 Mn.1019.
 Varer af ringe værdi (indkøbs- eller fremstillingspris på højst 100 kr.  

 ekskl. moms), der udleveres gratis til kundekredsen i forbindelse med  

 salgskampagner (fx benzinforhandleres udlevering af appelsindrikke i  

 engangsemballage med reklamepåtryk) eller i forbindelse med kunde- og  

 servicekurser mv. (fx lightere, lommeknive og visitkortmapper), kan også  

 holdes uden for den momspligtige omsætning.
"Bydecigarer", som tobaksfabrikkerne udleverer til  

 detailhandlere mfl. i forbindelse med lancering af nye mærker og ved  

 salgsfremstød for eksisterende mærker, kan holdes uden for den momspligtige  

 omsætning.
Denne udlevering vil kunne ansættes til 50% af tobaksfabrikkernes  

 samlede udlevering af "bydecigarer". Den øvrige udlevering af  

 "bydecigarer" skal således momsberigtiges.
 Gratisvarer i form af burgere, pommes frites, kaffe mv., som en burgerbar  

 udlever til kunderne betinget af køb af et af virksomhedens produkter kan  

 anses for rabatter der ikke skal indregnes i den momspligtige omsætning, jf.  

 Mn.984.
Kaffe Kaffeprøver, der af kaffefirmaer udleveres gratis som vare- og  

 salgsprøver, behandles i overensstemmelse med følgende eksempler, der har  

 været forelagt Momsnævnet.
a.
Kaffe, beregnet til udskænkning til forbrugere i detailforretninger,  

 samt vare- og salgsprøver, udleveret til detailforretninger eller forbrugere,  

 kan holdes uden for den momspligtige omsætning, når udleveringen sker ved:
- hvervning af nye kunder, - optagelse af ordrer, - introduktion af et nyt produkt og - salgskampagner for et allerede markedsført produkt.
 Der er i disse tilfælde tale om almindelige vareprøver og reklameartikler,  

 der leveres i markedsføringsøjemed.
b.
Kaffe, der udleveres til forbrugere i forbindelse med  

 markedsundersøgelser af forbrugsvaner etc, kan holdes uden for den  

 momspligtige omsætning, når undersøgelsen direkte vedrører den kaffe, der  

 udleveres.
c.
Kaffe, der udleveres til foreninger mfl. til brug som præmier ved  

 bankospil etc, betragtes som gaver, der skal medregnes til den momspligtige  

 omsætning.
Den momspligtige værdi fastsættes efter lovens § 8, stk. 1  

 (indkøbs- eller fremstillingsprisen ekskl. moms).
d.
Kaffe, der gratis udleveres til detailforretninger som godtgørelse for  

 vinduesreklame for kaffemærket, skal medregnes til den momspligtige  

 omsætning.
e.
Kaffe, der anvendes som præmier ved læserkonkurrencer i ugeblade mod  

 optagelse af "gratis-annonce" for varemærket, skal medregnes til  

 den momspligtige omsætning.
f.
Præmier i form af kaffe i forbindelse med bankospil, hvor der ydes  

 reklameindslag for kaffemærket, omfattes af den momspligtige omsætning.
I punkterne d-f præsteres der modydelser.
Den momspligtige værdi skal  

 derfor fastsættes efter lovens § 8, stk. 2, (den almindelige - eventuelt en  

 kalkuleret - salgspris ekskl. moms).
Konsumis Gratis udlevering af vare- og salgsprøver af konsumis behandles  

 momsmæssigt efter reglerne for udlevering af kaffeprøver, jf. afsnittet  

 herom.
Vin Prøver af bordvin i helflasker med originaletiket, der udleveres til fx  

 detailhandlere, restauratører mfl. kan holdes uden for leverandørens  

 momspligtige omsætning, når udleveringen sker ved:
- hvervning af nye kunder - optagelse af ordrer - introduktion af nye produkter eller - salgsfremmende kampagner for allerede markedsførte produkter.
 Betingelserne for at udlevere prøver af bordvin uden at medregne værdien  

 til den momspligtige omsætning er, at:
- prøverne udleveres uden beregning, - udleveringen kun sker med det direkte formål at fremme salget af den  

 pågældende vin, - udleveringen sker i begrænset omfang - der føres nøje regnskab over udleveringen, samt - at de udleverede vinprøver ikke har karakter af repræsentation eller  

 gaver.
Udlevering af handelsprøver af anden vin kan kun holdes uden for den  

 momspligtige omsætning, hvis flaskestørrelsen ikke overstiger 12,5 cl.  

 Flaskerne skal i øvrigt ved deres udstyr karakterisere sig som handelsprøver,  

 fx ved at have hånd- eller maskinskrevet etiket med oplysning om varens navn  

 mv., jf.
TSS.1310.
Smagsprøver af vin, der af en vinhandlervirksomhed udleveres uden vederlag  

 til forbrugere i forbindelse med salgsfremstød for virksomhedens varer, kan  

 holdes uden for den momspligtige omsætning, jf.
Mn.393.
"13 på dusinet" "13 på dusinet", dvs. varer, der uden beregning leveres til fx  

 detailhandlere ud over de af denne bestilte varer.
Udleveringen kan ske uden  

 momsberigtigelse under forudsætning af, at varerne er af samme art som de  

 bestilte, jf.
Mn.178.
Fribilletter Fribilletter til biografer, teatre, koncerter o.l. skal ikke medregnes til  

 den momspligtige omsætning, jf.
Mn.66.
Erstatningsleverancer Varer og momspligtige ydelser, der leveres vederlagsfrit til erstatning  

 for en tidligere leverance til den pågældende kunde, skal ikke medregnes til  

 den momspligtige omsætning.
Se også TSS.1344.
 Særtryk af artikler mv.
Særtryk af artikler og eksemplarer af bøger, som forlag leverer uden  

 beregning til forfatterens personlige brug, skal ikke medregnes til den  

 momspligtige omsætning, jf.
Dep.264.
Læseeksemplarer af bøger, som forlag leverer uden beregning til  

 boghandlere til brug for eventuel ordreoptagelse hos forlaget og til avis- og  

 tidsskriftsredaktioner mfl. som anmeldereksemplarer, skal heller ikke  

 medregnes til den momspligtige omsætning.
Tilsvarende gælder frieksemplarer  

 af bøger og tryksager, som bogtrykkere mfl. i henhold til gældende lov er  

 forpligtet til for forlagets regning at levere til nærmere angivne  

 biblioteker.
Se også Mn.433.
 Eksemplarer af bøger, som et forlag leverer uden beregning til  

 "venner af huset", skal derimod medregnes til den momspligtige  

 omsætning.
Varer, der går tabt Der skal ikke betales moms af varer, som går tabt for virksomheden ved  

 brand eller indbrud.
Virksomheden må opstille en fortegnelse over de  

 pågældende varer med angivelse af art, mængde og værdi samt kunne gøre rede  

 for størrelsen af en eventuel modtaget erstatning, og om der er indgivet  

 anmeldelse til politiet.
D.2.18 Udførselsdokumentation ved udførsel til steder uden for EF Udførsel af varer ved leverandørens foranstaltning Virksomheden skal som dokumentation for momsfri leverancer af varer til  

 udlandet eller frihavn samt for oplæggelse på oplag kunne fremlægge:
- fakturakopi over de udførte varer, - skriftlig ordre, korrespondance med køber, bankafregning o.l., og - udførselsangivelsens eksemplar 3 (enhedsdokumentet) forsynet med attest  

 fra den udførselskontrollerende myndighed.
 Dokumentationskravene gælder, uanset om varerne udføres med eget eller  

 fremmed transportmiddel.
Udførsel af varer ved købers foranstaltning Varer, som køberen selv udfører til udlandet, fx med eget automobil, kan  

 af registrerede virksomheder leveres uden moms, når der kan fremlægges  

 udførselsdokumentation i samme omfang som nævnt i afsnittet om udførsel ved  

 leverandørens foranstaltning.
 Udførselsangivelsens rubrik "Eksportør" skal i sådanne tilfælde  

 udfyldes med navnet på den virksomhed, der har leveret varerne til  

 købervirksomheden.
 Told*Skat afgiver attest om varernes udførsel på den fremlagte  

 udførselsangivelse, hvorefter blanketten tilbageleveres køberen  

 (fragtføreren), der selv må sørge for, at den tilbageleveres den danske  

 leverandør.
Momsfri leverancer af ydelser For arbejdsydelser, fx reparationer, der for udenlandsk regning præsteres  

 på varer, som virksomheden efter behandlingen udfører til udlandet, må  

 virksomheden fremlægge tilsvarende dokumentation som anført under afsnittet  

 om udførsel af varer.
 For ydelser som virksomheden præsterer i udlandet, samt for konstruktion  

 og formgivning af varer for udenlandsk regning, når varernes fremstilling  

 skal ske i udlandet, og for projekteringsarbejder vedrørende bygninger og  

 anden fast ejendom beliggende i udlandet, må virksomheden fremlægge  

 fakturakopi samt anden dokumentation i form af skriftlig ordre,  

 korrespondance, bankafregning eller tilsvarende.
 For andre momspligtige ydelser, herunder transport af varer til og fra  

 udlandet og ydelser, der præsteres for udenlandsk regning, må virksomheden  

 gennem sit regnskab med tilhørende bilag (fakturakopier, ordrer,  

 ordrebekræftelser, bankafregninger mv.), korrespondance mv. kunne  

 dokumentere, at ydelserne er præsteret under sådanne eksportlignende forhold,  

 som berettiger til momsfri levering.
D.2.18.1 Særordninger Underleverandører For varer, som af en underleverandør leveres til udlandet, men faktureres  

 til en anden registreret virksomhed, skal udførselsdokumentationen bestå af  

 skriftlig ordre, korrespondance mv., hvoraf fremgår, at varerne skal leveres  

 til udlandet, samt kopi af den udstedte faktura og udførselsangivelsens  

 eksemplar 3 forsynet med attest om varernes udførsel.
Varer, som af en registreret virksomhed sælges til udlandet, men leveres  

 til andre registrerede virksomheder til brug ved fremstilling/ emballering af varer, der udføres til udlandet, kan holdes uden for den  

 momspligtige omsætning på følgende betingelser:
a.
Leverandøren af "råvarerne" medregner disse til den  

 momspligtige omsætning i den momsperiode, hvor udleveringen finder sted.  

 "Råvarerne" skal ledsages af en specificeret følgeseddel.
b.
Efter færdigvarernes udførsel tilbagesender fremstillingsvirksomheden  

 følgesedlen til leverandøren forsynet med en erklæring af følgende ordlyd :
 "Det erklæres herved, at ... ("råvarerne") ... af os er  

 anvendt til fremstilling/emballering af ... (færdigvarerne) ..., der ifølge  

 faktura nr ... af ... af os er udført til ..., og for hvilke vi er i  

 besiddelse af forskriftsmæssig udførselsdokumentation i henhold til  

 momsloven".
c.
Underleverandøren skal afgive udførselsangivelse til  

 registreringsregionen, når den under punkt b nævnte følgeseddel med  

 fremstillingsvirksomhedens erklæring modtages.
I rubrikken "Særlige erklæringer" skal underleverandøren give  

 oplysning om, at "råvarerne" er leveret til ...  

 (fremstillingsvirksomheden) ... til fremstilling/emballering af varer, der er  

 udført til udlandet.
Endvidere gives oplysning om nr. og dato på den faktura,  

 som fremstillingsvirksomheden har udfærdiget, jf. erklæringen i følgesedlen.
d.
Leverandøren fradrager "råvarerne" i den momspligtige  

 omsætning og posterer dem som momsfri omsætning i den momsperiode, hvor  

 udførselsangivelsens eksemplar 3 modtages.
Erklæringen og  

 udførselsangivelsens eksemplar 3 skal fremlægges som bilag til  

 momsregnskabet.
 Bøger, blade o.l.
 Som dokumentation for momsfri leverancer af bøger, blade o.l. der udføres  

 som tryksagsforsendelser eller almindelige postforsendelser, skal  

 virksomheden kunne fremlægge:
a.
Fakturakopi indeholdende oplysning om forsendelsesmåden.
b.
Skriftlig ordre og dokumentation for beløbets betaling fra udlandet.
c.
Udførselsangivelsens eksemplar 3 attesteret af den  

 udførselskontrollerende myndighed.
Ved forsendelser med en værdi på over 2.000 kr. skal der i hvert enkelt  

 tilfælde afgives udførselsangivelse.
Ved forsendelser med en værdi på under  

 2.000 kr. kan virksomheden opnå tilladelse til månedligt at afgive  

 udførselsangivelse for de i perioden foretagne udførelser.
For tidskrifter, aviser o.l., der er trykt her i landet, og som af  

 registrerede virksomheder sendes til udlandet til abonnenter og forhandlere,  

 skal der ikke afgives udførselsangivelse, medmindre der gælder særlige  

 udførselsbestemmelser.
For sådanne leverancer skal dokumentationen bestå af  

 de under punkterne a og b nævnte dokumenter.
Lystfartøjer For lystfartøjer, der leveres momsfrit til personer med bopæl i Finland, Norge og Sverige, og som afgår til udlandet på egen køl, skal der  

 udover almindelig udførselsdokumentation fremlægges dokumentation for, at  

 lystfartøjet er anmeldt til toldmyndighederne i den pågældendes hjemland.
Dokumentationen kan fx bestå af en af den udenlandske toldmyndighed på en  

 kopi af fakturaen afgiven påtegning eller af en bekræftet kopi af den for  

 fartøjet udstedte toldkvittering.
En af den udenlandske toldmyndighed  

 attesteret erklæring om, at købet af lystfartøjet er dem bekendt, kan også  

 anses for fyldestgørende dokumentation.
Dokumentationen skal foreligge senest  

 6 måneder efter leveringsdagen.
 For så vidt angår reparationsarbejder mv. på udenlandske lystfartøjer samt  

 andre fartøjer på under 5 BRT, der afgår til udlandet på egen køl, skal der  

 udover almindelig udførselsdokumentation fremlægges udførselsdokumentation  

 som tidligere nævnt.
Leverancer til skibe og fly i udenrigsfart Som dokumentation for momsfri leverancer af nødvendigt udstyr og proviant  

 til brug om bord i skibe og fly i udenrigsfart og af ydelser, der præsteres  

 for sådanne skibe og fly, skal der udover den almindelige  

 udførselsdokumentation fremlægges erklæring fra fartøjets kaptajn eller  

 lignende om, at leverancen er modtaget om bord.
Erklæringen kan fx afgives på  

 proviantbegæringen eller en kopi af fakturaen.
Udførsel via udenlandske ambassader For varer, der leveres momsfrit til ambassader her i landet som bestemt  

 til udførsel ved ambassadens foranstaltning, skal der kunne fremlægges  

 fakturakopi, skriftlig ordre, bankafregning eller lignende samt en af en  

 udenlandsk regeringsrepræsentation udfærdiget bekræftelse på, at varerne er  

 modtaget på det udenlandske bestemmelsessted.
Udførsel via Udenrigsministeriet For varer, der leveres momsfrit til Udenrigsministeriet som bestemt til  

 udførsel ved ministeriets foranstaltning til brug for danske repræsentationer  

 i udlandet, skal der kunne fremlægges fakturakopi, skriftlig ordre,  

 bankafregning eller lignende samt en af Udenrigsministeriet afgiven erklæring  

 om købet.
Erklæringen skal bl.a. indeholde oplysning om ordredato, varernes  

 samlede pris samt til hvilken ambassade eller lignende i udlandet, varerne er  

 udført.
Tilsvarende gælder for udstillings- og demonstrationsmaterialer, der  

 leveres momsfrit til Udenrigsministeriet som bestemt til udførsel ved  

 ministeriets foranstaltning i forbindelse med salgsfremstød for danske varer  

 i udlandet.
Udenrigsministeriets erklæring skal i disse tilfælde bl.a.  

 indeholde oplysning om ordredato og varernes samlede pris.
Gaveforsendelser For gaver, der afsættes til herboende kunder eller til udenlandske  

 turister mfl. under ophold her i landet, men som udføres af leverandøren,  

 skal der i stedet for ordre fra modtageren fremlægges en af køberen  

 underskrevet erklæring om dennes navn og adresse samt om varepartiets art,  

 omfang og pris.
Erklæringer kan afgives på en kopi af fakturaen eller på en  

 særlig ordreblanket.
Udførsel som rejsegods Se D.2.5.3.
Udførsel af brochurer I forbindelse med en central udgivelse af fremmedsprogede og danske,  

 landsdækkende brochurer, der fordeles i udlandet via Danmarks Turistråds  

 udlandskontorer, samt ved udsendelse af fremmedsprogede og danske, regionale  

 og lokale brochurer, produceret af de danske turistforeninger og distribueret  

 af Danmarks Turistråd ad samme kanaler som de landsdækkende brochurer gælder  

 følgende retningslinier:
Trykkeriet sender brochurerne direkte til centrallageret, der ved  

 modtagelsen udfærdiger en bekræftelse i to eksemplarer.
Bekræftelsen skal  

 indeholde oplysning om, at varerne er modtaget, og at de vil blive udført til  

 udlandet.
Originaleksemplaret sendes til trykkeriet til brug som  

 dokumentation for udførslen.
Trykkeriet kan herefter udstede faktura uden  

 beregning af moms for så vidt angår de til udførsel bestemte brochurer.
Ved udførslen udsteder centrallageret en udførselsangivelse i eget navn på  

 hver enkelt sending.
Udførselsangivelsens dato og nr. noteres på de  

 bekræftelseskopier, sendingen vedrører.
Endvidere fraskrives antallet af  

 brochurer, der er med i sendingen.
 Tilsvarende retningslinier gælder for tryksager, som fremstilles af De  

 Forenede Nationers Informationskontor for de nordiske lande, og som udføres  

 til de øvrige nordiske lande fra Danmark.
D.3 Afmeldelse fra registrering Når en virksomhed afmelder sin registrering, hæfter virksomheden (boet)  

 for momsen af eventuelle beholdninger af varer, driftsmidler og fast ejendom.  

 Se også Dep.246.
 I det følgende er der gjort nærmere rede for reglerne om beregning mv. af  

 moms af henholdsvis varelager, driftsmidler og fast ejendom i forbindelse med  

 ophør/overdragelse af en virksomhed.
Varelager Hvis et varelager sælges som led i overdragelse (salg eller  

 bortforpagtning) af virksomheden, må der ikke beregnes moms, hvis den nye  

 ejer er eller bliver registreret.
I andre tilfælde skal der beregnes moms af  

 den fulde salgspris.
Hvis varelageret eller en del heraf overtages (beholdes) af den hidtidige  

 indehaver til privat brug eller til andre ikke momspligtige formål, skal der  

 beregnes moms.
Momsen skal beregnes af købs- eller fremstillingsprisen uden  

 moms.
Maskiner og andre driftsmidler Maskiner og andre driftsmidler, såsom inventar, vare- og lastbiler, vil i  

 det følgende under ét være benævnt "driftsmidler".
 Ved momsberegning af driftsmidler skelnes mellem :
a.
Driftsmidler, for hvilke virksomheden ikke har været berettiget til  

 fradrag for momsen af anskaffelsesprisen, fx personbiler.
Sådanne  

 driftsmidler skal ikke momsberigtiges ved virksomhedens ophør mv.
b.
Driftsmidler, som ved anskaffelsen har kostet over 50.000 kr. ekskl.  

 moms, og som er undergivet værdiforringelse.
For disse driftsmidler, der  

 benævnes investeringsgoder, gælder særlige regler, jf. afsnittet om  

 investeringsgoder.
 For biler er anskaffelsesprisen den pris, som momsen er beregnet af.
c.
Virksomhedens øvrige driftsmidler, der skal momsberigtiges efter  

 følgende regler:
 Hvis driftsmidler sælges som led i overdragelse (salg eller  

 bortforpagtning) af virksomheden, må der ikke beregnes moms, hvis den nye  

 indehaver er eller bliver registreret.
 I andre tilfælde skal der beregnes moms af den fulde salgspris.
 Hvis driftsmidler overtages (beholdes) af den hidtidige indehaver til  

 privat brug eller til andre ikke momspligtige formål, skal der beregnes moms.
 Der skal også beregnes moms, hvis brugsretten til driftsmidler i  

 forbindelse med bortforpagtning af virksomheden er overgået til forpagteren,  

 medmindre den hidtidige indehaver (bortforpagteren) er blevet eller bliver  

 frivillig registreret.
 Momsen skal beregnes på grundlag af anskaffelsesprisen (ekskl. moms),  

 reduceret med 20% for hvert fulde år, der er gået siden  

 anskaffelsestidspunktet.
For varebiler med en totalvægt ikke over 3 tons, som virksomheden har haft  

 fradragsret for ved anskaffelsen, skal momsen beregnes på grundlag af  

 anskaffelsesprisen (inkl. registreringsafgift, men ekskl. moms) reduceret med  

 20% som anført ovenfor.
Virksomheden kan dog vælge at betale moms med et  

 beløb, der svarer til det ved anskaffelsen fratrukne momsbeløb.
Reduktionen på 20% kan ikke anvendes på driftsmidler, der ikke er  

 undergivet værdiforringelse.
Momsen af sådanne driftsmidler skal således  

 beregnes af anskaffelsesprisen ekskl. moms).
Investeringsgoder Når investeringsgoder sælges eller overgår til privat eller anden ikke  

 fradragsberettiget anvendelse, skal der i visse tilfælde ske regulering  

 (tilbagebetaling) af den moms, som virksomheden har fradraget i forbindelse  

 med anskaffelsen af det pågældende investeringsgode eller har fradraget som  

 lejer/forpagter af investeringsgodet (fast ejendom).
D.4 Transportydelser inden for EF § 29 c Efter denne bestemmelse skal der i overensstemmelse med EF`s regler herom  

 betales moms her i landet af transport af varer og hertil knyttede ydelser  

 inden for EF.
Tilsvarende gælder for formidling af transportydelser og hertil  

 knyttede ydelser.
EF`s regler på området findes i 6. momsdirektiv.
De danske regler på  

 området findes i cirkulære nr. 161 af 21. september 1992, kapitel 2. I det  

 følgende omtales reglerne alene i hovedtræk.
Ved transport inden for EF forstås transport med afgangssted og  

 ankomststed i to forskellige EF-lande.
Dette gælder uanset om varerne  

 undervejs har passeret et land uden for EF.
Transport af varer inden for EF skal som hovedregel beskattes i  

 afgangslandet.
Hvis køberen af transportydelsen er registreret i et andet  

 EF-land end afgangslandet, beskattes transportydelsen dog i det land, hvor  

 køberen er registreret.
Sælgeren af transportydelsen skal betale moms, når - køber er en registreret virksomhed og sælger er etableret og registreret  

 i det samme land, eller - køber er en ikke registreret person/virksomhed.
Hvis sælgeren ikke  

 allerede er registreret i afgangslandet, skal den pågældende lade sig  

 registrere der.
Er beskatningsstedet i Danmark, kan sælgeren vælge at lade  

 sig registrere ved en herboende repræsentant, jf. § 5, stk. 1.
 Sælgeren fakturerer transportydelsen med beskatningslandets momssats.
I andre tilfælde end de nævnte skal køber betale moms.
Sælgeren fakturerer  

 derfor i disse tilfælde transportydelsen uden moms.
Ydelser knyttet til transport af varer, såsom lastning, losning, omladning  

 og lignende virksomhed, skal som hovedregel beskattes i det EF-land, hvor  

 ydelsen faktisk udføres.
Hvis køberen af ydelsen er registreret i et andet  

 EF-land, end der hvor ydelsen udføres, beskattes ydelsen i det EF-land, hvor  

 køberen er registreret.
 Afgørelsen af, hvem der skal betale moms af ydelser knyttet til transport  

 af varer, følger reglerne for selve transportydelsen.
 Transportydelser mv., der leveres af mellemmænd inden for EF.
 Speditører mv., der handler i eget navn, men for andens regning, og som  

 leverer transportydelser eller dertil knyttede ydelser, skal betale moms  

 efter de samme regler, som gælder for transportører.
 Formidlere, der handler i andens navn og for andens regning, og som  

 leverer transportydelser eller hertil knyttede ydelser, skal betale moms af  

 formidlingsydelsen efter de samme regler, gælder for transportører.
Lister over EF-salg Levering af transportydelser mv. til et andet EF-land skal ikke optages på  

 de registrerede virksomheders lister over leverancer mv. til andre EF-lande.
