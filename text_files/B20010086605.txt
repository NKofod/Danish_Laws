Bekendtgørelse om ændring af  

 bekendtgørelse om  

 arbejdets udførelse § 1 I bekendtgørelse nr. 867 af 13. oktober 1994 om arbejdets  

 udførelse, som ændret ved bekendtgørelse nr. 1017 af 17.  

 december 1997 og bekendtgørelse nr. 195 af 20. marts 2000, foretages  

 følgende ændringer:
 1. § 7, stk. 1 affattes således:
»Arbejdet skal i alle led udføres sikkerheds- og  

 sundhedsmæssigt fuldt forsvarligt ud fra både en enkeltvis og  

 samlet vurdering af de fysiske, ergonomiske og psykosociale forhold i  

 arbejdsmiljøet, som på kort eller lang sigt kan have indvirkning  

 på den fysiske eller psykiske sundhed.« 2. Efter § 9 indsættes:
»§ 9 a.
Ved arbejdets udførelse skal det sikres, at  

 arbejdet ikke medfører risiko for fysisk eller psykisk  

 helbredsforringelse som følge af mobning, herunder seksuel  

 chikane.« 3. I § 34, stk. 1, nr. 1, indsættes efter  

 »§ 8, stk. 1-4«: »§9 a,«.
§ 2 Bekendtgørelsen træder i kraft den 15. oktober 2001.
