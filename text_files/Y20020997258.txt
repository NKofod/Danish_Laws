 8.  

 ANDRE UDTALELSER OG AFGØRELSER  





  

 Om Indenrigs- og Sundhedsministeriets kompetence i sager, hvor et  

 tilsynsråd afviser at genoptage en allerede afgjort sag vedrørende  

 erstatningsretlig bod, jf. § 61, stk. 4, samt en myndigheds pligt til at  

 genoptage behandling af en sag  




  

 Generelt udtalt, at et tilsynsråds afgørelse om ikke at genoptage en sag,  

 hvori tilsynsrådet tidligere har anvendt sanktioner efter den kommunale  

 styrelseslovs § 61, stk. 4, må anses for at være en afgørelse i § 61, stk.  

 7´s  

 forstand, som vil kunne påklages til Indenrigs- og Sundhedsministeriet som  

 rekursinstans.
 Endvidere  

 udtalt, at reglerne om klagevejledning i forvaltningslovens § 25 ikke  

 omfatter  

 muligheden for at rette henvendelse til en tilsynsmyndighed, men at  

 klagevejledningsreglerne omfatter tilfælde, hvor en afgørelse kan påklages  

 til  

 en anden administrativ myndighed.
 På den  

 baggrund var det i den konkrete sag Indenrigs- og Sundhedsministeriets  

 opfattelse, at tilsynsrådet i medfør af forvaltningslovens § 25 havde pligt  

 til  

 at give parten i sagen (et kommunalbestyrelsesmedlem) vejledning om, at  

 rådets  

 afgørelse om ikke at genoptage sagen vedrørende erstatningsretlig bod kunne  

 påklages til ministeriet som rekursinstans i medfør af den kommunale  

 styrelseslovs § 61, stk. 7.
 Endvidere  

 udtalt, at en myndighed har pligt til at genoptage behandlingen af en sag,  

 såfremt der i forbindelse med en begæring om genoptagelse fremkommer nye  

 faktiske oplysninger af så væsentligt betydning for sagen, at der er en vis  

 sandsynlighed for, at afgørelsen ville have fået et andet indhold, hvis  

 oplysningerne havde foreligget ved myndighedens oprindelige behandling af  

 sagen.
 Idet  

 der i den konkrete sag ikke var fremkommet oplysninger, der kunne begrunde,  

 at  

 tilsynsrådet havde pligt til at genoptage sagen, stadfæstede ministeriet  

 rådets  

 afgørelse om ikke at genoptage sagen.
Udtalelse afgivet af Indenrigs- og Sundhedsministeriet  

 om  

    

 Indenrigs- og Sundhedsministeriets  

 kompetence i sager, hvor et tilsynsråd afviser at genoptage en allerede  

 afgjort  

 sag vedrørende erstatningsretlig bod, jf. § 61, stk. 4, samt en myndigheds  

 pligt til at genoptage behandling af en sag Hans Jørgen Tusborg  

  

 Udesensvej 10  

  

 7120 Vejle Øst De har ved brev af 13.  

 august 2001 rettet henvendelse til Indenrigsministeriet (nu Indenrigs- og  

 sundhedsministeriet) og klaget over, at Tilsynsrådet for Vejle Amt ved breve  

 af  

 14. juli og 9. august 2001 til Dem har afvist at genoptage den såkaldte  

 Tulip-sag.
I denne sag accepterede De i 1992 at betale en bod på 30.000 kr.,  

 som tilsynsrådet havde fastsat i medfør af § 61, stk. 4, i den kommunale  

 styrelseslov.
De har i Deres klage til ministeriet endvidere gjort gældende,  

 at  

 tilsynsrådet ved sin afvisning af at genoptage sagen har tilsidesat  

 forvaltningslovens bestemmelser om partsaktindsigt, partshøring og  

 klagevejledning.
Endelig har De anført, at tilsynsrådet ved at bemyndige  

 statsamtmanden til at besvare Deres henvendelse har tilsidesat intentionerne  

 i  

 de kommunale styrelseslov, ligesom De finder det forkert, at statsamtmanden  

 kommenterede sagen i en avisartikel, inden De havde indgivet Deres ansøgning  

 om  

 genoptagelse af sagen til tilsynsrådet.
Indenrigs- og  

 sundhedsministeriet har nu afsluttet sin gennemgang af sagen, og ministeriet  

 stadfæster Tilsynsrådet for Vejle Amts afgørelse om ikke at genoptage sagen.  

 Det er endvidere ministeriets opfattelse, at rådet i medfør af  

 forvaltningslovens § 25 havde pligt til at give vejledning om, at rådets  

 afgørelse om ikke at genoptage sagen kunne påklages til ministeriet som  

 rekursinstans i medfør af den kommunale styrelseslovs § 61, stk. 7. For så  

 vidt  

 angår spørgsmålet om tilsynsrådets sagsbehandlingstid i forbindelse med Deres  

 anmodning om aktindsigt i rådets sag finder ministeriet ikke grundlag for at  

 foretage sig yderligere.
Ministeriet finder ikke, at rådet herudover har  

 begået  

 sagsbehandlingsfejl.
 Her følger først en  

 gennemgang af sagens baggrund og dernæst en nærmere begrundelse for  

 Indenrigs-  

 og sundhedsministeriets afgørelse.
 Sagens  

 baggrund:
Baggrunden for sagen er, at  

 Vejle Byråd den 23. september 1985 besluttede at indgå en mageskifteaftale  

 med  

 Tulip Slagterierne.
Det areal, der ifølge aftalen skulle overdrages til Tulip  

 Slagterierne, var på aftaletidspunktet en del af en privatejet ejendom, som  

 kommunen skulle erhverve ved ekspropriation.
Ifølge aftalen ville Tulip  

 Slagterierne overtage det eksproprierede areal dagen efter, at Vejle Kommune  

 endeligt havde erhvervet arealet ved ekspropriation.
Vejle Kommune ville  

 samtidig  

 overtage Tulip Slagteriernes grund, som herefter skulle udlejes til Tulip  

 Slagterierne.
Ved brev af 22. oktober 1990  

 til Dem og 18 andre byrådsmedlemmer besluttede Tilsynsrådet for Vejle Amt at  

 anlægge sag mod Dem og de øvrige byrådsmedlemmer efter den kommunale  

 styrelseslovs § 61, stk. 3. Baggrunden herfor var, at tilsynsrådet fandt, at  

 Vejle Kommune havde lidt et tab på knap 13,5 millioner kr.
Dette beløb  

 udgjorde  

 forskellen mellem kommunens udgifter ved anskaffelsen af det eksproprierede  

 areal, som Tulip Slagterierne skulle erhverve, og værdien af det areal, som  

 kommunen skulle erhverve som led i aftalen med Tulip Slagterierne.
Efter  

 Tilsynsrådets opfattelse måtte det på tidspunktet for mageskifteaftalens  

 indgåelse have stået klart for Dem, at beslutningen indebar en meget  

 nærliggende risiko for et betydeligt tab for kommunen.
De burde derfor have  

 sikret Dem, at Tulip Slagterierne påtog sig at betale den fulde udgift til  

 arealerhvervelse og omkostninger.
Tilsynsrådet oplyste endvidere, at  

 sagsanlægget  

 ville blive frafaldet, hvis De indbetalte 30.000 kr. til Vejle Kommune, jf.  

 den  

 kommunale styrelseslovs § 61, stk. 4.
 De ankede ikke tilsynsrådets  

 afgørelse til Indenrigsministeriet, idet alene byrådsmedlem Christian  

 Christiansen indbragte sagen for ministeriet.
Indenrigsministeriet traf  

 afgørelse i denne sag den 6. april 1992. Også Indenrigsministeriet fandt, at  

 Vejle Kommune havde lidt et tab på knap 13,5 millioner kr., og at  

 erstatningsbetingelserne i øvrigt var opfyldt.
Ministeriet fandt ikke  

 grundlag  

 for at ændre den erstatningsretlige bod på 30.000 kr.
Ministeriet udtalte i  

 den  

 forbindelse (side 35 f), at det afgørende ved vurderingen af den ejendom, som  

 tilgik kommunen i forbindelse med mageskifteaftalen, måtte være den værdi,  

 som  

 ejendommen havde på tidspunktet for aftalens indgåelse.
Ejendommens eventuelt  

 højere værdi på et senere tidspunkt kunne således ikke tillægges betydning.  

 Ministeriet anførte videre, at prisfastsættelsen ved senere  

 ejendomstransaktioner - hvor plangrundlaget for de omhandlede arealer i  

 øvrigt  

 var ændret - ikke kunne tillægges vægt ved vurderingen af, hvad markedsprisen  

 havde været på aftaletidspunktet.
Det samme gjorde sig gældende for så vidt  

 angår ejendomsvurderingerne for efterfølgende år, idet disse afspejlede en  

 generel  

 prisudvikling i området.
 Herefter betalte De den  

 nævnte bod.
Ved brev af 2. maj 2001 til  

 Tilsynsrådet for Vejle Amt anmodede De tilsynsrådet om at tilbagebetale Dem  

 boden på 30.000 kr.
Til støtte herfor anførte De, at det areal, som Vejle  

 Kommune overtog fra Tulip Slagterierne (det såkaldte havnegadeareal), i 2000  

 var blevet handlet til en værdi, der klart viste, at Vejle Kommune ikke blev  

 påført et tab i forbindelse med mageskifteaftalen.
De anslog den samlede  

 værdi  

 af det pågældende areal til 51,7 mio. kr.
Dette viste efter Deres opfattelse,  

 at havnegadearealet som minimum havde samme værdi som den grund, Vejle  

 Kommune  

 havde eksproprieret og overdraget til Tulip Slagterierne.
De anførte i  

 tilknytning hertil, at byrådsmedlemmerne under sagen havde gjort gældende, at  

 værdien af havnegadearealet var langt højere end den værdi, som tilsynsrådet  

 og  

 Indenrigsministeriet havde lagt til grund.
Ved brev af 14. juli 2001  

 til Dem, som er underskrevet af formanden for tilsynsrådet, afviste  

 tilsynsrådet at genoptage sagen.
Det fremgår af sagens akter, at sagen  

 forinden  

 havde været drøftet uden for dagsordenen på et møde i tilsynsrådet den 26.  

 juni  

 2001, hvor formanden blev bemyndiget til at besvare henvendelsen.  

 Tilsynsrådet  

 udtalte i brevet af 14. juli 2001, at det afgørende var grundens værdi på  

 tidspunktet for indgåelsen af mageskifteaftalen.
Dette spørgsmål var blevet  

 nærmere behandlet i rådets og Indenrigsministeriets afgørelser af henholdsvis  

 22. oktober 1990 og 6. april 1992, og der var efter rådets opfattelse ikke  

 fremkommet nye oplysninger i sagen, der gav grundlag for at antage, at de  

 tidligere afgørelser var truffet på et fejlagtigt grundlag.
 De rettede herefter på ny  

 henvendelse til tilsynsrådet ved brev af 18. juli 2001, hvori De bl.a.  

 anmodede  

 om aktindsigt i tilsynsrådets sag vedrørende Deres henvendelse til  

 tilsynsrådet.
 Tilsynsrådet imødekom Deres  

 anmodning om aktindsigt ved brev af 9. august 2001. Rådet beklagede samtidig,  

 at anmodningen på grund af en ekspeditionsfejl ikke var imødekommet straks  

 efter modtagelsen af Deres brev af 18. juli 2001. I Rådets brev anføres  

 endvidere følgende om adgangen til at få sagen prøvet af ministeriet:
"Der er ikke i lov om  

 kommuners styrelse fastsat, at et tilsynsråds tilkendegivelse af, at man ikke  

 agter at genoptage en afsluttet sag, kan indbringes for Indenrigsministeriet I sagen om kommunens salg af  

 et grundareal til Tulip-slagterierne har Indenrigsministeriet for 9 år siden  

 stadfæstet tilsynsrådets oprindelige afgørelse og dermed truffet afgørelse i  

 sagen.
Efter Tilsynsrådets  

 opfattelse vil De kunne forelægge Indenrigsministeriet spørgsmålet, om  

 ministeriet er enig med tilsynsrådet i, at der ikke er grundlag for at  

 genoptage sagen." De har i Deres brev af 13.  

 august 2001 til ministeriet fastholdt, at det areal, som Vejle Kommune  

 erhvervede som led i mageskifteaftalen, var langt mere værd end den  

 vurdering,  

 som blev lagt til grund ved afgørelsen af sagen.
 Indenrigs- og  

 sundhedsministeriet skal i den anledning udtale følgende:
 1.  

  

 § 61, stk. 3-4 og  

 stk. 7, i lov om kommunernes styrelse (lovbekendtgørelse nr. 629 af 29. juni  

 2001) har følgende ordlyd:
 "Stk. 3  

.  

 Tilsynsmyndigheden kan anlægge erstatningssag mod et  

 kommunalbestyrelsesmedlem,  

 som er ansvarlig for, at kommunen er påført et tab.
 Stk. 4  

.  

 Tilsynsmyndigheden kan frafalde sagsanlæg mod, at det pågældende medlem inden  

 en fastsat frist indbetaler et nærmere angivet beløb til kommunen. ...
Stk. 7  

  

 . ...  

 Tilsynsrådenes afgørelser efter stk. 2, 3 og 4 kan af de pågældende medlemmer  

 af kommunalbestyrelsen ankes til indenrigsministeren." Det fremgår ikke klart af  

 ordlyden af den kommunale styrelseslovs § 61, om Indenrigs- og  

 sundhedsministeriet efter bestemmelsens stk. 7 er kompetent som rekursorgan  

 til  

 at behandle en afgørelse, hvorved et tilsynsråd afviser at genoptage en  

 allerede afgjort sag vedrørende bestemmelsens stk. 4, eller om ministeriet  

 alene kan behandle en sådan sag som tilsynsmyndighed.
Spørgsmålet er  

 endvidere  

 ikke nærmere berørt i lovens forarbejder, ligesom det ikke ses drøftet i den  

 forvaltningsretlige litteratur.
 Efter Indenrigs- og  

 sundhedsministeriets opfattelse må en afgørelse om ikke at genoptage en sag,  

 hvori rådet tidligere har anvendt sanktioner efter den kommunale  

 styrelseslovs  

 § 61, stk. 4, anses for at være en afgørelse i § 61, stk. 7´s forstand, som  

 vil  

 kunne påklages til Indenrigs- og sundhedsministeriet som rekursinstans.
Det bemærkes herved, at  

 Indenrigs- og sundhedsministeriet som rekursorgan kan behandle en afgørelse,  

 hvorved et tilsynsråd har anvendt sanktioner efter § 61, stk. 4. Dette  

 gælder,  

 uanset om rådet måtte have afvist at genoptage sin afgørelse om at anvende  

 sanktioner, inden den oprindelige afgørelse påklages til ministeriet.
En  

 retsstilling, hvorefter også et tilsynsråds afvisning af at genoptage en  

 sådan  

 sag anses for omfattet af rekursadgangen efter § 61, stk. 7, vil sikre, at  

 der  

 - i sager med nytilkomne fakta - kan opnås identitet mellem de fakta, som  

 ministeriet skal inddrage, og dem, som forelå for tilsynsrådet.
Antog man  

 derimod, at ministeriet alene var kompetent til at behandle tilsynsrådets  

 oprindelige afgørelse som rekursorgan, ville virkningen være, at ministeriet  

 vel skulle inddrage de nye oplysninger, men samtidig forholde sig til en  

 afgørelse, der ikke havde taget hensyn til disse oplysninger.
Det bemærkes også, at  

 Indenrigs- og sundhedsministeriet må antages at være kompetent til som  

 rekursorgan at prøve en afgørelse, hvorved et tilsynsråd efter en fornyet  

 realitetsbehandling af en sag om anvendelse af sanktioner efter § 61, stk. 4,  

 enten stadfæster den oprindelige afgørelse eller omgør denne.
En  

 retsstilling,  

 hvorefter ministeriet ikke ville være kompetent til som rekursinstans at  

 behandle en sag, hvorved et tilsynsråd afviser at genoptage en afgørelse  

 efter  

 § 61, stk. 4, ville dermed resultere i den uhensigtsmæssige retstilstand, at  

 ministeriet ikke havde kompetence til at afgøre, om en sådan genoptagelsessag  

 burde indledes.
 På den anførte baggrund er  

 det Indenrigs- og sundhedsministeriets opfattelse, at ministeriet er  

 kompetent  

 som rekursorgan efter § 61, stk. 7, i den kommunale styrelseslov til at  

 behandle Tilsynsrådet for Vejle Amts afgørelse af 14. juli 2001 om ikke at  

 genoptage Deres sag.
 I det følgende skal  

 ministeriet først tage stilling til, om det var korrekt, når Tilsynsrådet for  

 Vejle Amt afviste at genoptage sagen, jf. herom nedenfor under pkt. 2.  

 Dernæst  

 vurderes under pkt. 3, om tilsynsrådet har begået sagsbehandlingsfejl.
2.  

  

 Det er almindeligt  

 antaget, at en myndighed har pligt til at genoptage behandlingen af en sag,  

 såfremt der i forbindelse med en begæring om genoptagelse fremkommer nye  

 faktiske oplysninger af så væsentligt betydning for sagen, at der er en vis  

 sandsynlighed for, at afgørelsen ville have fået et andet indhold, hvis  

 oplysningerne havde foreligget ved myndighedens oprindelige behandling af  

 sagen.
Der henvises herved til Folketingets Ombudsmands udtalelse i  

 ombudsmandens beretning for 2000, side 111 (128), Jens Garde m.fl.,  

 Forvaltningsret - Sagsbehandling, 2001, side 112, og Karsten Loiborg i Hans  

 Gammeltoft-Hansen m.fl., Forvaltningsret, 1994, side 611.
Som anført i ministeriets  

 afgørelse af 6. april 1992 i sagen vedrørende fhv. byrådsmedlem Christian  

 Christiansen må en vurdering af, om en ejendomstransaktion har påført en  

 kommune et tab, tage udgangspunkt i en bedømmelse af, hvad den pågældende  

 ejendom var værd på tidspunktet for aftalens indgåelse.
Den pris, en kommune  

 får ved salg af et areal, som kommunen en årrække tidligere har erhvervet med  

 et på erhvervelsestidspunktet konstateret tab for kommunen, vil således efter  

 Indenrigs- og sundhedsministeriets opfattelse ikke i sig selv kunne berettige  

 en genoptagelse af en sag efter § 61, stk. 4, i den kommunale styrelseslov.  

 Dette vil alene være tilfældet, såfremt det efterfølgende salg giver grund  

 for  

 at antage, at den oprindelige afgørelse var baseret på en forkert vurdering  

 af,  

 hvilken værdi det pågældende areal havde på det tidspunkt, hvor kommunen  

 indgik  

 aftale om at overtage arealet.
 Spørgsmålet om, hvad den  

 omhandlede grund var værd i 1985, tog ministeriet stilling til i sin  

 afgørelse  

 af 6. april 1992. Efter Indenrigs- og sundhedsministeriets opfattelse kan det  

 forhold, at grunden femten år senere er blevet handlet til en højere  

 kvadratmeterpris, ikke så tvivl om den værdiansættelse, som hidtil er blevet  

 lagt til grund.
Det er på den baggrund  

 Indenrigs- og sundhedsministeriets opfattelse, at De ikke er fremkommet med  

 oplysninger, der kan begrunde, at Tilsynsrådet for Vejle Amt har pligt til at  

 genoptage sagen.
Af samme grund stadfæster ministeriet derfor rådets  

 afgørelse  

 om ikke at genoptage sagen.
 3.  

  

 I det følgende  

 behandles de af Dem rejste spørgsmål vedrørende tilsynsrådets sagsbehandling  

 i  

 forbindelse med rådets afgørelse om, at der ikke var grundlag for at  

 genoptage  

 sagen.
a) Efter Indenrigs- og  

 sundhedsministeriets opfattelse er der ikke grundlag for at antage, at  

 tilsynsrådet har overtrådt lovgivningen ved den 26. juni 2001 - efter at have  

 drøftet Deres henvendelse - at have besluttet, at formanden for tilsynsrådet  

 skulle besvare denne.
Ministeriet har herved lagt vægt på, at det følger af §  

 51, stk. 1, at formanden sørger for udførelsen af tilsynsrådets beslutninger.  

 Det bemærkes, at ministeriet har forstået sagens oplysninger således, at  

 tilsynsrådets drøftelser indebar en stillingtagen til spørgsmålet om,  

 hvorvidt  

 rådet skulle genoptage sagen, og at det blev overladt til formanden at  

 besvare  

 henvendelsen på grundlag af denne stillingtagen.
 b) Ministeriet finder  

 endvidere ikke på baggrund af sagens akter grundlag for at antage, at  

 tilsynsrådet skulle have overtrådt reglerne om partshøring i  

    

 forvaltningslovens § 19. Ministeriet har  

 herved lagt vægt på, at det af sagen fremgår, at tilsynsrådet ikke til brug  

 for  

 behandlingen af Deres anmodning om genoptagelse af sagen har indhentet nye  

 oplysninger i sagen.
c) For så vidt angår Deres  

 klage over, at tilsynsrådet ikke har givet Dem klagevejledning i sine  

 besvarelser bemærkes, at reglerne om klagevejledning i forvaltningslovens §  

 25  

 alene omfatter tilfælde, hvor en afgørelse kan påklages til en anden  

 administrativ  

 myndighed.
Derimod skal der ikke efter den nævnte bestemmelse gives  

 vejledning  

 om muligheden for at rette henvendelse til en tilsynsmyndighed, jf.
John  

 Vogter, Forvaltningsloven med kommentarer, 1999, side 447.
Som anført i tilsynsrådets  

 brev til Dem af 9. august 2001 har rådet lagt til grund, at rådets afgørelse  

 om  

 ikke at genoptage sagen ikke var undergivet rekurs til ministeriet, og at  

 ministeriet derfor alene kunne bedømme sagen som tilsynsmyndighed.
Det var  

 derfor i overensstemmelse med dette synspunkt, at rådet ikke gav Dem  

 klagevejledning  

 efter forvaltningslovens § 25 i rådets afgørelse af 14. juli 2001. Som  

 nærmere  

 redegjort for ovenfor under pkt. 1 må det imidlertid antages, at et  

 tilsynsråds  

 afgørelse om ikke at genoptage en sag om anvendelse af sanktioner efter § 61,  

 stk.  

 4, i den kommunale styrelseslov kan påklages til ministeriet som  

 rekursmyndighed.
Efter Indenrigs- og sundhedsministeriets opfattelse burde  

 tilsynsrådet derfor have givet Dem klagevejledning i forbindelse med  

 afgørelsen  

 af 14. juli 2001.
d) Indenrigs- og  

 sundhedsministeriet finder ikke grundlag for at foretage sig yderligere i  

 relation til Deres klage over tilsynsrådets sagsbehandlingstid i forhold til  

 Deres anmodning om aktindsigt i sagen.
Ministeriet har herved lagt vægt på,  

 at  

 tilsynsrådet imødekom Deres anmodning ved brev af 9. august 2001 til Dem og  

 samtidig beklagede, at Deres anmodning på grund af en ekspeditionsfejl ikke  

 var  

 imødekommet straks.
 e) For så vidt angår det  

 spørgsmål, De har rejst om den udtalelse, som formanden for tilsynsrådet blev  

 citeret for i en avisartikel af 1. maj 2001, bemærkes, at ministeriet ikke  

 kan  

 tage stilling til hensigtsmæssigheden heraf.
 Kopi af dette brev er dags  

 dato sendt til Tilsynsrådet for Vejle Amt.
