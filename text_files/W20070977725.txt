 Klagen vedrører nægtet  

 fradrag for tab ved salg af fast ejendom, jf. afskrivningslovens § 21, stk.5.
Landsskatterettens afgørelse Nægtet fradrag for tab  

 godkendes som beregnet ved ansættelsen med 3.966.042 kr.
Sagens oplysninger Selskabet har ved skøde af  

 31. december 2004 solgt ejendommen til et datterselskab og selvangivet et  

 tab,  

 der efterfølgende er ansat af SKAT til 3.966.042 kr.
Skattecentrets afgørelse Centret har nægtet fradrag og  

 som begrundelse anført, at afskrivningslovens § 21, stk. 5, omfatter  

 selskaber  

 som sælgere af fast ejendom.
 Der er derved henvist til  

 formuleringen i Ligningsvejledningen 2005 afsnit E.4.6.
Klagerens påstand og argumenter Selskabets repræsentanter  

 påstår godkendt fradrag for tab som beregnet af skattecentret og har til  

 støtte  

 herfor bl.a. anført, at afskrivningslovens § 21, stk. 5 ikke omfatter  

 selskaber  

 som sælgere af fast ejendom.
Landsskatterettens bemærkninger og begrundelse I afskrivningslovens § 21,  

 stk. 5, som formuleret ved lovforslag 126 af 14. januar 2004 § 1 nr. 1, er  

 bestemt følgende: Sælges en bygning eller installation ejet af en eller  

 flere  

 personer til et selskab m.v. og har sælgerne bestemmende indflydelse på  

 selskabets handlemåde på grund af aktiebesiddelse, anden form for ejerskab,  

 vedtægtsbestemmelse, aftale eller fælles ledelse, kan tab efter stk. 3 eller  

 4  

 ikke fradrages. Af den skriftlige  

 fremsættelsestale fremgår, at formålet med lovforslaget er at forenkle  

 skatte-  

 og afgiftslovgivningen.
 Af bemærkningerne til  

 ændringslovens § 1, nr. 1 fremgår bl.a., at bestemmende indflydelse på  

 grund  

 af aktiebesiddelse vil således foreligge ved salg mellem selskaber m.v.,  

    

 Samtidig siges det afsluttende i bemærkningerne til § 1, nr. 1, at den  

 foreslåede ændring ikke bevirker en ændring af bestemmelsens indhold eller  

 rækkevidde, men alene er en præcisering af gældende ret.
 Hverken i betænkning eller  

 tillægsbetænkning ses det foreliggende spørgsmål omtalt.
 Lovens formulering af § 21,  

 stk. 5 er identisk med formuleringen i lovforslaget.
I afskrivningslovens § 21,  

 stk. 4, som gældende for indkomståret 1999, jf. lov nr. 433 af 26. juni 1998  

 sammenholdt med lov nr. 958 af 20. december 1999 § 21, stk. 6 var bestemt, at  

 når en person sælger en bygning eller installation til et selskab, som  

 personen kontrollerer, opnås der ikke fradrag for tab efter stk.  

 3. Ifølge Landsskatterettens  

 ikke offentliggjorte kendelse i sagen 2-7-1803-1095 vedrørende indkomståret  

 1999, omfatter afskrivningslovens § 21, stk. 4 alene forhold, hvor en fysisk  

 person sælger en bygning eller installation til et selskab, som personen  

 kontrollerer.
 Trods formuleringen i  

 ligningsvejledningen 2005 og formuleringen i bemærkningerne til § 1, nr. 1, i  

 lovforslag nr. 126 af 14. januar 2004 må retten henvise til, at det i  

 bemærkningerne udtrykkeligt er anført, at den foreslåede ændring ikke  

 bevirker  

 en ændring af bestemmelsens indhold eller rækkevidde.
 Der ses endvidere ikke at  

 foreligge yderligere fortolkningsbidrag, der giver anledning til at antage,  

 at  

 der skulle være tilstræbt en udvidelse af området for afskrivningslovens §  

 21,  

 stk. 5.
 Retten er derfor enig i  

 selskabets opfattelse, hvorefter afskrivningslovens § 21, stk. 5 som  

 formuleret  

 ved Lov nr. 458 af 9. juni 2004 ikke omfatter selskaber som sælgere af fast  

 ejendom.
 Det fremgår i øvrigt af  

 sagens oplysninger, at skattemyndigheden har godkendt den overdragne pris for  

 ejendommen.
 Herefter, og da der ikke ses  

 at være tvist mellem parterne om tabets beløbsmæssige opgørelse, gives der  

 medhold i påstanden.
