 I tilslutning til udenrigsministeriets bekendtgørelse nr. 54 af 7. juli  

 1960 og efterfølgende bekendtgørelser, senest nr. 41 af 26. marts 1968,  

 Lovtidende C, bringes det herved til almindelig kundskab, at følgende lande  

 har ratificeret eller tiltrådt den i New York den 28. september 1954  

 undertegnede internationale konvention om statsløse personers retsstilling  

 med virkning fra de angivne datoer.
 Den finske regering har ved tiltrædelsen taget et generelt forbehold om,  

 at anvendelsen af de af konventionens artikel, der bestemmer, at statsløse  

 personer skal nyde den gunstige behandling, som ydes til fremmede  

 statsborgere, ikke skal berøres af særlige rettigheder og privilegier, som  

 Finland nu eller i fremtiden måtte indrømme til statsborgere fra Danmark,  

 Island, Norge og Sverige eller statsborgere fra ethvert af disse lande.  

 Desuden har Finland erklæret ikke at ville være bundet af artiklerne 8, 24,  

 stk. 1 (b) og stk. 3 samt artikel 25, og har yderligere taget visse forbehold  

 med hensyn til konventionens artikler 7, stk. 2, 12, stk. 1, og 28.  

 Forbeholdet over for konventionens artikel 12, stk. 1 blev trukket tilbage  

 den 30. september 1970.
 Botswanas regering har i en notifikation af 25. februar 1969 til De  

 forenede Nationers generalsekretær meddelt, at den betragter sig som bundet  

 af konventionen i samme udstrækning, som Det forenede Kongerige  

 Storbritannien og Nordirlands regering var bundet med hensyn til  

 protektoratet Bechuanaland, idet Botswana dog yderligere har taget forbehold  

 over for konventionens artikel 7, stk. 2, 12, stk. 1, og 31.
 Malawi har ved notifikation af 22. marts 1968 til generalsekretæren  

 meddelt, at Malawis regering betragter enhver juridisk virkning, som  

 Storbritanniens ratifikation af konventionen måtte have medført for Malawi  

 ved succession, for ophørt fra den 22. marts 1968.
 Endvidere har Sverige den 5. marts 1970 tilbagekaldt sit forbehold over  

 for konventionens artikel 7, stk. 2.
 Udenrigsministeriet, den 14. marts 1972.
 F.M.
 Torben Rønne.
