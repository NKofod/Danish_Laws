 Herved bekendtgøres lov nr. 564 af 21. december 1972 om  

 kontrol med overholdelsen af EØF's forordning nr. 11/1960 om afskaffelse af  

 forskelsbehandling med hensyn til transportpriser og transportvilkår med de  

 ændringer, der følger af lov nr. 818 af 19. december 1989.
§ 1.  Varetagelsen af de opgaver, som efter Det  

 europæiske økonomiske Fællesskabs forordning nr. 11/1960 om afskaffelse af forskelsbehandling med hensyn til transportpriser og transportvilkår er henlagt til medlemsstaternes kompetente myndigheder, påhviler her i landet Konkurrencerådets sekretariat.
 Stk. 2.  Trafikministeren kan på forslag af  

 Konkurrencerådets sekretariat fastsætte nærmere bestemmelser vedrørende  

 udforming, behandling og opbevaring af de transportdokumenter, der er nævnt i  

 artikel 6 i forordning nr. 11/1960.
 § 2.  Konkurrencerådets sekretariat kan pålægge  

 virksomheder og sammenslutninger af virksomheder, der er omfattet af  

 forordning nr. 11/1960, at give de oplysninger, som er nødvendige for  

 varetagelsen af sekretariatets opgaver efter § 1, stk. 1.
 Stk. 2.  Konkurrencerådets sekretariat kan, når det er  

 nødvendigt for varetagelsen af sekretariatets opgaver efter § 1, stk. 1, hos  

 de i stk. 1 nævnte virksomheder og sammenslutninger af virksomheder:
Stk. 3.  Ved undersøgelsen efter stk. 2 skal der  

 forevises en skriftlig bemyndigelse fra sekretariatet.
Bemyndigelsen skal  

 indeholde oplysning om undersøgelsens genstand og formål.
 Stk. 4.  Bestemmelserne i stk. 2 og 3 gælder også, når  

 sekretariatet bistår Kommissionen ved undersøgelser i henhold til artikel 14,  

 stk. 2, i forordning nr. 11/1960.
 § 3.  Den, der undlader at give Konkurrencerådets  

 sekretariat de oplysninger, som skal afgives i henhold til art. 5, stk. 2, i  

 forordning nr. 11/1960, eller som er afkrævet ham i henhold til art. 13 i  

 forordningen eller i henhold til denne lovs § 2, stk. 1, straffes med bøde.
 Stk. 2.  Den, der overtræder bestemmelserne i forordning  

 nr. 11/1960, art. 6, om transportdokumenter, straffes med bøde.
 Stk. 3.  I forskrifter, der udstedes i medfør af § 1,  

 stk. 2, kan der fastsættes straf af bøde for overtrædelse af bestemmelser i  

 forskrifterne.
Stk. 4.  Har nogen, der optræder på en virksomheds  

 vegne, overtrådt stk. 1.-2., bestemmelser i forskrifter udstedt i medfør af §  

 1, stk. 2, eller borgerlig straffelovs § 162, kan der pålægges virksomhedens  

 ejer bødeansvar, selv om overtrædelsen ikke kan tilregnes ham som forsætlig  

 eller uagtsom.
Er virksomheden et aktieselskab, andelsselskab eller lignende,  

 kan der under tilsvarende betingelser pålægges selskabet som sådant  

 bødeansvar.
For bødeansvar fastsættes ingen forvandlingsstraf.
 Stk. 5.  Ved behandlingen af sager i henhold til denne  

 paragraf anvendes reglerne i lov om rettens pleje, kapitel 69, i samme omfang  

 som i sager, der påtales af statsadvokaten.
 § 4.  Loven træder i kraft den 1. januar 1973.
 § 5.  Loven gælder ikke for Færøerne.
