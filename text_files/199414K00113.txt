Nr BTL 113 Betænkning over Forslag til lov om røgfri miljøer i offentlige lokaler,  

 transportmidler og lignende   

 Nr L 113 1994-95, 1. samling Afgivet af Sundhedsudvalget Afgivet: 19950510 Udvalget har behandlet lovforslaget i nogle møder og har herunder stillet  

 spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Arbejdsgruppen Vi Som Ikke Ryger (VISIR) Foreningen Hensynsfulde Rygere (HENRY), Kommunernes Landsforening, Landsforeningen Røgfrit Miljø og Wieth-Knudsen, Knud, Lyngby.
 Der er af sundhedsministeren stillet ændringsforslag, hvorom henvises til  

 de ledsagende bemærkninger.
Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse med de stillede ændringsforslag.
 Et mindretal (Venstres medlemmer af udvalget) indstiller  

 lovforslaget til forkastelse ved 3. behandling.
 Venstre er tilhænger af, at der etableres røgfri områder så mange steder  

 som muligt, men Venstre er tilhænger af frivillige aftaler og modstander af  

 lovgivning på områder, hvor det ikke er indlysende nødvendigt at lovgive.
Derfor stemmer Venstre nej til dette lovforslag, selv om man har stor  

 sympati for, at der både i private og offentlige lokaler etableres områder,  

 der er at betragte som røgfri.
Men samtidig skal rygerne have mulighed for,  

 at der også er områder, hvor det er tilladt for dem at ryge.
Det er Venstres opfattelse, at Folketinget burde gå i spidsen som et godt  

 eksempel.
Det er helt uacceptabelt, at der lovgives »ude i landet«,  

 og at der så samtidig storryges i sidelokalet i selve Folketingssalen.
Det er  

 dobbeltmoral, så det batter.
Efter Venstres opfattelse kan vi først tillade  

 at lovgive for befolkningen, når vi har bragt orden i eget hus.
 Et andet mindretal (Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling,  

 men vil stemme for de stillede ændringsforslag.
Det Konservative Folkeparti er af sundhedsmæssige grunde positiv over for  

 at beskytte mod passiv rygning og står derfor fortsat bag  

 Sundhedsministeriets cirkulære fra 1988 om sikring af røgfrie miljøer i  

 statslige lokaler, transportmidler og lignende.
Det Konservative Folkeparti  

 finder det også nødvendigt at pålægge kommunalbestyrelser og amtsråd at  

 fastsætte bestemmelser om røgfrie miljøer på de institutioner m.m., der  

 henhører under deres ansvarsområde, og således at de konkrete regler om  

 røgfrie miljøer og eventuelle reaktioner ved overtrædelse af disse overlades  

 til den enkelte amtskommune eller kommune.
 Det er Det Konservative Folkepartis holdning, at hvis intentionerne om at  

 øge beskyttelsen mod passiv rygning skal opfyldes, vil det alene kunne ske  

 gennem dialog og gensidig forståelse mellem de ansatte på den enkelte  

 institution, hvorfor også eventuelle reaktioner, herunder diciplinære  

 reaktioner over for ansatte i forbindelse med overtrædelse, må drøftes og  

 fastsættes af de enkelte institutioners samarbejdsudvalg.
 Et tredje mindretal (Fremskridtspartiets medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling og anfører, at gruppens medlemmer vil blive stillet frit ved  

 stemmeafgivningen ved 3. behandling.
 ÆndringsforslagAf sundhedsministeren, tiltrådt af et flertal  

 (S, KF, SF, RV og CD):
 Til § 6 1) Stk. 1 affattes således:
»Tobaksrygning er ikke tilladt på statslige dag- og døgninstitutioner  

 og uddannelsesinstitutioner.« 2) Stk. 3 affattes således:
»Stk. 3. På institutioner, hvor der ikke er mulighed for at  

 benytte særskilte lokaler for rygere, kan tobaksrygning tillades i øvrige  

 lokaler, såfremt der samtidig træffes foranstaltninger, der sikrer, at ingen  

 ufrivilligt generes af tobaksrygningen.« Nyt kapitel 3) Efter kapitel 3 indsættes som nyt kapitel:
»Kapitel 01 Hovedstadens Sygehusfællesskab. § 01. Hovedstadens  

 Sygehusfællesskabs bestyrelse fastsætter med virkning senest fra den 1.  

 januar 1996 bestemmelser om røgfri miljøer på Hovedstadens Sygehusfællesskabs  

 sygehuse m.v.« Til § 10 4) Datoen »1. januar 1995« ændres til: »1.  

 juli 1995«.
Bemærkninger Til nr. 1 og 2 Efter oprettelsen af Hovedstadens Sygehusfællesskab  

 eksisterer der ikke længere statslige sygehuse.
Til nr. 3 Hovedstadens Sygehusfællesskab er ikke omfattet af lovforslagets  

 bestemmelser.
Dette er ikke hensigtsmæssigt, da netop sygehuse har været  

 fremhævet som et af de mest nærliggende eksempler på områder, hvor der er  

 behov for etablering af røgfri miljøer.
Sygehuse og øvrige arbejdspladser  

 under Hovedstadens Sygehusfællesskab bør derfor på linje med kommunale og  

 amtskommunale sygehuse og arbejdspladser være omfattet af lovforslaget.
 Til nr. 4 Ikrafttrædelsesdatoen foreslås ændret under hensyn til det  

 forventede tidspunkt for lovforslagets endelige vedtagelse.
Tove Lindbo Larsen (S) nfmd.
Lone Møller (S) Hanne Andersen (S) Martin  

 Glerup (S) Jytte Wittrock (S) Jørn Jespersen (SF) Vibeke Peschardt (RV) Anni  

 Svanholt (SF) Sonja Albrink (CD) Jørgen Winther (V) Mariann Fischer Boel (V)  

 Ester Larsen (V) fmd.
Kim Mouritsen (V) Karen Højte Jensen (KF) Agnete  

 Laustsen (KF) Henriette Kjær (KF) Jan Køpke Christensen (FP) Enhedslisten havde ikke medlemmer i udvalget.
