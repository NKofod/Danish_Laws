Skrivelse om bekendtgørelse om  

 anvendelse af magt over for indsatte i fængsler og arresthuse Vedlagt sendes bekendtgørelse om anvendelse af magt  

 over for indsatte i fængsler og arresthuse (Københavns  

 Fængsler). Bekendtgørelsen træder i kraft den 1. juli  

 2001. Bekendtgørelsen gælder for alle indsatte i fængsler  

 og arresthuse.
Straffuldbyrdelseslovens § 62 og bekendtgørelsen vil  

 efter deres indhold ikke finde anvendelse i kriminalforsorgens pensioner.
 Udover de regler, der fremgår af loven og  

 bekendtgørelsen kan institutionen kan anvende magt efter dansk rets  

 almindelige regler om nødværge.
 Som det fremgår af bekendtgørelsens § 2,  

 må der kun anvendes greb, skjold, stav og tåregas, i  

 overensstemmelse med retningslinjer fra Justitsministeriet, Direktoratet for  

 Kriminalforsorgen.
 Der skal ved magtanvendelse udfærdiges rapport  

 på særlig rapportblanket (DfK 123). Ved anvendelse af skjold skal  

 der ligeledes udfærdiges rapport på særlig rapportblanket  

 (DfK 31). Blanketterne rekvireres fra Statsfængslet i Nyborg.
 Særligt for så vidt angår greb, henledes  

 opmærksomheden på, at når en indsat skal flyttes fra en  

 lokalitet til en anden, vil brug af håndjern normalt være et mere  

 hensigtsmæssigt og skånsomt sikringsmiddel end  

 førergreb.
 For så vidt angår de øvrige former for  

 magtanvendelse bemærkes det, at der fortsat gælder  

 følgende retningslinjer:
Skjolde bestilles direkte hos Thermoform, Elektronvej 10,  

 2670 Greve.
Skjoldene kan bestilles i størrelserne short (længde  

 93,5 cm.), og long (længde 113,5 cm.).
 Skjoldene opbevares i et tørt lokale, hvor der ikke  

 forekommer store temperatur- og luftfugtighedssvingninger.
 Skjoldene må ikke opbevares i nærheden af  

 rengøringsmidler eller andre kemiske midler, da materialet derved kan  

 nedbrydes.
 Skjoldene må ikke afvaskes med  

 rengøringsmidler, der indeholder ammoniakopløsninger som f.eks.  

 salmiakspiritus eller tetrachlor, idet skjoldene derved kan nedbrydes og  

 miste brudstyrke og gennemsigtighed.
 Lokaler, hvor skjoldene opbevares, må ikke  

 rengøres med ammoniak- eller tetrachlorholdige midler.
 Institutionen drager omsorg for, at der til personale, der  

 ansættes i opsyns- eller værkmestergruppen, kan udleveres  

 stav.
Stave rekvireres i direktoratet.
Der må kun anvendes  

 en 35 cm lang gummistav med blyindlæg.
Stave opbevares af institutionen på betryggende  

 måde i særlige stavdepoter efter regler, der fastsættes af  

 institutionens leder.
Opbevaring skal ske under sådanne forhold, at  

 udlevering efter § 4 hurtigt kan ske.
 Der må kun anvendes tåregas i  

 spraydåsetype CS pakket i paprør sammen med engangshandsker.
 Opmærksomheden henledes i øvrigt på  

 bekendtgørelsens § 5.
