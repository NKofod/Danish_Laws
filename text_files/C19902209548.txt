(Handelsskolerne) I henhold til Undervisnings- og forskningsministeriets bekendtgørelse nr.  

 548 af 20. juli 1990 om ejendomsmæglerkursus og kursus i ejendomsvurdering  

 fastsættes herved følgende regler om Ejendomsmæglerkursus og Kursus i  

 Ejendomsvurdering , jf. tillige bekendtgørelse nr. 795 af 13. december  

 1989 om åben uddannelse.
1. Ejendomsmæglerkursus Ejendomsmæglerkursus omfatter fagene Ejendomsjura og Ejendomshandel.
 Der kan dog gennemføres undervisning i Lovgivning om fast ejendom og  

 Ejendomsomsætningens retsregler indtil udgangen af skoleåret 1990-91. Der vil  

 blive afholdt eksamen i disse fag for sidste gang i december 1991.
1.1. Adgang til Ejendomsmæglerkursus Der gælder følgende adgangsbetingelser:
 Prøver i Erhvervsjura I, Erhvervsjura II, Nationaløkonomi I og  

 Virksomhedsøkonomi ved Merkonomkursus skal være bestået, eller tilsvarende  

 forudsætninger skal være dokumenteret over for skolen.
 Virksomhedsorganisation bestået senest 1991 kan erstatte Nationaløkonomi I  

 som adgangsbetingelse.
 Prøven i faget Ejendomsjura skal være bestået, eller tilsvarende  

 forkundskaber skal være dokumenteret over for skolen inden faget  

Ejendomshandel påbegyndes.
1.2. Optagelse Deltagerne skal forud for eller sideløbende med undervisningen gennemgå en  

 praktisk uddannelse efter regler fastsat af Industriministeriet (for tiden  

 Handelsministeriets bekendtgørelse nr. 418 af 9. august 1977 om  

 ejendomsmægleres uddannelse § 2). Den praktiske uddannelse er en nødvendig,  

 faglig forudsætning for gennemførelse af Ejendomsmæglerkursus.
Skolen skal  

 derfor ved optagelsen påse, at deltagerne har en relevant praktisk baggrund.
1.3. Studiekredsarbejde Det er en betingelse for adgang til eksamen i faget ejendomshandel, at  

 studiekredsarbejde er godkendt jf. nedenfor.
 Formål:
 Studiekredsarbejdet har til formål at sikre dybere indlæring af væsentlige  

 dele af fagets stofområde samt at træne deltagerne i:
Systematisk problemformulering og -behandling Indsamling og analyser af kildemateriale Systematisk skriftlig og mundtlig fremstilling.
Godkendelse af studiekredsarbejde I studiekredsarbejdet kræves udført et selvstændigt arbejde af den enkelte  

 deltager.
 Alle sager vedrørende forkastelse skal forelægges skolens leder til  

 afgørelse.
Form Den enkelte skole afgør, om der i det enkelte fag skal anvendes  

 enkeltmandsopgaver eller gruppeopgaver.
Ved gruppeopgaver inddeles holdet i  

 5-6 grupper med 4-5 deltagere, og der tages ved sammensætningen af gruppen i  

 videst muligt omfang hensyn til deltagernes ønsker.
Ud over rene gruppe-  

 eller enkeltmandsopgaver kan følgende former benyttes:
A. 2-4 kursister får stillet samme enkeltmandsopgave og arbejder sammen i  

 gruppen, hvad angår indsamling af til opgaven nødvendigt materiale og  

 oplysninger.
Når oplysningerne er indsamlet af deltagerne i fællesskab,  

 arbejder eleverne hver for sig, således at analysen, vurderinger,  

 ræsonnementerne og den selvstændige tænkning bliver kursistens individuelle  

 præstation.
B.
Ved gruppeopgaver kan emnet eventuelt fordeles således, at hver  

 deltager får ansvar for en nærmere afgrænset del af emnet.
Studiekredsemner Studiekredsemnerne på det enkelte hold formuleres af læreren i størst  

 mulig udstrækning i samråd med eller efter forslag fra deltagerne.
Det  

 understreges, at emnerne skal være af en sådan karakter, at besvarelsen  

 kræver en betydelig selvstændig indsats af deltagerne.
Emner, som kan  

 besvares ved simpel gengivelse af stof fra lærebøger, er ikke acceptable.  

 Emnerne bør formuleres således, at besvarelsen ikke kræver henvendelse til  

 erhvervsvirksomheder.
En oversigt over de valgte studiekredsemner skal  

 sendes af skolen til faglederen senest 2 uger inden studiekredsemnerne  

 udleveres til deltagerne.
Faglederen retter henvendelse til den  

 pågældende skole, hvis han har væsentlige indsigelser til emnerne.
 Kildemateriale.
Deltagerne må selv fremskaffe det nødvendige kildemateriale først og  

 fremmest litteraturen, og dernæst - om fornødent - ved at indhente  

 oplysninger hos de pågældende erhvervsorganisationer m.v.
Det må være en  

 absolut forudsætning for sådanne henvendelser, at man i forvejen har sat sig  

 nøje ind i det foreliggende materiale og udtrykkeligt i hvert tilfælde får  

 præciseret, i hvilket omfang oplysningerne må publiceres.
Antallet af  

 henvendelser skal begrænses til det absolut nødvendige.
Henvendelser til  

 erhvervsvirksomheder bør kun ske rent undtagelsesvis.
Rapportens udformning Rapportens udformning vil være afhængig af det behandlede emnes karakter,  

 men der bør i almindelighed være tale om 12- 30 maskinskrevne A4-sider.
Omkostninger ved rapportens mangfoldiggørelse afholdes af deltagerne.
Ud  

 over at besvarelsen skal være maskinskrevet, stilles ingen særlige krav  

 vedrørende den tekniske udførelse.
Rapporten bør indeholde en klar problemafgrænsning og have klar  

 systematik.
Fremstillingsformen bør være præcis, letlæselig og ensartet  

 gennem hele rapporten.
Emnebehandlingen skal have en selvstændig karakter og  

 være forsynet med eksempler.
Forsiden skal indeholde oplysninger om emne,  

 dato for forelæggelsen, navnene på studiekredsdeltagerne og  

 indholdsfortegnelse.
Rapporten skal afsluttes med en omhyggelig fortegnelse over anvendte  

 kilder.
Fortegnelsen kan f.eks. disponeres på følgende måde:
 1. Anvendte biblioteker.
 2. Anvendte håndbøger (årgang).
 3. Andre benyttede håndbøger og tidsskrifter (årgang).
 4. Eventuelle yderligere kildehenvendelser.
 De eksemplarer af rapporten, som afleveres til læreren, skal være  

underskrevet af deltagerne i rapportens udarbejdelse.
Aflevering Den enkelte skole er frit stillet med hensyn til, hvornår i skoleårets  

 forløb studiekredsarbejdet skal placeres.
Det anbefales, at løsningstiden  

 kommer til at ligge på et tidspunkt, hvor en stor del af fagets stof er  

 gennemgået.
En løsningstid på 4-8 uger vil være det normale.
Forelæggelse Læreren fastlægger datoerne for de forskellige rapporters forelæggelse  

 samtidig med afleveringen.
Det forventes, at alle deltagerne har sat sig ind  

 i hvert enkelt emne, således at opgaveløser(ne) på forelæggelsesaftenen kun  

 behøver at fremkomme med en kort redegørelse for rapportens indhold.
Ved både enkeltmands- og gruppeopgaver udpeges i forvejen opponent(er),  

 som ved forelæggelsen er hovedansvarlig for kritik af besvarelsen.
Ved  

 gruppeopgaver fungerer en anden studiekredsgruppe som opponenter.
 Ved gruppeopgaver virker opgaveløserne som panel og skal i videst muligt  

 omfang selv besvare spørgsmål og imødegå indvendinger.
 Læreren er dirigent og skal på et passende tidspunkt trække diskussionens  

 hovedemner op og så vidt muligt fremkomme med en konklusion.
Bedømmelse Læreren giver som afslutning på den lektion, i hvilken forelæggelsen  

 finder sted, en udførlig mundtlig bedømmelse af besvarelsen.
Til dette formål  

 kan læreren forsynes med et antal bedømmelsesskemaer.
Læreren afleverer et af  

 opgaveløserne underskrevet eksemplar af besvarelsen til skolen, eventuelt  

 sammen med det udfyldte bedømmelsesskema.
 Læreren afleverer endvidere til skolen en underskrevet fortegnelse over  

 deltagere, der har fået godkendt studiearbejdet.
2. Kursus i ejendomsvurdering Kursus i ejendomsvurdering gennemføres indtil videre efter læreplan for  

 faget Ejendomsvurdering ved merkonomkursus.
2.1. Optagelse På kursus i Ejendomsvurdering kan optages deltagere, der har bestået  

 Ejendomsmæglerkursus eller som har tilsvarende forudsætninger.
3. Meritoverførsel/fritagelse Skolen kan give fritagelse for fag på Ejendomsmæglerkursus og kursus i  

 Ejendomsvurdering, hvis skolen på grundlag af dokumentation for forudgående  

 uddannelse på området skønner, at ansøgeren allerede har tilsvarende viden  

 inden for det pågældende fagområde.
 Det påhviler ansøgeren at fremskaffe den fornødne dokumentation.
 Hvis dokumentationen ikke skønnes at være tilstrækkelig, eller der er  

 usikkerhed om fritagelsesgrundlaget, bør skolen oplyse ansøgeren om vilkår og  

 muligheder for at aflægge den pågældende prøve som privatist.
4. Eksamen Ejendomsjura afsluttes med en skriftlig prøve på 6 1/2 time.
 Ejendomshandel afsluttes med en skriftlig prøve på 6 1/2 time og en  

 mundtlig prøve, der efter de herom fastsatte regler kan omfatte eksamination  

 i en studiekredsopgave.
 ejendomsvurdering afsluttes med en skriftlig prøve på 6 1/2 time.
 Prøverne afholdes hvert år i april/maj og december/januar.
4.1. Eksamensbevis 1. Der udstedes bevis for bestået prøve i de enkelte  

 fag.
 2. Der udstedes eksamensbevis for  

 Ejendomsmæglerkursus, når prøverne i Ejendomsjura og Ejendomshandel er  

 bestået, og deltageren ved erklæring fra Ejendomsmæglerkommissionen kan  

 dokumentere, at den praktiske uddannelse, jf. pkt. 1.1 er godkendt.
 3. Der kan udstedes samlet eksamensbevis på baggrund  

 af beståede prøver i Lovgivning om fast ejendom og Ejendomsomsætningens  

 retsregler indtil den 31. december 1996.
4.2. Hjælpemidler Oplysning om tilladte hjælpemidler meddeles af direktoratet for de enkelte  

 fag.
 Alle tekniske hjælpemidler og særligt tilpassede undervisningsmidler, som  

 af skolen - efter direktoratets anvisning - er stillet til rådighed for  

 kursisten som specialpædagogisk støtte ved undervisningens gennemførelse, må  

 anvendes ved prøverne.
 Ønskes der for enkelte deltagere med særlige forudsætninger derudover  

 hjælpemidler eller tilpassede undervisningsmidler bragt i anvendelse, skal  

 dette i hvert enkelt tilfælde ske efter direktoratets forudgående godkendelse  

 og anvisning.
4.3. Privatistordning (selvstuderende Der gives privatister umiddelbar adgang til at aflægge prøve i kurserne i  

 Ejendomsjura og Ejendomsvurdering.
I kurset Ejendomshandel, hvor der indgår  

 studiekreds, er der adgang til eksamen som privatist for deltagere, der  

 tidligere har fået godkendt studiekredsarbejde i det pågældende kursus.
Selvstuderende, der ikke har gennemført studiekreds, har adgang til  

 prøven, når de inden en af skolen fastsat frist afleverer et arbejde, som  

 efter skolens vurdering kan sidestilles med studiekreds.
Skolen afgør, om  

 dokumentationen for, at den selvstuderende selv har udført arbejdet, er  

 tilstrækkelig.
 Sidste frist for privatisttilmelding til eksamen er 2 måneder før første  

 eksamensdag i den pågældende eksamenstermin.
 Privatister vil blive afkrævet legitimation for at få adgang til  

 eksamenslokalet.
4.4. Censur Censuren afvikles efter en af direktoratet fastsat plan.
Vedrørende  

 omcensur henvises til direktoratets skrivelse af 5. september 1975, II-445.  

 Ud over disse tilfælde kan omcensur ikke finde sted.
4.5. Fotokopi af besvarelse En eksaminand har mod betaling af et gebyr, som fastsættes af skolen,  

 adgang til at få udleveret en kopi af sin besvarelse, samt et eksemplar af  

 den skriftlige opgave ved skriftlig eksamen.
5. Regler for behandling af klagesager i forbindelse  

 med eksamenskarakterer Når skolen modtager en klage fra en kursusdeltager over en  

 eksamenskarakter, forespørger skolen skriftligt faglæreren og censor,  

 hvorvidt der er begået en formel fejl ved bedømmelsen (sammentællingsfejl af  

 points eller lignende).
 Det er således ikke meningen, at lærer og censor skal foretage en ny  

 censur.
 Herefter sikrer skolen sig, at lærer og censor har underskrevet  

 karakterlisten(-lister) udvisende samme karakter for klageren.
 Materialet indsendes herefter til Erhversskole afdelingen til afgørelse.
 Klagefristen er 3 måneder fra dagen for eksamens afholdelse i det  

 pågældende fag.
6. Ikrafttræden Reglerne har omgående virkning.
Samtidig ophæves regler for  

 Ejendomsmæglerkursus og kursus i Ejendomsvurdering, II-609 af 28. august  

 1985.
 P.m.v.
 e.b.
