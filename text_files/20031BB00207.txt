Fremsat den 5. maj 2004 af Jørn Jespersen (SF) og  

 Kristen Touborg (SF) Forslag til folketingsbeslutning om en prioriteret regionalpolitisk beskæftigelsesindsats Idet Folketinget konstaterer, at der findes enkelte  

 geografiske områder i Danmark, som gennem mange år systematisk har haft langt  

 højere arbejdsløshed end resten af landet, og at statens indsats for at  

 hjælpe  

 disse områder er helt utilstrækkelig, opfordrer Folketinget regeringen til  

 inden udgangen af år 2004 at fremlægge en plan for en prioriteret  

 regionalpolitisk indsats til gavn for beskæftigelsen i disse områder.  

 Indsatsen  

 skal blandt andet omfatte:
 a)  

 	  

    

 En satsning på  

 fremtidens erhverv, herunder ikke mindst inden for vedvarende energi.
 b)  

 	  

    

 Tiltag for at skabe  

 flere arbejdspladser i det lokale landbrug og forædlingsindustrien.
 c)  

 	  

    

 Tiltag for at gøre  

 de pågældende områder til grønne foregangsområder med henblik på kloak- og  

 vandledninger, forurenet jord, energibesparelser m.v.
 d)  

 	  

    

 En styrkelse af  

 uddannelsesindsatsen i disse områder, ikke mindst for de mange arbejdsløse.
 e)  

 	  

    

 Udvikling af nye  

 modeller for at sikre udflytning af statslige arbejdspladser til områderne,  

 blandt andet gennem etablering af satellitkontorer i form af lokale  

 kontorhuse.
 f)  

 	  

    

 Sikring af, at nye  

 arbejdspladser, der modtager statstilskud, i stort omfang placeres i  

 områderne.
 g)  

 	  

    

 En målsætning om, at  

 arbejdsløsheden i disse områder i år 2010 nedbringes til landsgennemsnittet  

 eller derunder.
Bemærkninger til forslaget En dyster baggrund Siden regeringen trådte til, er arbejdsløsheden steget med  

 næsten en tredjedel.
Det er gået langt hurtigere end i andre EU-lande.  

 Stigningen er i høj grad et resultat af regeringens skattestop, stramme  

 økonomiske rammer for det offentlige og heraf følgende ansættelsesstop,  

 fyringer m.v.
 Oveni har regeringen ansvaret for nedskæringer i  

 byfornyelse, hjemmehjælp, aftenskoleundervisning og den kollektive trafik  

  alt  

 sammen noget, der koster job.
Regeringen lader tilmed pengene fosse ud af statskassen i  

 form af ufinansierede skattelettelser, senest i form af forårspakken.
Den  

 påstår, at den dermed har skabt nye job, men Finansministeriets egne tal  

 viser,  

 at det er forkert: Samlet set formår regeringen ikke at gøre noget ved  

 arbejdsløsheden.
Det eneste, den formår, er at gøre det offentlige overskud  

 mindre og bremse afviklingen af statsgælden.
Oven i denne udvikling sker der en udflytning af  

 arbejdspladser til andre lande.
I lang tid har det især ramt ufaglærte job,  

 og  

 måske bliver den tendens forstærket nu.
Hertil kommer, at visse typer af  

 kontorjob bliver mere og mere udsatte, f.eks. telefonbetjening og udstedelse  

 af  

 flybilletter, som i stigende omfang kan ske i lande som f.eks.
Indien.
Disse tendenser udgør en særlig trussel i de dele af  

 landet, der i forvejen har høj arbejdsløshed.
Nordjylland er f.eks. blevet  

 ramt  

 af lukningen af Flextronic, der koster over 750 job, og af Danish Crowns  

 beslutning om at lukke slagteriet i Nørresundby for at flytte produktionen  

 til  

 andre danske slagterier.
Det koster Nordjylland 525 job.
Lolland har stadig en meget høj arbejdsløshed, selv om den  

 i de sidste par år er vokset langsommere end i resten af landet.
Det skyldes  

 en  

 række erhvervspolitiske tiltag iværksat lokalt.
Som følge af skattestop m.v.  

 kniber det i stigende grad med at skaffe penge til disse tiltag.
Beskæftigelsen på Lolland trues nu yderligere af, at EUs  

 sukkerordning  heldigvis  ikke kan opretholdes i sin nuværende  

 form.
Hvis  

 hele sukkerproduktionen bortfalder og sukkerfabrikkerne lukker, kan det koste  

 op til 1.000 arbejdspladser fordelt over en årrække, men forbrugerne og EU  

 vil  

 spare så mange penge, at man for dette beløb kan skabe langt flere  

 arbejdspladser  hvis man altså vil.
Protektionisme løser ikke problemet   

 tværtimod! Forsøg på at bevare arbejdspladser gennem protektionisme  

 har gang på gang vist sig at være en håbløs strategi.
Enorme offentlige  

 summer  

 bruges på at fastholde arbejdspladser, som alligevel er dømt til at forsvinde  

 efter få år.
 Det var f.eks. det, man gjorde med værftstøtten, hvor  

 prisen for en bevaret arbejdsplads i visse år oversteg en årsløn! Det samme  

 vil  

 ske, hvis man forsøger at trække afviklingen af EUs sukkerordning i  

 langdrag.
 Det er langt mere fornuftigt at bruge disse penge på noget,  

 der er fremtid i  og vel og mærke til gavn for de dårligst uddannede og  

 de  

 områder, der rammes hårdt.
Det gælder generelt, at svaret på udkantsområdernes  

 problemer ikke  


  

 er  


  

 protektionisme og stop for udflytning  

 af arbejdspladser.
Der er i høj grad også brug for job, beskæftigelse og  

 større  

 indkomster i Østeuropa og endnu mere i udviklingslandene.
Det rigtige er at  

 satse på at sikre grundlæggende faglige rettigheder i Østeuropa og ulandene,  

 hvilket vil være til gavn for arbejderne i såvel Danmark som  

 udflytningslandene.
Desværre har regeringen sammen med Dansk Folkeparti valgt  

 at gå den stik modsatte vej ved at lukke for støtten til Ulandssekretariatet.
Hertil kommer, at alle analyser viser, at globaliseringen  

 skaber mindst lige så mange nye job i Danmark, som vi taber til udlandet.  

 Globaliseringen gør Danmark rigere.
Problemet er, at det ikke er de samme  

 mennesker i Danmark, som taber og vinder: Tendensen er klart, at det er de  

 kortuddannede, der taber.
Det betyder, at de, der tjener på globaliseringen  

   

 de bedre uddannede og samfundet i det hele taget  har en særlig pligt  

 til at  

 hjælpe de ufaglærte og andre grupper samt de udkantsområder, der er truede,  

 med  

 at skabe nye job.
Problemerne er koncentreret i nogle få  

 områder Ser man på de 30 kommuner, der har en høj arbejdsløshed   

 defineret som 2 procentpoint eller mere over landsgennemsnittet  tegner  

 der  

 sig et klart mønster:
  

 	  

    

 7 findes i  

 Nordjyllands Amt nord for Limfjorden,   

 	  

    

 7 findes på Lolland,   

 	  

    

 6 findes omkring  

 Svendborg og de sydfynske øer (Langeland og Ærø) og   

 	  

    

 3 er økommuner,  

 nemlig Bornholm, Samsø og Læsø (Læsø tilhører også Nordjyllands Amt).
De 7 resterende kommuner med høj arbejdsløshed fordeler sig  

 rundtomkring i landet.
Men problemerne for disse kommuner er mindre  

 graverende  

 end for de øvrige kommuner med høj arbejdsløshed, fordi arbejdsløsheden er  

 lavere i nabokommunerne.
De fire pinde omfatter områder, der tilsammen har næsten  

 5.000 flere arbejdsløse end landsgennemsnittet.
Disse områder har alle gennem  

 mange år har været problemområder erhvervsmæssigt.
Der er i et vist omfang  

 forsøgt med pakker og indsatser, men virkningen har aldrig været god nok.
Regeringen gør slet ikke nok Regeringen nævner de samme områder  og et par stykker til  

  i »Den Regionale Vækststrategi« fra maj 2003. Men regeringen lægger  

 langtfra  

 op til den kraftige og systematiske indsats, der er brug for.
I stedet betoner regeringen, at de regionale forskelle i  

 Danmark er små, og at kommuner og regioner selv skal være udfarende med  

 hensyn  

 til at løse deres problemer.
Som en logisk konsekvens af denne  

 ansvarsforflygtigelse er de virkemidler, regeringen foreslår, helt  

 utilstrækkelige.  

 Karakteristisk nok er dens store slagnummer et forhøjet befordringsfradrag i  

 visse udkantsområder  et plaster på såret for dem, der tvinges til at  

 pendle! Måske skal forklaringen på regeringens manglende  

 initiativer findes i rapporten »Byernes udfordringer« som Økonomi- og  

 Erhvervsministeriet har valgt ikke at udgive, men som er omtalt i  

 Jyllands-Posten den 22. februar 2004. Her er tankegangen, at man skal satse  

 på  

 de store byer  idet man blandt andet konstaterer, at det ikke er  

 lykkedes at  

 sikre en udvikling af udkantsområderne.
Det er en tankegang, som er helt uegnet til at bryde den  

 onde cirkel i udkantsområderne.
Når den hidtidige indsats ikke har virket, er  

 den oplagte forklaring, at man har gjort for lidt, at man i for høj grad har  

 holdt fast i fortidens arbejdspladser  gennem protektionisme m.v.  

  og at man  

 har været for halvhjertet og har taget f.eks. statslige arbejdspladser med  

 den  

 ene hånd samtidig med, at man har givet med den anden.
 Det er på tide med en fremtidsorienteret og helhjertet  

 indsats for udkantsområderne.
SFs forslag SF foreslår derfor en indsats under følgende  

 hovedoverskrifter:
a) Fremtidens erhverv Generelt kniber det med videntunge virksomheder i  

 udkantsområderne.
Det hænger blandt andet sammen med, at der er få  

 akademikere  

 i disse områder, og nogle steder kniber det også med iværksætterkulturen.
En  

 indsats med iværksættercentre, særlig høj støtte til isbryderordninger m.v.,  

 hvor akademikere ansættes i virksomhederne, og eksportprogrammer er særlig  

 vigtig i udkantsområderne.
Staten bør åbne for og give særlig støtte til  

 denne  

 indsats, som kan virke ganske jobskabende: Det vurderes f.eks. at en  

 akademiker  

 ansat i en virksomhed kan trække to-tre andre job med sig, fordi virksomheden  

 bliver mere innovativ og konkurrencedygtig, og at et eksportprogram kan skabe  

 et nyt, fast job for ca. 80.000 kr.
Man kan også give udkantsområderne en generel fordel ved at  

 give dem en særlig god it-infrastruktur med bredbåndsnet etc. og samtidig  

 bredt  

 uddanne arbejdskraft og borgere til at bruge de nye muligheder.
Et sådant  

 pilotprojekt har været foreslået for Langeland, hvor det skønnes at koste ca.  

 5  

 mio. kr. pr. år.
Det vil både give området en fordel med hensyn til at  

 tiltrække mere avancerede virksomheder og give bedre mulighed for  

 hjemmearbejdspladser eller lokalafdelinger af virksomheder baseret på  

 it-kommunikation.
 Herudover kan der peges på særlige erhverv:
 Turisme  

  

 er en  

 mulighed, som er meget udviklet i Bornholms tilfælde, men hvor der er et  

 potentiale i Nordjylland og på Lolland.
Generelt har  

  

 de  

 grønne erhverv  

  

 en stor fremtid for sig.
Hvis der skal dæmmes op for  

 drivhuseffekten, er Kyotoaftalen f.eks. bare et spædt første skridt.
Derfor  

 er  

 der store muligheder inden for energibesparelser, vedvarende energi (VE) m.v.
Der kunne udpeges tre kommuner, f.eks. en i Nordjylland, en  

 på Lolland og en på Bornholm, som  

  

 »lavenergiområder«  

  

 som en pendant til Samsøs og Ærøs bestræbelser på at blive VE-øer.  

 Lavenergikommunerne får særlige tilskud til energibesparelser og  

 sparekampagner.
Det ville give lokale virksomheder et forspring, som de ville  

 kunne udnytte, når resten af Danmark  og verden  om få år skal  

 til at spare  

 meget mere på energien, end vi gør i dag.
Herudover bør der etableres  

  

 flere forsøgsanlæg for vedvarende energi  

  

 , f.eks. større  

 solvarmeanlæg, solceller, geothermi, biogasanlæg med gylleseparering,  

 bioforgasningsanlæg etc.
Disse bør i stor udstrækning placeres i  

 udkantsområder, og lokale virksomheder skal inddrages.
Det vil f.eks. være  

 oplagt at udvide Grønt Center på Lolland med aktiviteter inden for vedvarende  

 energi.
Erfaringerne med  

  

 den  

 grønne jobpulje  

  

 var meget positive.
Et job kunne skabes for i gennemsnit  

 75.000 kr.
Det var måske ikke alle ideer, der var lige gode, men mange var  

 gode.
Regeringen lukkede som bekendt puljen, da den trådte til.
Man kunne  

 åbne  

 den igen i forhold til udkantsområderne. 25 mio. kr. til dette formål ville  

 være et passende beløb.
 Det forventes, at der  

 med disse tiltag kan skabes ca. 1.500 ekstra job i fremtidens industrier frem  

 til 2010.
b) Et mere forædlingsorienteret landbrug Reformen af EUs landbrugspolitik giver mulighed for at yde  

 forskellige former for støtte til landdistrikter m.v.
SF mener, at der bør  

 afsættes flest muligt penge til denne form for støtte frem for til passiv  

 kontanthjælp til bønderne.
Udkantsområder skal tilgodeses med en forholdsvis  

 stor andel.
Der bør især ydes hjælp til arbejdsintensive former for  

 landbrug, f.eks. frugtavl, som blandt andet Langeland har gode betingelser  

 for.  

 Det bør dog kun gælde typer af frugt, som passer til det danske klima.
Vi bør  

 ikke konkurrere med ulande om at producere frugt, der bedst dyrkes i deres  

 klima.
Generelt er økologisk landbrug mere arbejdsintensivt end  

 konventionelt,  

 kemibaseret landbrug.
 Der bør også gives støtte til etablering af en lokal  

 forædlingsindustri  ikke mindst på Bornholm  også for at øge  

 konkurrencen  

 over for Arla, Danish Crown og andelsbevægelsen i det hele taget, der jo ikke  

 kan siges at tage regionalpolitiske hensyn, når de placerer deres  

 gigantvirksomheder.
Forskning i, hvordan man skaber flere job pr. hektar dyrket  

 areal gennem økologi, kvalitetsprodukter, valg af afgrøde samt forædling, er  

 en  

 oplagt opgave for jordbrugsforskningen.
Et statsligt forsøgscenter herfor bør  

 f.eks. placeres på Lolland.
 Det vurderes, at der  

 kan skabes ca. 300 job på denne måde.
c) Grønne foregangsområder Overalt i landet er der stort behov for miljømæssige  

 investeringer i form af oprensning af forurenet jord, tætning m.v. af  

 vandledninger og kloakker samt energiforbedringer af boliger og andre  

 bygninger.
Indsatsen på disse områder foregår meget langsomt.
Der vil gå  

 adskillige årtier, før problemerne er løst.
For at sætte mere fart på det foreslår SF, at staten  

 tilbyder en medfinansiering på 30 pct. af projekter til i alt 200 mio. kr.  

 årligt (dvs. en statslig udgift på 60 mio. kr.). I det omfang  

 restfinansieringen er kommunal, skal kommunerne have mulighed for at låne  

 resten af pengene.
Ydelsen på disse lån vil typisk blive betalt af sparet  

 energi, forbrugsafgifter og lignende.
 Der skal fastsættes klausuler om lokal beskæftigelse (på en  

 måde, der er forenelig med EUs lovgivning).
 Forslaget vil direkte  

 skabe ca. 400 job.
På lidt længere sigt vil det desuden give bedre muligheder  

 for, at der lokalt udvikles metoder, teknikker og komponenter, der kan bruges  

 andre steder i landet.
Dette bidrager til udviklingen af »fremtidens erhverv«  

 i  

 de udsatte områder.
d) Uddannelsesinstitutioner Uddannelse af arbejdsløse er et vigtigt punkt.
Regeringens  

 politik har været at nedprioritere uddannelse af arbejdsløse til fordel for  

 jobtræning og lignende.
Den strategi rammer udkantsområderne hårdt, fordi de  

 netop mangler job.
I Hjørring er edb-skolen f.eks. lukket, ikke fordi der  

 mangler arbejdsløse, der gerne vil lære mere om edb, men fordi der ingen job  

 er  

 til dem.
Og så betyder lukningen i sig selv 20 ekstra arbejdsløse.
Der er  

 brug  

 for flere penge til uddannelse i de udsatte områder, og de skal bruges på  

 lokale uddannelsesinstitutioner.
Tilsvarende er der brug for uddannelse af  

 kontanthjælpsmodtagere.
Det bliver sværere og sværere at finansiere for  

 kommunerne generelt og særlig svært for kommunerne i udkantsområderne, der  

 typisk har mange kontanthjælpsmodtagere.
 Regeringen har bidraget til problemerne ved at hæve  

 brugerbetalingen på arbejdsmarkedsuddannelserne, selv om det egentlig er i  

 strid med dens eget skattestop.
En styrkelse af Syddansk Universitet og Aalborg Universitet  

 (AAU) samt af puljen til forlagt videregående undervisning på Bornholm vil  

 også  

 have betydning for et par af udkantsområderne, idet de ligger i klar  

 pendlingafstand.
Blandt de muligheder, der kunne overvejes, var at etablere  

 et  

 medicinsk fakultet på AAU, hvor der i forvejen er en medikoteknisk  

 uddannelse,  

 og helt eller delvis flytte IT-Universitetet fra Amager til f.eks.
Nykøbing  

 Falster.
 Mulighederne for at udflytte visse uddannelser, f.eks.  

 inden for miljø, teknik og landbrug, til udkantsområderne bør undersøges.
Forslaget vil betyde  

 500 ekstra uddannelsespladser, stigende til 750 pladser i 2010 (opgjort som  

 helårspladser), mange af dem målrettet til arbejdsløse.
Det vil kræve  

 ansættelse af lærere og andet personale  50-75 job  og det  

 skønnes herudover  

 meget forsigtigt at kunne skabe yderligere 100 job.
Men bedre uddannelse vil  

 også være en forudsætning for at gennemføre de øvrige forslag i pakken.
e) Statslige arbejdspladser Mange statslige arbejdspladser som f.eks. arbejdsformidling  

 (AF), politi og ToldSkat er fordelt ude over landet.
Her har der været   

 og er  

 der fortsat  planer om en samling på færre adresser.
Det kan der være  

 argumenter  

 for  selv om det modsatte også kan være tilfældet  men erfaringen  

 viser, at  

 når der bliver færre enheder, bliver de meget sjældent placeret i  

 udkantsområderne.
Der tages simpelthen ikke regionalpolitiske hensyn.
 SF ønsker, at der ved enhver omflytning af lokale statslige  

 arbejdspladser skal tages hensyn til de udsatte områder  eller gives en  

 klar  

 begrundelse for, hvorfor man ikke gør det.
København har flest statsjob.
I 1970erne diskuterede man  

 meget udflytning af statsvirksomheder og -institutioner.
Et par styrelser  

 flyttede til Jylland.
Så gik det i sig selv.
Modstanden var stor blandt de  

 ansatte.
Det var ikke rart at vælge mellem en påtvungen flytning og at opgive  

 sit job.
Og en voldsom personaleudskiftning kan skabe problemer.
I Irland har  

 man netop besluttet en storstilet udflytning af statslige arbejdspladser,  

 formentlig ca. 10.000. Det er næppe muligt at få gennemført det samme i  

 Danmark.
Men med den nye informationsteknologi er der basis for en  

 helt ny form for udflytning: etablering af satellitkontorer.
Find eller byg  

 kontorbygninger i f.eks.
Nakskov, Hjørring, Rønne og Rudkøbing! Forsyn dem  

 med  

 pcer, interne netværk og edb-forbindelser til København! Gennemgå en  

 række  

 statslige styrelser og direktorater, og find job, der kan flyttes! Det kan  

 f.eks. være sagsbehandling.
Man kunne f.eks. finde 40 stillinger i 10  

 forskellige styrelser, i alt 4 gange 100 job.
De nuværende jobindehavere  

 kunne  

 vælge at flytte eller få tilbudt anden tilsvarende beskæftigelse.
Nogle  

 skulle  

 gerne flytte med for at sætte det nye sted i gang.
Satellitkontoret skulle også have de servicefunktioner, der  

 hører til en kontorarbejdsplads: kantine, postfunktion, vicevært etc., måske  

 20-30 job oveni for hvert af de fire kontorhuse.
Det ville give et godt løft  

 af  

 beskæftigelsen og mulighed for at udvide med flere job efterhånden.
 Nogle af jobbene vil være for købedygtige akademikere.  

 Dermed kan satellitideen også være med til at bryde den onde cirkel på f.eks.  

 Lolland, der har få akademikerjob og derfor få akademikere og derfor få  

 virksomheder af den type, der beskæftiger akademikere og samtidig færre job  

 til  

 faglærte og ufaglærte arbejdere.
 Selve etableringen af satellitkontorerne vil koste penge.  

 Til gengæld opnås en årlig besparelse, fordi jordprisen og dermed huslejen  

 vil  

 være mindre i udkantsområderne.
Satellitkontormodellen  

 vil skabes 4 gange 125 job i år 2010, dvs. i alt 500 job.
Hertil kommer  

 skønsmæssigt 200 job, som kan skabes ved, at der tages regionalpolitiske  

 hensyn  

 ved placeringen af decentrale statslige arbejdspladser som ToldSkat, politi  

 etc.
f) Arbejdspladser med statslige tilskud En række arbejdspladser oprettes med statslige tilskud fra  

 en pulje.
Det gælder f.eks. hospicer, som der er afsat penge til på  

 finansloven  

 for i år.
Ved fordeling af disse penge bør der i et vist omfang tages  

 regionalpolitiske hensyn.
Man bør f.eks. overveje, om et hospice i Rudkøbing  

 ikke ville være en god ide, især fordi byens sygehus er varslet lukket.
 En lignende tankegang kunne bruges, når det gælder  

 placeringen af f.eks. kostgymnasier.
 Det skønnes, at der  

 kan skabes 200 ekstra job på denne måde.
g) Målsætning om nedbringelse af arbejdsløsheden Samlet virkning på arbejdsløshed og  

 beskæftigelse Samlet vurderes det, at der i år 2010 kan opnås en  

 reduktion af arbejdsløsheden i de berørte områder på ca. 5.000 personer ud  

 over  

 det fald i arbejdsløsheden, der i forvejen forventes generelt i Danmark frem  

 til 2010. Størstedelen af de 5.000 er nye job, men tallet omfatter dog også  

 750  

 uddannelsespladser.
Af de godt 4.000 job er de godt 3.000 en direkte  

 konsekvens  

 af de foreslåede initiativer, jf. de enkelte punkter.
Hertil kommer en afledt  

 effekt på ca. 1.000 job, som fremkommer, fordi den lokale købekraft bliver  

 forøget til gavn for beskæftigelsen i lokale butikker, institutioner,  

 servicefag m.v.
 Det bemærkes, at disse tal er usikre, fordi der ikke findes  

 standardmetoder til at fastslå virkningen af erhvervspolitiske tiltag med  

 sikkerhed.
 Finansiering m.v.
I dag får udkantsområderne del i EUs strukturfonde.
Det  

 bør egentlig ikke være en opgave for EU at give penge til regionalpolitik i  

 Danmark.
Den opgave kan sagtens løses af den danske stat, uden at pengene  

 skal  

 en tur omkring Bruxelles.
SF mener, at færre EU-lande skal have penge fra  

 strukturfondene, men det er en helt central forudsætning, at den danske stat  

 så  

 træder ind i stedet, ikke blot med et tilsvarende, men med et større beløb.  

 Til  

 gengæld bliver vores bidrag til EUs budget mindre.
Dette er dog ikke afgørende for, om SFs forslag kan  

 gennemføres.
Derimod er det et stort problem, at EU i næsten alle tilfælde  

 kræver lokal, dvs. kommunal, medfinansiering, som det bliver sværere og  

 sværere  

 at finde for kommunerne i udkantsområderne.
De har i forvejen en dårlig  

 økonomi  

 og er nu ligesom resten af kommunerne hårdt pressede af skattestop m.v.
 SF mener derfor, at der skal stilles statslige midler til  

 rådighed enten i form af øgede tilskud til de berørte kommuner eller direkte  

 til finansiering af projekter.
 De foreslåede initiativer vil samlet koste staten ca. 330  

 mio. kr. årligt (ud over en eventuel overtagelse af EU-tilskuddene). Men de  

 ekstra job, der skabes, vil betyde, at staten tjener disse penge og mere til  

 ind i form af lavere udgifter til dagpenge og kontanthjælp (via den kommunale  

 budgetgaranti) og øgede skatteindtægter.
 Det vil samtidig give et bidrag til at opfylde regeringens  

 egne 2010-målsætninger, herunder målsætningen om, at arbejdsløsheden skal ned  

 på 130.000.
 SF er naturligvis villig til at finde konkret finansiering.
Aktiver landbrugsstøtten! Nogle af pengene skal hentes fra den landbrugsstøtte,  

 Danmark modtager fra EU.
Efter EUs midtvejsreform er der mulighed for  

 at  

 dirigere flere midler over til udkantsområderne:
Dels afsættes der større beløb til udvikling af  

 landdistrikterne.
SF mener som nævnt, at disse penge i stort omfang skal  

 målrettes til de ovenfor nævnte udkantsområder.
Dels er der mulighed for at bruge mindst 730 mio. kr. om  

 året til natur- og miljøformål.
Regeringen har valgt at fordele disse penge  

 til  

 bønderne.
Man kommer næsten til at tænke på den måde, hvorpå mange afrikanske  

 statsledere i tidens løb har fordelt offentlige penge til deres egen klan (og  

 med en næsten lige så lukket beslutningsproces).
 SF foreslår, at pengene i stedet anvendes til natur- og  

 miljøformål, og at udkantsområderne får en særlig stor andel af pengene.  

 Samlet  

 set kan landbrugsstøtten dermed finansiere formentlig over 100 mio. kr. af  

 indsatsen hvert år  hvis man altså vil bruge den aktivt.
Skriftlig fremsættelse Jørn Jespersen  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en prioriteret regionalpolitisk  

 beskæftigelsesindsats.
(Beslutningsforslag nr.
B 207).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
