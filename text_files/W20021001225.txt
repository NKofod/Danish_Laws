 Landsskatteretskendelse af 21/12 2001 vedr.  

 afskrivningsperiode for goodwill.
 A/S A klager over, at de stedlige skattemyndigheder for  

 indkomståret 2000 har ansat avance ved salg af goodwill til 5.864.525 kr.
Det fremgår af sagens oplysninger, at det klagende selskab  

 tidligere har heddet A/S B, og at Konkurrencerådet i januar 1999 har meddelt,  

 at aftalekomplekset omkring aktionærerne i A/S B giver anledning til  

 samordnet  

 prisdannelse.
I løbet af 1999 og 2000 har selskabet forhandlet med  

 Konkurrencestyrelsen og på den baggrund har selskabet foretaget de nødvendige  

 strukturtilpasninger, hvorefter A/S B er blevet likvideret og selskabsformen  

 er  

 blevet ændret til et a.m.b.a.
Det klagende selskabs revisor har oplyst, at  

 Konkurrencestyrelsen i sommeren 2000 har erklæret den pr. 1. januar 2000  

 etablerede struktur for ulovlig og har pålagt selskabet at bringe forholdet  

 til  

 ophør.
Den 1. november 2000 er selskabets aktivitet overdraget til C  

 A.m.b.a.,  

 og selskabets navn er ændret til A/S A.
 Om A/S B er det oplyst,  

  

 at  

  

 selskabet har eksisteret i 106  

 år,  

  

 at  

  

 der er et tilhørende datterselskab i Tyskland,  

  

 at  

  

 der er  

 et associeret selskab i Sverige,  

  

 at  

  

 samarbejdet har haft en markedsandel  

 på ca. 27 % i Danmark, og  

  

 at  

  

 35 % af omsætningen kommer fra eksport.
 Om A/S Bs aktivitet er det oplyst, at selskabet, det tilhørende  

 datterselskab i Tyskland og det associerede selskab i Sverige, primært har  

 til  

 formål at medvirke ved afsætning og markedsføring af teglprodukter og  

 produkter, der naturligt er i sammenhæng hermed, samt på anden måde at  

 varetage  

 opgaver der er afledt heraf.
 Det er oplyst, at den nye salgsorganisation, C A.m.b.a.,  

 fortsætter A/S Bs aktiviteter uændret med 35 ansatte og salgsselskaber  

 i  

 Tyskland og Sverige.
 Det klagende selskab har ved overdragelsen af selskabets  

 aktiviteter den 1. november 2000 til det nystiftede C A.m.b.a. medregnet en  

 skattepligtig avance på goodwill med 2.339.200 kr. opgjort efter TS cirkulære  

 2000-10. Ved beregningen har det klagende selskab anvendt en forventet  

 levetid  

 på den afståede goodwill på 5 år.
Den stedlige skattemyndighed har ved den påklagede afgørelse  

 forhøjet det klagende selskabs skattepligtige indkomst med 3.525.325 kr. i  

 2000. Myndigheden har begrundet forhøjelsen med, at det klagende selskab er  

 skattepligtig af avance ved salg af goodwill.
Til støtte herfor har  

 myndigheden  

 anført, at fortjeneste ved salg af goodwill er skattepligtig indkomst.  

 Myndigheden har henvist til afskrivningslovens § 40, stk. 6.
Myndigheden har fundet, at en beregning af goodwill efter TS  

 cirkulære 2000-10 kan opgøres til 5.864.525 kr.
Myndigheden har ved  

 beregningen  

 anvendt en kapitalafkastsats på 6 % jf. virksomhedsskattelovens § 9 plus 8 %  

 =  

 14 % og en levetid på goodwill på 25 år.
Myndigheden har ved fastlæggelse af levetiden på goodwill henset  

 til,  

  

 at  

  

 selskabet har en årelang erfaring og kendskab til markedet,  

  

 at  

  

 selskabets driftsresultat levner plads til forrentning af goodwill,  

  

 at  

  

 organisationsændringen ikke vil få økonomiske konsekvenser for selskabet, og  

  

 at  

  

 selskabets markedsandele er 27 % i Danmark samt 35 % eksport.
Myndigheden har  

 desuden henset til netop denne virksomhedstype, virksomhedens særegenheder og  

 virksomhedens lange levetid.
Myndigheden har bemærket, at etablering af en tilsvarende  

 virksomhedskonstruktion med den tilhørende ekspertise, indsigt og erfaring  

 vil  

 tage lang tid, hvorfor en ikke-interesseforbunden erhverver af virksomheden,  

 vil kunne forvente sig et afkast af den til virksomheden tilknyttede goodwill  

 i  

 en meget lang periode.
Goodwill-levetiden vil blandt andet skulle måles i  

 forhold til, hvad en nystartet virksomhed vil skulle bruge af tid til at  

 skabe  

 en tilsvarende omsætning, kundekreds, og dertil hørende markedsindsigt.
 Myndigheden har endelig bemærket,  

  

 at  

  

 ændringen af  

 virksomhedens organisationsform i form af Konkurrencestyrelsens afgørelse  

 ikke  

 synes at påvirke hverken ledelse eller selskabets direktør,  

  

 at  

  

 det i  

 ledelsens beretning for regnskab 1999 oplyses, at kendelsen fra  

 Konkurrencestyrelsen ikke umiddelbart vil få økonomiske konsekvenser for  

 selskabet, og  

  

 at  

  

 selskabets direktør i en avisartikel har udtalt, at nye  

 markedsundersøgelser har afsløret, at navnet C  er et godt navn,  

 der er  

 anerkendt i vide kredse.
 Det klagende selskabs revisor har overfor Landsskatteretten  

 nedlagt påstand om, at det klagende selskabs skattepligtige indkomst  

 nedsættes  

 til det selvangivne.
 Til støtte for påstanden har revisoren gjort gældende, at en  

 beregning af goodwill efter TS cirkulære 2000-10 viser en værdi på 2.339.200  

 kr., idet der ved beregningen efter cirkulæret skal anvendes en levetid af  

 goodwill på 5 år.
Revisoren har hertil anført, at  


  

 afsætningen  

 hidtil ikke har bygget på et indarbejdet og anerkendt varemærke, at  


  

 markedsføringen er sket under forskellige navne og betegnelser, især under  

 navnet A/S B, at  


  

 en  

 markedsundersøgelse i 2000 viste, at det bedst kendte navn var C, at  


  

 man på dette  

 grundlag i forbindelse med selskabsændringerne besluttede at benytte C  

 fremover  

 i markedsføringen, ligesom navnet nu er varemærkeregistreret, at  


  

 markedsføringen alene under navnet C er påbegyndt i efteråret 2000,  


  

 at  


  

 der herefter ikke er belæg for  

 at antage, at varemærker i dette tilfælde har en forlængende effekt på  

 goodwillens levetid.
Revisoren har yderligere anført, at  


  

 selskabet  

 har ikke patentrettigheder eller særlig knowhow, som kan fastholde kunderne i  

 større omfang end normalt, at  


  

 der ikke  

 eksisterer længerevarende aftaler, kontrakter m.v. med kunderne  

 (byggemarkeder  

 og tømmerhandlere), som også sælger konkurrerende produkter, at  


  

 det  

 egentlige valg træffes af slutkunden (bygherren), som ikke har relationer til  

 selskabet, at  


  

 selskabet  

 forestod salg og markedsføring af teglprodukter, som må siges at være  

 standardiserede  

 og masseproducerede produkter, hvortil der kun i meget begrænset omfang er  

 knyttet goodwill, jævnfør også cirkulærets punkt 3.7., at  


  

 selskabet på  

 overdragelsestidspunktet stod i en tvangssituation, idet der var givet et  

 pålæg  

 fra Konkurrencerådet om at bringe aktiviteten til ophør, at  


  

 dette  

 forhold var kendt i hele branchen, og det derfor må antages, at en uafhængig  

 3.  

 part ville være meget tilbageholdende med at betale goodwill, og at  


  

 en uafhængig  

 3. part frem for at købe aktiviteten ud af selskabet formentlig ville  

 kontakte  

 leverandørerne for at få disse til at skifte salgskanal, idet en køber, som  

 er  

 i markedet, selv er i stand til varetage de funktioner, selskabet udfører.
 Revisoren har bemærket, at forudsætningen for beretningen i  

 årsregnskabet for 1999 ikke var de pr. 1. november 2000 gældende forhold, og  

 at  

 avisartiklen fra oktober 2000 var et led i en større  

 "afværgekampagne". Selskabet havde siden Konkurrencestyrelsens  

 afgørelse mistet markedsandele og søgte ved forskellige tiltag at ændre  

 branchens holdning og genoprette tilliden til virksomheden.
Revisoren har yderligere bemærket, at selskabet i det seneste år  

 har haft en indtjening på kr. 2.252.199 før ekstraordinære poster og renter,  

 og  

 at egenkapitalen udgør mere end kr. 23 mio. kr.
Endelig har revisoren  

 bemærket,  

 at såfremt en investor (køber) ønsker et afkast på 10 %, fremkommer et  

 negativt  

 beløb til forrentning og afskrivning af goodwill.
 Herudover har revisoren anført, at der i cirkulæret er medtaget  

 et tabelværk, som viser kapitalisationsfaktorer ved forskellige levetider, og  

 at levetiden går fra 5 til 17  


  

 år,  

 hvilket må antages at være det interval, som Ligningsrådet finder relevant.  

 Heroverfor står købers afskrivningsperiode på 7 år, som fastsat i  

 lovgivningen.
 Revisoren har endelig anført, at goodwillens levetid blandt  

 andet skal ses i sammenhæng med det relativt korte varsel samtlige de  

 tilsluttede teglværker kunne udtræde med.
 Landsskatteretten skal  

 udtale:
 På baggrund af sagens oplysninger lægger retten til grund, at  

 det klagende selskab er et salgsselskab, idet virksomheden har bestået i  

 markedsføring og salg af de tilsluttede teglværkers produkter.
 Henset til at de pågældende produkter nærmest har karakter af  

 standardvarer finder retten, at levetiden på goodwill passende kan ansættes  

 til  

 7 år.
