 I henhold til § 2, stk. 1, i universitetsloven, jf.
lovbekendtgørelse nr. 334 af 27. maj 1993, § 8, stk. 1, i lov om handelshøjskoler og handelshøjskoleafdelinger, jf. lovbekendtgørelse nr. 675 af 29. juli 1992, som ændret ved § 14, stk. 1, litra 6 i universitetsloven, jf. lovbekendtgørelse nr. 334 af 27. maj 1993, og § 3,  stk. 1, i lov om åben uddannelse (erhvervsrettet voksenuddannelse - deltidsuddannelser og enkeltfagskurser) jf.
 lovbekendtgørelse nr. 508 af 30. juni 1993, fastsættes:
Uddannelsernes formål og struktur § 1.  Formålet med de erhvervssproglige uddannelser er  

 at kvalificere de studerende til med baggrund i erhvervssproglige kundskaber  

 at varetage erhvervsfunktioner i internationalt orienterede virksomheder,  

 institutioner og organisationer, og den del af den offentlige sektor, der har  

 internationale aktiviteter.
 § 2.  Bekendtgørelsen omfatter:
Stk. 2.  De anførte uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i et år.
 § 3.  En erhvervssproglig bacheloruddannelse giver ret  

 til betegnelsen BA.
 Stk. 2.  En erhvervssproglig kandidatuddannelse giver  

 ret til betegnelsen cand. ling. merc. (candidatus/candidata linguae  

 mercantilis).
 Stk. 3.  En erhvervssproglig uddannelse i eet  

 fremmedsprog giver ret til betegnelsen »erhvervssproglig  

 korrespondent«.
 Stk. 4.  En erhvervssproglig diplomuddannelse giver ret  

 til betegnelsen ED.
 § 4.  Som en del af de erhvervssproglige uddannelser  

 kan der efter godkendelse af Undervisningsministeriet udbydes afrundede  

 uddannelsesdele af 1 til 4 semestres varighed, som tilrettelægges med henblik  

 på at indgå i andre uddannelser.
 § 5.  Undervisningsministeriet godkender, efter  

 indstilling fra institutionen, inden for hvilke sprog og til hvilket niveau  

 institutionen kan udbyde uddannelser efter denne bekendtgørelse.
Uddannelsernes indhold Bacheloruddannelsen § 6.  Den erhvervssproglige bacheloruddannelse  

 kvalificerer den studerende til selvstændigt og i samarbejde med andre at  

 varetage erhvervssproglige kommunikationsopgaver i erhvervsvirksomheder og  

 offentlige institutioner.
Varetagelsen af disse opgaver skal ske på baggrund  

 af indsigt i sprogteoretisk metode, sprogbeherskelse i to fremmedsprog,  

 indsigt i økonomiske og sociokulturelle forhold, samt færdigheder i  

 udnyttelse af informationsteknologi.
 § 7.  Bacheloruddannelsen skal være et afrundet  

 uddannelsesforløb, og skal samtidig være forudsætning for kandidatuddannelse,  

 jf. dog § 9.
Stk. 2.  Uddannelsesinstitutionen tilrettelægger  

 bachelorforløbet med et fagudbud med tilvalgsmuligheder, som giver den  

 studerende valgmuligheder mellem at afslutte uddannelsen efter det 3. år  

 eller at søge optagelse på en kandidatuddannelse.
Optagelsen på en  

 kandidatuddannelse vil bl.a. være betinget af sammensætningen af  

 fagelementerne i bacheloruddannelsen, jf. § 9.
 § 8.  Bacheloruddannelsen består af en basisdel på 2,5  

 årsværk og en liniedel på 0,5 årsværk.
Stk. 2.  Basisdelen indeholder to fremmedsprog på hver  

 0,9 årsværk, samt suppleringsfag på 0,7 årsværk.
I suppleringsfagene skal  

 indgå økonomiske og erhvervsretlige fag på tilsammen mindst 0,4 årsværk.
De  

 øvrige suppleringsfag kan være introducerende fag, metodefag eller  

 redskabsfag.
 Stk. 3.  Liniedelen skal udbygge et eller flere af  

 fagene fra basisdelen og derved give den studerende en særlig faglig profil.  

 I liniedelen indgår udarbejdelse af et projekt eller en anden større  

 afsluttende opgave.
 Stk. 4.  Institutionen fastlægger i studieordningen,  

 hvilke linier og hvilke suppleringsfag der udbydes.
Kandidatuddannelsen § 9.  Det fastsættes i studieordningen for  

 kandidatuddannelsen § 10.  Kandidatuddannelsen skal udbygge den  

 studerendes kendskab til og færdigheder inden for det erhvervssproglige  

 fagområde, og herved § 11.  Undervisningsministeriet godkender efter  

 indstilling fra institutionen, inden for hvilke fagområder den  

 erhvervssproglige kandidatuddannelse kan udbydes.
 Stk. 2.  Den erhvervssproglige kandidatuddannelse  

 udbydes for tiden i fagområderne fremmedsprog, datalingvistik og sproglig  

 informatik.
 § 12.  Den erhvervssproglige kandidatuddannelse inden  

 for fremmedsprog udbygger de studerendes praktiske sprogbeherskelse i eet  

 fremmedsprog, og øger deres indsigt i sprogteori og faglige metoder, således  

 at de kan anvende videnskabelige metoder og løse sprogformidlende opgaver på  

 højeste niveau.
 Stk. 2.  Den erhvervssproglige kandidatuddannelse i  

 fremmedsprog giver ret til beskikkelse som translatør og tolk efter regler  

 fastsat af Erhvervs- og Selskabsstyrelsen.
 § 13.  Den erhvervssproglige kandidatuddannelse inden  

 for datalingvistik uddanner kandidater som kan tilpasse, udvikle og  

 vedligeholde programmel til behandling af fagsproglige data.
 § 14.  Den erhvervssproglige kandidatuddannelse inden  

 for sproglig informatik uddanner kandidater, som skal kunne løse opgaver  

 inden for datamatstøttet fagsproglig kommunikation.
 § 15.  I kandidatuddannelsen indgår udarbejdelsen af  

 et speciale, hvori den studerende behandler en eller flere problemstillinger  

 i tilknytning til uddannelsens fag og herigennem dokumenterer evnen til at  

 anvende videnskabelig metode.
 Stk. 2.  Specialearbejdet vægtes til 1/2 årsværk.
 Stk. 3.  De nærmere regler for specialer fastsættes i  

 studieordningen, herunder regler for godkendelse af specialeemne samt regler  

 vedrørende afleveringsfrist.
Korrespondentuddannelsen § 16.  Korrespondentuddannelsen i eet fremmedsprog  

 kvalificerer den studerende til at løse erhvervssproglige opgaver og i  

 samarbejde med anderledes uddannede at udføre erhvervsøkonomiske og  

 administrative funktioner i erhvervsvirksomheder og offentlige institutioner.  

 Varetagelsen af disse opgaver skal ske med baggrund i praktisk  

 sprogbeherskelse i eet fremmedsprog og dansk og med indsigt i sprogteori og  

 faglig metode.
§ 17.  Korrespondentuddannelsen består af sprogfag,  

 økonomiske fag og erhvervsretlige fag.
Institutionen fastlægger selv i  

 studieordningen fagenes vægt i uddannelsen.
 Stk. 2.  I uddannelsen kan der indgå tilvalgsfag, der  

 omfatter uddybende studier af uddannelsens fag, jf. stk. 1, eller andre fag,  

 der kan give de studerende en bredere erhvervskompetence.
Diplomuddannelsen § 18.  Den erhvervssproglige diplomuddannelse er en  

 uddannelse i eet fremmedsprog, der bygger videre på korrespondentuddannelsen  

 i mindst eet fremmedsprog eller på en erhvervssproglig bacheloruddannelse.
 § 19.  Den erhvervssproglige diplomuddannelse  

 kvalificerer den studerende til selvstændigt at varetage erhvervsfunktioner,  

 såsom at løse sprogformidlende opgaver med baggrund i praktisk  

 sprogbeherskelse i eet fremmedsprog og dansk samt med indsigt i sprogteori og  

 faglige metoder.
 § 20.  Institutionen fastlægger selv i  

 studieordningen, hvilke sprogfag der udbydes, samt beskriver, hvilke  

 muligheder den studerende har for selv at kombinere fagene og tilrettelægge  

 uddannelsesforløbet.
Bedømmelse § 21.  De kvalifikationer, der er erhvervet ved  

 uddannelserne, dokumenteres ved prøver, herunder ved bedømmelse af  

 projekt(er), speciale og seminar(er).
Stk. 2.  Studieaktiviteter, hvis indhold og  

 arbejdsformer begrunder det, kan helt eller delvis dokumenteres ved  

 opgavebesvarelser og/eller deltagelse i undervisningen.
Dette gælder dog ikke  

 uddannelser, der udbydes under lov om åben uddannelse.
 § 22.  Prøverne er enten interne eller eksterne.
 § 23.  Bedømmelsen af studerendes  

 undervisningsdeltagelse efter § 21, stk. 2, foretages af læreren (lærerne)  

 ved den pågældende undervisning.
§ 24.  Mindst 1/3 af en uddannelse skal dokumenteres  

 ved eksterne prøver.
Disse skal dække uddannelsernes væsentlige områder,  

 herunder projekt og speciale jf. § 8, stk. 3, og § 15.
§ 25.  Ved bedømmelsen gives enten karakter efter  

 13-skalaen efter de fælles regler om karaktergivningen ved de højere  

 uddannelsesinstitutioner, eller bedømmelsen Bestået/Ikke bestået.
Bedømmelsen  

 Bestået/Ikke bestået kan højst anvendes ved prøver, der dækker 1/3 af  

 uddannelsen.
Specialet skal bedømmes efter 13-skalaen.
§ 26.  Prøveformerne skal tilgodese uddannelsernes  

 formål og sikre, at de studerende bedømmes individuelt.
Prøverne kan  

 tilrettelægges som individuelle prøver eller gruppeprøver.
Det fastsættes i  

 studieordningen, hvor mange studerende der kan deltage i en gruppeprøve.
Stk. 2.  Projektet i bacheloruddannelsen og specialet i  

 kandidatuddannelsen kan udarbejdes af flere studerende i fællesskab.
Det  

 fastsættes i studieordningen, hvor mange studerende der kan deltage i en  

 fælles udarbejdelse af projekt og speciale.
Den enkelte deltagers bidrag skal  

 bedømmes for sig.
§ 27.  En studerende kan højst indstille sig 3 gange,  

 på korrespondent- og diplomuddannelsen 2 gange, til samme prøve eller anden  

 form for bedømmelse.
Institutionen kan tillade indstilling en fjerde gang, på  

 korrespondent- og diplomuddannelsen en tredie gang, hvis det findes begrundet  

 i usædvanlige forhold.
 Stk. 2.  Tredje og fjerde gang, på korrespondent- og  

 diplomuddannelsen anden og tredie gang, en studerende indstiller sig til en  

 intern prøve, kan den studerende forlange, at der medvirker en ministerielt  

 beskikket censor.
Stk. 3.  En studerende, der anden gang skal have sin  

 undervisningsdeltagelse bedømt, jf. § 21, stk. 2, kan forlange at aflægge en  

 prøve i stedet.
Tredje og fjerde gang, kan den studerende forlange, at der  

 medvirker en ministerielt beskikket censor.
 § 28.  Senest ved udgangen af 2. semester efter  

 studiestart på bacheloruddannelsen skal den studerende indstille sig til og  

 bestå en prøve for at kunne fortsætte studierne, jf. bekendtgørelse om en 1.  

 årsprøve.
§ 29.  Hver prøve og anden form for bedømmelse bestås  

 for sig.
Beståede uddannelseselementer kan ikke tages om.
 § 30.  Institutionen udsteder bevis for gennemført  

 uddannelse med angivelse af de aflagte prøver og de opnåede karakterer samt  

 den betegnelse, uddannelsen giver ret til.
 Stk. 2.  Studerende, der forlader en uddannelse uden at  

 have bestået den tilhørende eksamen, har ret til at få attestation for  

 beståede prøver.
Andre regler § 31.  Institutionen fastsætter inden for  

 bekendtgørelsen rammer nærmere regler om uddannelserne i studieordninger, jf.  

 universitetslovens § 8.
 Stk. 2.  En studieordning skal indeholde regler om:
 Stk. 3.  Institutionen kan dispensere fra de regler i  

 studieordningen, der alene er fastsat af institutionen.
Stk. 4.  Inden en studieordning fastsættes og ved  

 væsentlige ændringer af studieordningen tager institutionen kontakt til  

 aftagerrepræsentanter, herunder censorer.
De øvrige institutioner orienteres  

 med henblik på koordinering af uddannelserne.
 Stk. 5.  Studieordningen for kandidatuddannelsen i  

 fremmedsprog forhandles med Translatørkommissionen.
 Stk. 6.  Studieordninger og væsentlige ændringer heraf  

 træder i kraft ved et studieårs begyndelse.
 Stk. 7.  Studieeordninger og ændringer af  

 studieordninger sendes til de andre institutioner, censorerne,  

 Undervisningsministeriet og Translatørkommissionen til orientering.
§ 32.  Institutionen kan beslutte, at beståede  

 uddannelseselementer ved en af institutionerne, der tilbyder  

 erhvervssproglige uddannelser, ækvivalerer tilsvarende uddannelseselementer  

 ved de andre institutioner.
Overførsel med karakterer eller som  

 »Bestået« følger reglerne i stk. 3.
 Stk. 2.  Institutionen kan i hvert enkelt tilfælde eller  

 ved almindelige regler godkende, at gennemførte uddannelseselementer eller  

 dele heraf fra en dansk eller udenlandsk videregående uddannelsesinstitution  

 træder i stedet for uddannelseselementer eller dele heraf, der er omfattet af  

 denne bekendtgørelse.
 Stk. 3.  Bedømmelser overføres som »Bestået«  

 eller som karakterer efter 13-skalaen, jf. § 25. Forudsætningen for  

 overførsel med karakter efter 13-skalaen er, at det pågældende  

 uddannelseselement bedømmes efter denne skala ved begge  

 uddannelsesinstitutioner, med mindre de involverede institutioner aftaler  

 andet.
§ 33.  Undervisningsministeriet kan tillade  

 institutionen at fravige bekendtgørelsen, som led i forsøg.
Samtidig  

 fastsættes forsøgets varighed og rapporteringsformen.
 Stk. 2.  Undervisningsministeriet kan dispensere fra  

 bekendtgørelsen, når det findes begrundet i usædvanlige forhold.
§ 34.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Frist for at indgive klage er 4 uger fra den  

 dag, afgørelsen er meddelt den pågældende.
 Stk. 3.  Eksamensklager behandles efter bekendtgørelse  

 om behandling af eksamensklager ved de højere uddannelsesinstitutioner.
Overgangsbestemmelser og ikrafttræden § 35.  En korrespondentuddannelse i 2 fremmedsprog  

 samt gennemførte studier på minimum 1/2 årsværk på den erhvervssproglige  

 kandidatuddannelse efter bekendtgørelsen af 17. august 1987 giver ret til  

 betegnelsen BA.
 Stk. 2.  Institutionen kan efter ministeriets  

 godkendelse som deltidsuddannelse efter lov om åben uddannelse tilbyde  

 korrespondenter i to fremmedsprog særligt tilrettelagte uddannelsesforløb af  

 et omfang, er svarer til 1/2 årsværk, som giver ret til titlen BA.
 § 36.  Bekendtgørelsen træder i kraft den 1. september  

 1993. Reglerne om kandidatuddannelsen har dog først virkning fra 1. september  

 1996.
 Stk. 2.  Bekendtgørelse nr. 560 af 17. august 1987 om de  

 erhvervssproglige uddannelser ophæves, idet de hidtidige regler dog fortsat  

 har virkning for studerende, der er optaget efter nævnte bekendtgørelse inden  

 den 1. september 1993 eller på den erhvervssproglige overbygningsuddannelse,  

 kandidatuddannelsens 2. del, inden 1. september 1996. §§ 11 og 12 finder  

 fortsat anvendelse ved optagelsen på korrespondentuddannelsen og  

 bacheloruddannelsen efter nærværende bekendtgørelse til og med 1994.
 Stk. 3.  Institutionen afgør, hvornår der sidste gang  

 afholdes prøver efter reglerne i bekendtgørelse nr. 560 af 17. august 1987  

 for studerende, der er optaget efter nævnte bekendtgørelse.
