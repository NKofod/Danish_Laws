 Der blev klaget over, at lægen behandlede kvinden med psykofarmaka  

 som Fluanxol, hvilket medførte bivirkninger og forværring af  

 kvindens psykiske lidelse, og at lægen i flere tilfælde ikke  

 ville behandle hendes smerter med den sædvanlige medicin.
Klager over behandling af psykiske  

 lidelser Patientklagenævnet fandt, at lægen ikke havde  

 udvist manglende omhu og samvittighedsfuldhed ved sin behandling af kvinden.  

 Nævnet oplyste, at lægemidler tilhørende Benzodiazepiner,  

 som for eksempel Temesta, er afhængighedsskabende, og bør, i  

 henhold til Sundhedsstyrelsens vejledning desangående, som hovedregel  

 kun ordineres i kortere tidsrum og bør forsøges erstattet af  

 andre og mere velegnede lægemidler.
Et sådant middel kan som i  

 dette tilfælde for eksempel være Fluanxol, der er et gammelt og  

 vel gennemprøvet lægemiddel.
 Det var endvidere nævnets opfattelse, at der i  

 forbindelse med ethvert lægemiddel kan optræde bivirkninger,  

 således også ved behandling med Fluanxol, men i den omtalte  

 dosering er disse uden helbredsmæssig betydning, og behandlingen med  

 Fluanxol var i fuld overensstemmelse med gældende praksis.
Nævnet fandt, at det var i overensstemmelse med  

 sædvanlig praksis, at lægen sikrede sig, at behandling med  

 Kodein, som er et svagtvirkende morfinlignende stof, ikke fandt sted i doser  

 ud over det ordinerede.
Lægen oplyste, at hun i situationer, hvor hun  

 skønnede, at der var risiko for et overforbrug, havde været  

 henholdende med at udskrive nye recepter.
Det er således den  

 ordinerende læges pligt at være opmærksom på, om der  

 er tendenser til misbrug hos den behandlede patient.
 Nævnet bemærkede, at kvinden havde en kendt  

 langvarig misbrugsproblematik med alkohol og Benzodiazepiner.
