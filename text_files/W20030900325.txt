Foderstofkontrol på  

 landbrugsbedrift Klager Den 17. januar 2003 J.nr.: 2002-4245-0015 Ref.: 5. kt./VST Vedr. klagesag om Plantedirektoratets indskærpelse i forbindelse  

 med foderstofkontrol på landbrugsbedrift.
 Fødevareministeriets departement vender hermed  

 tilbage på Deres henvendelse af 22. august 2002, hvori  xx på  

 Deres vegne påklager Plantedirektoratets afgørelse af 15. august  

 2002. I afgørelsen er det indskærpet over for Dem, at reglerne  

 om indholdet af tilsætningsstoffer i foder skal overholdes.
 Departementet har gennemgået sagen og fastholder  

 Plantedirektoratets afgørelse, hvilket betyder, at indskærpelsen  

 fastholdes.
 Om sagens faktiske omstændigheder kan  

 følgende oplyses:
Den 11. januar 2002 udførte Plantedirektoratet  

 foderstofkontrol på Deres bedrift.
I forbindelse hermed blev der  

 udtaget en foderprøve af en fuldfoderblanding til smågrise.  

 Foderprøven blev efterfølgende analyseret af  

 Plantedirektoratets laboratorium for indhold af mineraler.
Resultatet af  

 analysen viste, at indholdet af zink var på 265 mg/kg.
Dette indhold er  

 højere end det tilladte maksimale indhold på 250 mg/kg.
 I brev fra Plantedirektoratet af 23. juli 2002 blev  

 resultatet af foderstofkontrollen sendt til Dem.
Ved telefonisk henvendelse d. 25. juli 2002 gjorde De  

 opmærksom på, at der var tale om indkøbt foder fra  

 foderstofvirksomheden KFK Plantedirektoratet træffer afgørelse i sagen  

 den 15. august 2002 og indskærper over for Dem, at  

 tilsætningsstofbekendtgørelsens bestemmelser skal overholdes.
 Den 22. august 2002 indsender xx på Deres vegne  

 klage over Plantedirektoratets afgørelse med den begrundelse, at De  

 ikke kan stilles ansvarlig over for foderstofproducentens produkter.
 Ved afgørelsen har departementet lagt vægt  

 på følgende forhold:
Som professionel erhvervsdrivende har De pligt til at  

 sørge for, at det foder De anvender til fodring af Deres dyr  

 overholder gældende regler.
Det følger af § 2, stk. 2, i  

 Lovbekendtgørelse nr. 80 af 2. februar 2000, bekendtgørelse af  

 lov om foderstoffer, at foderstoffer, der ikke overholder fastsatte  

 forskrifter ikke må anvendes til fodring.
I henhold til § 6, stk. 3, i bekendtgørelse nr. 746  

 af 30. september 1999 om tilsætningsstoffer til foderstoffer, må  

 den samlede mængde af tilsat og naturligt forekommende stof ikke  

 overskride det mindste- eller størsteindhold, der er fastsat i  

 godkendelsen, som for zinks vedkommende er 250 mg/kg.
Analysen af  

 foderprøverne viste et indhold af zink på 265 mg/kg.
 Det følger af § 8 i ovennævnte  

 bekendtgørelse, at foderblandinger med indhold af  

 tilsætningsstoffer kun må anvendes til fodring efter  

 retningslinierne i godkendelsen, jf. § 3 og bilag 1, afsnit B - D.  

 Foderblandinger med et indhold af tilsætningsstoffer, der er hhv.  

 mindre eller større end det mindste- eller størsteindhold, der  

 er anført i godkendelsen, må ikke anvendes til fodring af de  

 pågældende dyrekategorier.
 Da indholdet af zink i den foderstofprøve, der blev  

 udtaget på Deres bedrift, er større end det  

 størsteindhold, der gælder for zink, må foderet ikke  

 anvendes til fodring.
 På baggrund af ovenstående fastholder  

 Fødevareministeriets departement Plantedirektoratets afgørelse  

 af 15. august 2002, hvormed det indskærpes, at reglerne om indhold af  

 tilsætningsstoffer til foderstoffer skal overholdes.
