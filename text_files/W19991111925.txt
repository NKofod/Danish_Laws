Momsgrundlag Reference:
Momslovens § 27, stk. 6 A klagede over, at den stedlige told- og skatteregion ikke havde godkendt  

 fradrag for moms af tab på debitorer.
 Det var oplyst, at B v/A siden 24. september 1990 havde beskæftiget  

 sig med entreprenørarbejde, både opbygnings- og  

 nedrivningsarbejder.
 Virksomheden havde den 11.juni 1998 indsendt negativ momsangivelse lydende  

 på 58.897 kr. for perioden 1. januar til 31. december 1998.  

 Efterangivelsen var fremkommet således:
Salgsmoms 59.607 kr.
Købsmoms 710 kr.
Negativt tilsvar 58.897 kr.
 Et beløb på 57.920 kr. var oplyst at være moms for tab  

 på debitoren, Nedrivningsaktieselskabet C, for hvem klageren havde  

 været underentreprenør ved forskellige nedrivningsopgaver.
Klageren havde den 23. august 1996 sagsøgt C ved retten i X med  

 påstand om at betale 75.200,80 kr.
Det fremgik heraf, at  

 sagsøger i en årrække havde udført diverse  

 nedrivningsarbejder for sagsøgte.
Det havde ikke været muligt  

 for sagsøger at opnå betaling for arbejder faktureret ved  

 fakturaer udstedt i perioden 25. oktober 1991 til 20. november 1991. Der var  

 ved faktura af 20. november 1991 afgivet rentepåkrav.
 I sagsøgers (klagerens) processkrift af 22. februar 1996 i  

 forbindelse med sagen ved retten i X var der nedlagt påstand om  

 319.600,96 kr. opgjort på følgende måde:
Faktura 47 af 25. juli 1991 134.200,00 kr.
Faktura 44 af 1. august 1991 12.940,54 kr.
Faktura 61 af 30. august 1991 16.391,92 kr.
Opgør. af 10. sept. 1991 80.867,70 kr.
I alt 244.400,16 kr.
Oprindelige påstandsbeløb i h.t. stævning 75.200,80 kr.
I alt 319.600,96 kr.
 I Processkrift af 11. juni 1996 var sagsøgtes erstatningsmodkrav  

 for klagerens misligholdelse opgjort således:
"Ifølge D A/S's tilbud af 5.12.1991 udgjorde  

 restnedrivningsentreprisen kr. 216.600,00 Bortkørsel kr. 158.286,30 Sagsøgtes ansatte:
"Håndmand", 161 timer a kr. 195,00 kr. 31.395,00 Formand, 60 timer a kr. 250,00 kr. 15.000,00 Ved misligholdelsen kunne det efter opmåling konstateres, at nedbrydningsopgaven for et malerværksted alene var udført med 20%. Værdien af det således manglende nedbrydningsarbejde blev beregnet til kr. 58.000,00 Erstatning som følge af misligholdelse kr. 479.281.00" Ved dom af 8. april 1997 blev sagsøgte dømt til at betale  

 189.933,26 kr.
 Denne dom blev anket af sagsøgte.
Af Østre landsrets dom af 30. marts 1998 fremgik det således,  

 at "X rets dom af 8. april 1997 (BS 1101/95) var anket af C med påstand  

 om, at appellanten frifindes for det i den indankede dom indstævnte  

 tillagte beløb kr. 189.933,26 med renter og omkostninger, samt at  

 indstævnte tilpligtes at betale appellanten kr. 195.363,85 med  

 tillæg af procesrente fra 19. februar 1992 til betaling sker.
Indstævnte, har påstået appellanten dømt til at  

 betale kr. 238.078,54 med procesrente fra 20. december 1991 samt frifindelse  

 overfor appellantens påstand." Landsretten udtalte i præmisserne:
 "Det tiltrædes af de af byretten anførte grunde, at  

 indstævnte er ansvarlig for skaden på betondækket, og at  

 erstatningen herfor sættes til 40.000 kr + moms.
Det tiltrædes endvidere, at indstævnte har misligholdt den  

 indgåede entrepriseaftale.
Det bemærkes herved, at  

 indstævnte hverken ved inkassoskrivelsen af 16. oktober 1991 eller  

 på anden måde tilstrækkeligt har godtgjort at have  

 været berettiget til at stille et i øvrigt uspecificeret krav om  

 sikkerhed som vilkår for at fortsætte arbejdet i henhold til  

 entreprisen.
Appellanten findes derfor at have været berettiget til at lade  

 arbejdet fuldføre for indstævntes regning, dog således at  

 han som anført af indstævnte skulle begrænse udgifterne  

 ved dækningsentreprisen mest muligt.
Idet det endvidere henses til, at  

 det ikke er dokumenteret, at der er nøje overensstemmelse mellem de  

 arbejder, der er udført. og de arbejder, som det påhvilede  

 indstævnte at udføre, og til den manglende dokumentation  

 vedrørende den post, der angår malerværkstedet, findes den  

 påståede erstatning på 479.281,30 kr.  

 skønsmæssigt at burde nedsættes med ca. en tredjedel.
Denne reduktion medfører, at ingen af parterne har noget krav mod  

 den anden part i de mellemværender, der er under påkendelse i  

 nærværende sag." Regionen havde ved den påklagede afgørelse ikke godkendt  

 fradrag for moms med 57.920 kr., idet der efter regionens opfattelse ikke var  

 tale om fradrag for tab på debitor, men om et pengekrav mellem A og C.
Regionen havde videre anført, at det var en forudsætning for  

 fradrag for tab på debitorer, at der var foretaget tilstrækkeligt  

 til fordringens inddrivelse.
I nærværende sag var der intet, der  

 tydede på, at beløbet var forsøgt inddrevet.
Regionens  

 begrundelse for pengekrav var, at A skulle betale sin gæld til  

 klageren, der til gengæld skulle betale et tilsvarende  

 erstatningsbeløb til A.
 Klagerens revisor havde over for Landsskatteretten nedlagt påstand  

 om, at der skulle godkendes fradrag for tab på debitor med de 57.920  

 kr.
Der var til støtte herfor gjort gældende, at klageren havde  

 tabt et beløb på 319.147 kr. incl. moms.
Da klageren aldrig  

 havde modtaget betaling ifølge den udstedte faktura, og da han ved  

 fakturaens udskrivning havde afregnet salgsmomsen, fandt han, at den  

 afregnede moms skulle refunderes.
Det var videre anført, at i henhold til Østre landsrets dom  

 af 30. marts 1998 var C dømt til at betale de af klageren udstedte  

 fakturaer.
Da klageren således kun var dømt til at betale en  

 tilsvarende erstatning, hvori der ikke var indeholdt moms, tilkendegav dette  

 klart, at der var forskel på de to beløb, hvorfor den af  

 klageren indbetalte moms skulle refunderes.
 Det var videre fra revisoren understreget, at ifølge dommen var de  

 omtalte fakturaer udstedt på grundlag af et allerede udført  

 arbejde, mens den pågældende erstatning, der blev krævet  

 til gengæld, var for et yderligere arbejde, der skulle udføres  

 af klageren for C, men som ikke blev igangsat netop på grund af  

 manglende indbetalinger fra C.
Landsskatteretten bemærkede, at klagerens krav på C ved  

 Østre landsrets dom af 30. marts 1998 måtte anses for modregnet  

 i C's tilsvarende erstatningskrav mod klageren.
Idet modregning skulle  

 sidestilles med betaling, havde klageren således modtaget betaling for  

 de omhandlede fakturabeløb incl. moms.
 Retten fandt således ikke, at klageren havde konstateret et tab  

 på uerholdelige fordringer vedrørende leverede varer og ydelser,  

 jf. momslovens § 27, stk. 6, hvorfor der følgelig ikke kunne godkendes  

 fradrag for momsen deraf.
Det beløb, som klageren ved landsretsdommen blev anset for  

 erstatningsansvarlig for, indeholdt efter det foreliggende ikke moms, idet C  

 havde afløftet momsen af de omkostninger, der indgik i  

 erstatningsopgørelsen.
Der henvistes herved til Momsvejledningen 1997  

 J. 5.1.2.3. Klageren var derfor ikke berettiget til fradrag for moms i  

 forbindelse med betalingen af denne erstatning.
 Den påklagede afgørelse blev stadfæstet.
