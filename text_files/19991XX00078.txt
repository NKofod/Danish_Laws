Skriftlig fremsættelse (27. oktober  

 1999) Erhvervsministeren (Pia Gjellerup) :
 Herved tillader jeg mig for Folketinget at  

 fremsætte:
Forslag til lov om visse betalingsmidler (Lovforslag nr.
L 63).
Lovforslaget er resultatet af det udvalgsarbejde, der har  

 været med en revision af betalingskortloven.
Betalingskortloven har  

 været gældende siden 1984. Erfaringerne med betalingskortloven  

 har generelt været gode, og det er derfor også regeringens  

 opfattelse, at der fortsat skal være en regulering på  

 området for betalingsmidler.
De erfaringer, der er indhentet gennem  

 årene, den øgede globalisering, den teknologiske udvikling samt  

 borgernes øgede kendskab til og brug af nye betalingsformer og  

 informationsteknologi tilsiger dog en modernisering og forenkling af  

 loven.
Hovedformålet med lovforslaget er Hensigten med lovforslaget er at give  

 både udstederne, betalingsmodtagerne (forretningerne) og brugerne et  

 stærkt incitament til at gøre betalingssystemerne så  

 velfungerende og sikre, at risikoen for driftsforstyrrelser og misbrug bliver  

 mindst mulig.
Dette sker især ved Forslaget omfatter betalingsmidler som fx betalingskort,  

 homebankingsystemer, systemer til betaling over Internettet mv.
Også  

 forudbetalte betalingsmidler og elektroniske penge er omfattet.
Forudbetalte  

 betalingsmidler   som fx trafikkort, telefonkort og Danmønt   er  

 allerede omfattet af den gældende betalingskortlov, og regeringen  

 finder ingen grund til at indsnævre den reviderede lovs  

 anvendelsesområde.
 Lovforslaget indebærer en forenkling af den  

 eksisterende betalingskortlov.
I lovforslaget er der lagt vægt på, at der  

 sker en afvejning mellem den teknologiske udvikling, erhvervs- og  

 samfundsinteresser samt behovet for forbrugerbeskyttelse.
Forslaget fokuserer  

 på de regler, som er vigtige for forbrugerne og for deres beskyttelse  

 ved brug af betalingsmidler.
Samtidig imødekommer forslaget  

 virksomhederne på de områder, hvor hensynet til virksomhedens  

 produktudvikling og konkurrenceevne vejer tungest.
Lovforslaget indebærer, Virksomhedernes indbyrdes konkurrence om kunderne og  

 virksomhedernes ønske om tilfredse kunder betyder, at virksomhederne i  

 vidt omfang af egen drift vil imødekomme forbrugernes ønsker  

 på disse områder.
Samtidig vil virksomhederne fortsat være  

 underkastet lovens generalklausul og markedsføringslovens krav om  

 overholdelse af god markedsføringsskik, hvorfor der fortsat vil  

 være mulighed for at gribe ind i tilfælde, hvor virksomhederne  

 handler utilbørligt.
Også lovforslagets anmeldelsesregler indbærer  

 en administrativ lettelse for virksomhederne.
Der skal fortsat ske anmeldelse  

 af betalingssystemer til Forbrugerombudsmanden, men der skal ikke  

 længere laves en særlig beskrivelse af betalingssystemet.
Lovforslagets registerregler er mere præcise i deres  

 regulering end reglerne i betalingskortloven.
Sådanne regler er  

 nødvendige for at sikre, at der ikke laves personprofiler af brugerne  

 på baggrund af registreringer om, hvor eller til hvad brugeren har  

 anvendt sit betalingsmiddel.
Sådanne personprofiler vil kunne anvendes  

 til markedsføring eller videregives til andre erhvervsdrivende, og det  

 er ikke ønskeligt, at brugernes adfærd og præferencer kan  

 kortlægges af de erhvervsdrivende, når brugerne betaler med et  

 betalingsmiddel.
Som noget nyt indeholder lovforslaget en ret for brugeren  

 til at få refunderet en eventuel restværdi på et  

 forudbetalt betalingsmiddel, når betalingsmidlets gyldighedsperiode er  

 udløbet.
Det forudsættes dog, at brugeren fremsætter sit  

 krav senest 1 år efter periodens udløb.
Som kompensation for de  

 administrative byrder, som denne ret medfører for udstederen af  

 betalingsmidlet, giver lovforslaget mulighed for at opkræve et vist  

 gebyr for refusionen.
 En sådan regel har vist sig nødvendig, da det  

 ikke har været muligt med markedsføringsloven og  

 betalingskortlovens generalklausul at sikre brugernes ret til refusion.
Lovforslaget beskytter   ligesom den eksisterende  

 betalingskortlov   foruden forbrugerne også i visse situationer de  

 betalingsmodtagere, som modtager betalinger med betalingsmidler omfattet af  

 forslaget.
Forretningerne er således beskyttet mod urimelig  

 adfærd fra udsteders side, ligesom forretningerne som hovedregel er  

 sikret en mulighed for til enhver tid at kunne opsige en aftale med udsteder  

 om tilslutning til et betalingssystem.
Ligeledes opretholdes de  

 gældende regler, som begrænser udstedernes mulighed for at  

 opkræve gebyrer af betalingsmodtagere, når en bruger anvender sit  

 betalingsmiddel hos betalingsmodtageren.
Disse regler blev vedtaget af  

 Folketinget i april i år.
Derimod er betalingsmodtagerne ikke  

 længere omfattet af lovens frivillighedsprincip, idet der ikke er behov  

 for at opretholde et generelt frivillighedsprincip mellem forskellige  

 erhvervsdrivende.
De generelle regler, herunder aftaleloven og  

 konkurrenceloven, samt de nævnte særregler, som efter  

 lovforslaget stadig vil beskytte betalingsmodtagerne, skønnes  

 således at give betalingsmodtagerne den fornødne retsstilling  

 over for udstederne af betalingsmidlerne.
 Idet jeg i øvrigt henviser til lovforslagets  

 bemærkninger, skal jeg anbefale forslaget til Folketingets velvillige  

 behandling.
