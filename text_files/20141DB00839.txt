Betænkning afgivet af Kommunaludvalget den 21. april 2015 Betænkning over Forslag til folketingsbeslutning om fritagelse for digital selvbetjening [af Stine Brix (EL) m.fl.]:
1. Udvalgsarbejdet Beslutningsforslaget blev fremsat den 6. februar 2015 og var til 1. behandling den 7. april 2015. Beslutningsforslaget blev efter 1. behandling henvist til behandling i Kommunaludvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et flertal i udvalget (udvalget med undtagelse af DF og EL) indstiller beslutningsforslaget til forkastelse.
Venstres medlemmer af udvalget bemærker, at partiet har den holdning, at overgangen til digital selvbetjening skal være glidende, og at man skal passe på, at man ikke løber så hurtigt, at visse dele af befolkningen bliver sat af.
For nogle personer vil det være nødvendigt helt at fritage dem fra digital selvbetjening, men det må efter partiets mening komme an på en konkret vurdering fra gang til gang af borgerens mulighed for at anvende den digitale selvbetjeningsløsning.
Venstre mener også, at det i dag er muligt at lade borgere blive fritaget for digital post uden nogen tidsmæssig begrænsning, f.eks. hvis borgeren er dement.
Derfor er der efter Venstres opfattelse ikke behov for ændringer i de eksisterende regler.
Venstre støtter ikke beslutningsforslaget.
 Et mindretal i udvalget (DF og EL) indstiller beslutningsforslaget til vedtagelse uændret.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Simon Kollerup (S) Annette Lind (S) Jan Johansen (S) Thomas Jensen (S) Anne Sina (S) Torben Hansen (S) Rasmus Prehn (S) Liv Holm Andersen (RV) Helle Løvgreen Mølvig (RV) fmd.
Helge Vagn Jacobsen (RV) Pernille Vigsø Bagge (SF) Lisbeth Bech Poulsen (SF) Lars Dohn (EL) Rosa Lund (EL) Finn Sørensen (EL) Erling Bonnesen (V) Michael Aastrup Jensen (V) Martin Geertsen (V) Jacob Jensen (V) Jan E.
Jørgensen (V) Sophie Løhde (V) Finn Thranum (V) Hans Christian Thoning (V) Morten Marinus (DF) Mikkel Dencker (DF) Dennis Flydtkjær (DF) Mette Hjermind Dencker (DF) Ole Birk Olesen (LA) Mike Legarth (KF) nfmd.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
