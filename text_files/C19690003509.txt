 (Til de skattelignende myndigheder).
Hermed følger eksemplarer af lov nr. 36 af 20. februar 1969 om  

 investeringsfradrag i egnsudviklingsområder.
Med hensyn til praktiseringen af  

 lovens bestemmelser skal man meddele følgende:
 1. Loven giver ret til et skattemæssigt fradrag for  

 skattepligtige, der opfører, ombygger eller forbedrer erhvervsbygninger i  

 følgende amter:
Thisted amt, Hjørring amt, Ålborg amt, Tønder amt og Bornholms amt.
Efter lovens § 1, stk. 1, gælder ordningen for erhvervsbyggeri m.v. i  

 disse amter, således som de er afgrænset ved lovens ikrafttræden.
Selv om det  

 fremsatte forslag til lov om ændring af lov om revision af den kommunale  

 inddeling fører til en ændring af de amtskommunale grænser, vil det altså  

 ikke få betydning for investeringsfradragsordningen.
2. Efter lovens § 1, stk. 2, gælder  

 investeringsfradragsordningen for opførelse, ombygning eller forbedring af  

 bygninger, hvorpå der kan afskrives efter lov om skattemæssige afskrivninger  

 m.v.
Med hensyn til afgrænsningen af de afskrivningsberettigede bygninger  

 henvises til skattedepartementets cirkulære nr. 167 af 9. juli 1968 om  

 ændringer i afskrivningsloven.
 Det bemærkes, at ordningen også omfatter udgravninger, veje, gårdspladser,  

 parkeringspladser, hegn og lignende, der har en sådan tilknytning til en  

 afskrivningsberettiget bygning, at der kan afskrives på dem efter  

 afskrivningslovens § 18, stk. 1, litra c, 2. pkt.
 Investeringsfradragsordningen gælder også for ombygning af bygninger, der  

 ikke hidtil har været afskrivningsberettigede, når ombygningen er fuldført  

 inden for det tidsrum, der omtales i punkt 3 nedenfor, og bygningen inden for  

 dette tidsrum er taget i brug til et formål, der giver ret til skattemæssige  

 afskrivninger.
 3. I tidsmæssig henseende er ordningen begrænset til  

 byggeri m.v., der fuldføres og tages i brug til et afskrivningsberettiget  

 formål i tiden 1. oktober 1968 til 31. december 1970.
4. Efter lovens § 2, stk. 1, kan den skattepligtige  

 ved opgørelsen af den skattepligtige indkomst for hvert af indkomstårene  

 1970, 1971, 1972 og 1973 foretage investeringsfradrag med 5 pct. af  

 anskaffelsessummen for bygningen og de særlige installationer i denne eller  

 af ombygnings- eller forbedringsudgiften.
Det er dog en betingelse, at  

 bygningen ved indkomstårets udgang tilhører den skattepligtige og bruges til  

 et formål, der giver ret til skattemæssige afskrivninger.
Sælger den  

 skattepligtige f.eks. bygningen i 1972, får han således kun ret til  

 investeringsfradrag i indkomstårene 1970 og 1971, altså med i alt 10 pct.
5. Den anskaffelsessum eller den ombygnings- eller  

 forbedringsudgift, hvoraf investeringsfradraget beregnes, skal efter lovens §  

 2, stk. 2, opgøres efter afskrivningslovens regler.
Er der ydet  

 investeringstilskud efter egnsudviklingslovens § 11, skal anskaffelsessummen  

 dog nedsættes efter de regler, der omtales i punkt 6 nedenfor.
Det bemærkes, at det i afskrivningslovens § 29B er bestemt, at  

 prioteringsomkostninger - herunder kurstab - samt udgift til erhvervelse af  

 byggegrund ikke kan henregnes til anskaffelsessummen eller til  

 forbedringsudgifter m.v.
Sådanne udgifter kan derfor heller ikke henregnes  

 til den anskaffelsessum, hvoraf der kan beregnes investeringsfradrag.
Er kun en del af bygningen afskrivningsberettiget, bestemmes det i  

 investeringsfradragslovens § 2, stk. 2, 2. pkt., at afskrivningslovens § 20  

 skal finde tilsvarende anvendelse.
Det betyder, at der kun kan beregnes  

 investeringsfradrag af den del af anskaffelsessummen, der forholdsmæssigt  

 svarer til etagearealet i den afskrivningsberettigede del af bygningen.  

 Anvendes under 30 pct. af etagearealet til et formål, der giver ret til  

 afskrivning, kan der kun foretages investeringsfradrag, såfremt det absolut  

 set drejer sig om mindst 300 kvardratmeter.
 Selv om den skattepligtige anvender investeringsfondshenlæggelser til  

 forlods afskrivning på bygningen, medfører det ikke nogen nedsættelse af den  

 anskaffelsessum, hvoraf investeringsfradraget beregnes.
6. Den anskaffelsessum, hvoraf investeringsfradraget  

 beregnes, skal efter lovens § 2, stk. 3, nedsættes, såfremt der er ydet  

 investeringstilskud efter egnsudviklingslovens § 11. Denne bestemmelse er  

 trykt som bilag til dette cirkulære.
Nedsættelsen skal udgøre den del af  

 tilskuddet, der vedrører bygningen, de særlige installationer og  

 byggegrunden.
Er investeringstilskuddet ikke opgjort endeligt, beregnes  

 nedsættelsen foreløbig på grundlag af det tilskud, hvorom der er givet den  

 skattepligtige tilsagn.
Skatteansættelsen må så reguleres, når det endelige  

 tilskudsbeløb er opgjort.
Det er aftalt med egnsudviklingsdirektoratet, at direktoratet vil  

 underrette de skattelignende myndigheder om investeringstilskud, som ydes til  

 erhvervsbyggeri, der omfattes af loven om investeringsfradrag i  

 egnsudviklingsområder.
Egnsudviklingsdirektoratet vil herunder give oplysning  

 om, hvor stor en del af tilskuddet der vedrører bygningen, de særlige  

 installationer og byggegrunden.
 7. Efter lovens § 2, stk. 4, kan der kun beregnes  

 investeringsfradrag af det beløb, hvormed anskaffelsessummen m.v., efter  

 eventuelt fradrag for investeringstilskud, overstiger 50.000 kr.
 Efter § 2, stk. 5, kan den skattepligtige kun foretage  

 investeringsfradrag, såfremt det årlige fradragsbeløb, der opgøres efter de  

 ovennævnte regler, er 100 kr. eller derover.
 8. Anvendelsen af de foran omtalte regler belyses  

 nedenfor i 2 eksempler.
 Eksempel 1.
 Eksempel 2.
Hans P.
Gøtrik.
/Chr.
Vinten.
 Bilag.
 Uddrag (§ 6, stk. 1 og 2, og § 11) af lov om egnsudvikling, jfr.  

 lovbekendtgørelse nr. 56 af 25. februar 1969.
