Ankestyrelsens principafgørelse 164-09 om fleksjob - deltid - fuldtid - samlivsophør Resume:
En kvinde havde ret til fleksjob på fuld tid, selv om hun tidligere havde arbejdet på deltid.
Hun havde forud for bevilling af fleksjob ophævet samlivet med sin ægtefælle og havde derfor ret til fleksjob på fuld tid.
 Derkunne ikkestilles krav om, at samlivsophævelsen skulle være sket efter bevilling af fleksjob.
 Love:
Lov om aktiv socialpolitik - lovbekendtgørelse nr. 1460 af 12. december 2007 - § 72, stk. 6, jf. stk. 3 Sagsfremstilling:
 Kommunen traf afgørelse om, at en kvinde havde ret til fleksjob på deltid efter § 72, stk. 3, i lov om en aktiv beskæftigelsesindsats.
 Kommunen fandt ikke, at kvinden var omfattet af målgruppen i§ 72, stk. 6, i lov om en aktiv beskæftigelsesindsats, idet hendes samlivsophør var indtruffet, før hun fik bevilget fleksjob.
 Det fremgik af sagen, at det den 30. september 2007 blevregistreret, atkvinden flyttede til anden bopæl, og at hun blev skilt den 8. november 2007. Kommunen traf afgørelse den 29. november 2007 om, athun var berettiget til fleksjob.
 Kvinden klagede til beskæftigelsesankenævnet, idet hun ønskede fleksjob på fuld tid.
 Beskæftigelsesankenævnet fandt, atkvinden havde ret til fleksjob på fuld tid, jf. § 72, stk. 6 i lov om en aktiv beskæftigelsesindsats.
Kommunen klagede til Ankestyrelsen, og anførte bl.a. til støtte for påstanden om, at kvinden ikke var berettiget til fleksjob på fuld tid, at der skulle lægges afgørende vægt på, at samlivsophøret/skilsmissen var en realitet, før fleksjobbet blev bevilget.
Der henvistes til ordlyden i § 72, stk. 6,ilov om en aktiv beskæftigelsesindsats,hvoraf det fremgår, at personer, der er omfattet af stk. 3, endvidere har ret til et tilbud om fleksjob på fuld tid, hvis personen kommer ud for samlivsophør.
Kommunen fandt, at dette i relation til§ 72, stk. 1,måtte relatere sig til tiden efter bevilling af fleksjob.
 Sagen blev behandlet i principielt møde med henblik på at afklare betydningen af, hvornår samlivsophævelsenvar sket, jf. § 72, stk. 6, jf. stk. 3, i lov om en aktiv beskæftigelsesindsats.
Af lovens § 72, stk. 3 fremgår det bl.a., at kommunen skal give tilbud om fleksjob på deltid, hvis den seneste ordinære beskæftigelse forud for visitationen til fleksjob var deltidsbeskæftigelse.
Af lovens § 72, stk. 6, fremgår det, at personer, der er omfattet af stk. 3, endvidere har ret til tilbud om fleksjob på fuld tid, hvis personen kommer ud for samlivsophør eller andre ændringer i sine personlige forhold.
 Afgørelse:
 Kvinden havde ret til fleksjob på fuld tid.
 Det var Ankestyrelsens Beskæftigelsesudvalgs opfattelse, at der ikke var grundlag for at fortolke§ 72, stk. 6, i lov om en aktiv beskæftigelsesindsatssåledes, at bestemmelsen alene gav ret til fleksjob, hvis et samlivsophør eller andre ændringer i ansøgerens personlige forhold tidsmæssigt lå efter afgørelsen om bevilling af fleksjob.
Der blev herved lagt vægt på bemærkningerne til lov nr. 565 af 9. juni 2006, hvor lov om en aktiv beskæftigelsesindsats blev ændret, således at der ikke kun var mulighed for fleksjob på fuld tid, men også mulighed for fleksjob på deltid.
Det fremgik heraf, at baggrunden for lovændringen var, at deltidsansatte ved de hidtil gældende regler kunne få en utilsigtet indkomststigning.
 Beskæftigelsesudvalgetlagde yderligerevægt på, at kvindens samliv og ægteskab var ophørt i tidsmæssig sammenhæng med behandlingen af hendes sag om sygedagpenge og den efterfølgende visitation til fleksjob.
 Ankestyrelsens Beskæftigelsesudvalg kom således til samme resultat som beskæftigelsesankenævnet.
