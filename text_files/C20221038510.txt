Cirkulæreskrivelse om udskydelse af grundbudget 2023 1. Indledning Som følge af fremsættelse af forslag til midlertidig bevillingslov d. 19.12.2022 vurderes det, at det ikke vil være muligt for departementet og andre virksomheder, som er defineret i § 3, stk. 1, i bekendtgørelse nr. 116 af 19. februar 2018 om statens regnskabsvæsen mv., at færdiggøre grundbudget 2023 inden for gældende frist.
2. Anvendelsesområde Dispensationen gælder for cirkulærets anvendelsesområde, departementet og andre virksomheder, som er defineret i § 3, stk. 1, i bekendtgørelse nr. 116 af 19. februar 2018 om statens regnskabsvæsen mv.
3. Udskydelse af frist På denne baggrund udskydes fristen for grundbudget 2023 fra CIR1H nr. 9160 af 14/12/2021 § 3. stk. 7. Grundbudgettet skal færdiggøres og godkendes af departementet inden finansårets begyndelse.
En ny frist for godkendelse af grundbudgettet vil blive udmeldt på et senere tidspunkt.
