 Ved lov nr. 256 af 25. april 199o om ændring af lov om social bistand blev  

 der indført mulighed for ydelse af plejevederlag mv. til personer, som passer  

 en nærtstående, der ønsker at dø i eget hjem.
 Loven, der trådte i kraft den 1. juli 199o, er optrykt som bilag til dette  

 cirkulære.
 Af bemærkningerne til lovforslaget fremgår bl.a. følgende:
»Lovforslaget indeholder ikke regler om adgang til orlov.
Som det  

 fremgår af bemærkningerne til ændringsforslag nr. 3 til beslutningsforslaget,  

 skal adgangen til orlov bero på aftale mellem arbejdsgiveren og den ansatte.  

 Det er imidlertid forudsat, at de offentlige arbejdsgivere efterlever  

 intentionerne og bevilger orlov.« Finansministeriet henstiller, at der i det fornødne omfang ydes  

 tjenestefrihed uden løn eller nedsat arbejdstid efter gældende regler til  

 ovennævnte formål.
 Endvidere fremgår følgende af bemærkningerne til lovforslaget:
»Da der ikke optjenes feriepenge under fravær fra arbejde, ydes der  

 ifølge forslaget et tillæg til plejevederlaget.
Dette tillæg beregnes som  

 12,5 pct. af plejevederlaget og svarer til, hvad pågældende ville have  

 optjent i feriegodtgørelse, hvis der havde været tale om et  

 ansættelsesforhold.
Tillægget er imidlertid ikke feriepenge i ferielovens  

 forstand.
Beløbet kan derfor udbetales til den pågældende til fri rådighed  

 ved plejeforholdets ophør.« Modregning af tillægget på de 12,5 pct. af plejevederlaget kan derfor ikke  

 finde sted i noget tilfælde.
 Dette cirkulære har virkning for tjenestefrihed uden løn eller nedsat  

 arbejdstid, der er påbegyndt den 1. juli 199o eller påbegyndes senere.
Finansministeriet Administrations- og Personaledepartementet den 2o. juli 199o P.
M.
V.
E.
B.
Inge Pridal Bilag 1 Lov nr. 256 af 25. april 1990 om ændring af lov om social bistand (Indførelse af plejevederlag m.v. ved pasning af døende) (Udelades her) (* 1) Udsendt som APD. nr. 102/90.
