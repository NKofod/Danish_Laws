Kendelse fra Pressenævnet i sag nr.  

 137/1999 En mand [K] har ved skrivelse af 2. november 1999 anmodet  

 om genoptagelse af hans tidligere over Ekstra Bladet indgivne klage, jf.  

 kendelse af 17. december 1997.
 Klageren har henvist til, at det den 29. oktober 1999 blev  

 meddelt, at hans svigerdatter, [A], er pure frikendt i Plejebo-skandalen.  

 Klageren har endvidere henvist til, at han på denne baggrund vil  

 gøre indsigelse mod teksten "Massedrab" ovenover billedet af hans  

 ejendom bragt i Ekstra Bladet den 22. oktober 1997, idet han mener at god  

 presseskik er tilsidesat.
 I den nævnte kendelse fra den 17. december 1997  

 udtalte Pressenævnet:
 "Det fremgår, at plejehjemmet anvendte klageren som  

 bedemand, og at denne forretningsforbindelse først blev bragt i stand,  

 efter at klagerens svigerdatter var blevet ansat på plejehjemmet.
 3 medlemmer   Axel Kierkegaard, Tage Clausen og Ole Askvig  

   finder på denne baggrund ikke grundlag for at udtale kritik af  

 bladet.
1 medlem   Finn Rowold   finder, at det viste billede af  

 klagerens forretning i Roskilde medfører, at klageren i unødigt  

 omfang kan identificeres.
Dette er i strid med god presseskik.
 I overensstemmelse med stemmeflertallet udtaler  

 Pressenævnet ikke kritik af bladet".
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Ole Askvig.
 Pressenævnet udtaler:
 Efter § 14, stk. 1, i bekendtgørelse nr. 86 af 9.  

 februar 1998 om forretningsorden for Pressenævnet træffer de  

 nævnsmedlemmer, der har afgjort en sag, også afgørelse  

 vedrørende spørgsmål om eventuel genoptagelse af  

 sagen.
Efter Medieansvarslovens § 34, stk. 2, er klagefristen 4  

 uger efter offentliggørelsen i mediet.
Genoptagelse af en afgjort  

 klagesag forudsætter, at de forhold, der henvises til som begrundelse  

 for anmodningen, forelå på det tidspunkt, da mediet bragte den  

 artikel, der klages over.
Da den oplysning, som klager har henvist til i sin  

 anmodning   at hans svigerdatter er blevet frikendt   ikke forelå  

 på daværende tidspunkt, kan anmodningen ikke efterkommes.
 Henvisningen til billedteksten, bragt i bladet den 22.  

 oktober 1997, kan ej heller begrunde sagens genoptagelse, jf.  

 Medieansvarslovens § 34, stk. 2.
 Afsagt den 6. december 1999.
