I medfør af § 3, stk. 3, i lov om socialforskningsinstituttet (lovbekendtgørelse nr. 258 af 25. maj 1984) fastsættes:
§ 1 Bestyrelsen består af 1 formand og 4 medlemmer.
Formanden, der skal være  

 en erfaren forsker inden for det samfundsvidenskabelige område, udpeges af  

 socialministeren. 1 medlem udpeges af Statens samfundsvidenskabelige  

 Forskningsråd, 1 af socialministeren, 1 af arbejdsministeren og 1 i  

 fællesskab af Kommunernes Landsforening, Amtsrådsforeningen i Danmark,  

 Københavns kommune og Frederiksberg kommune.
Stk. 2.  Formanden og medlemmerne beskikkes af  

 socialministeren for 4 år.
Ved første beskikkelse af bestyrelsesmedlemmer  

 beskikkes medlemmerne udpeget af Statens samfundsvidenskabelige Forskningsråd  

 og socialministeren dog for 2 år.
Genbeskikkelse kan finde sted een gang.
 Stk. 3.  Instituttets direktør deltager uden stemmeret i  

 bestyrelsens møder for at kunne bidrage til bestyrelsens virksomhed med sin  

 erfaring og ekspertise.
Stk. 4.  Medlemmet udpeget af socialministeren fungerer  

 som bestyrelsens næstformand.
Bestyrelsen kan vælge en eller flere sekretærer  

 blandt socialforskningsinstituttets medarbejdere.
§ 2 Udgifterne ved bestyrelsens virksomhed afholdes af  

 socialforskningsinstituttet.
 Stk. 2.  Formanden og eventuelt medlemmerne vederlægges  

 efter de til enhver tid gældende regler herom.
 Stk. 3.  Formanden og medlemmerne modtager - efter de  

 for statens tjenestemænd gældende regler (højeste sats) - godtgørelse for  

 rejse- og opholdsudgifter i forbindelse med varetagelsen af  

 bestyrelsesarbejdet.
§ 3 Bestyrelsen afholder møde så ofte, formanden skønner det nødvendigt, eller  

 når mindst 2 af bestyrelsens medlemmer fremsætter ønske herom.
Bestyrelsens  

 møder er ikke offentlige.
Bestyrelsen kan tilkalde særligt sagkyndige.
 Stk. 2.  Formanden tilrettelægger bestyrelsens arbejde  

 og leder bestyrelsens møder.
Stk. 3.  Bestyrelsen er beslutningsdygtig, når formanden  

 og mindst 2 medlemmer er til stede.
Beslutninger træffes ved simpel  

 stemmeflerhed.
I tilfælde af stemmelighed gør formandens stemme udslaget.
 Stk. 4.  Ved formandens forfald træder næstformanden i  

 formandens sted og overtager dennes beføjelser efter stk. 1-3.
§ 4 Bestyrelsen har den overordnede faglige og administrative ledelse af  

 instituttet.
Det påhviler herunder bestyrelsen Stk. 2.  Om nedsættelse af et eller flere rådgivende  

 forskningsudvalg, jfr. stk. 1, nr. 3, gælder følgende: Et forskningsudvalg  

 kan udover repræsentation fra instituttet bestå af medlemmer udpeget af  

 statens forskningsråd, de berørte ministerier og styrelser, de kommunale  

 myndigheder og organisationer, arbejdsmarkedets parter, pensionist- og  

 invalideorganisationer og andre organisationer samt andre interessenter,  

 herunder forskningskyndige medlemmer.
Medlemmerne beskikkes af bestyrelsen  

 for 4 år.
Formanden udpeges af bestyrelsen efter forslag fra  

 forskningsudvalget.
Et forskningsudvalgs rådgivning er rettet til  

 instituttet, men bestyrelsen modtager referat af forskningsudvalgets møder.
Stk. 3.  Med hensyn til de i stk. 1, nr. 4, nævnte  

 procedurer for ansættelse, bedømmelse og afskedigelse af medarbejdere  

 forudsættes det, at der for så vidt angår forskere tilvejebringes en rimelig  

 overensstemmelse med andre forskningsinstitutter, hvor der bl.a.  

 almindeligvis bruges fagligt sagkyndige bedømmelsesudvalg.
Fast ansættelse  

 bør fortrinsvis ske efter en vis prøvetid, hvorefter et bedømmelsesudvalg  

 vurderer pågældende.
§ 5 Bestyrelsen har over for socialministeren det overordnede bevillings- og  

 regnskabsmæssige ansvar for instituttet.
Bestyrelsen bistår socialministeren  

 med udarbejdelse af bidrag til bevillingslov.
§ 6 Bestyrelsen bistår socialministeren med udarbejdelse af indstilling om  

 ansættelse og afskedigelse af tjenestemænd med kongelig udnævnelse.
§ 7 Vedtægterne træder i kraft på udstedelsesdagen.
