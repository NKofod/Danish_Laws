INDHOLDSFORTEGNELSE Kapitel 1. Indledning 1.De gældende regler 2. De nye regler Kapitel 2.Nyordningen i hovedtræk 1. Indledning 2. Miljøbeskyttelseslovens kapitel 3 3. Miljøbeskyttelseslovens kapitel 4 4. Spildevandsbekendtgørelsen 5. Ekspropriation 6. Tilsyn og kontrol Kapitel 3. Beskyttelse af vandforsyningsinteresser 1. Indledning 2. Miljøbeskyttelseslovens § 11, stk. 1.
 3. Miljøbeskyttelseslovens § 11, stk. 2.
4. Olietankbekendtgørelsen 5.Nedsivningsbekendtgørelsen 6. Samletanksbekendtgørelsen 7. Udledning af spildevand på jorden Kapitel 4. Beskyttelse af overfladevand I.
Generelt om spildevandsafledning til vandløb, søer eller havet 1. Indledning 2. Miljøbeskyttelseslovens § 18 3. Vejledende bestemmelser for udledning af spildevand II Spildevandsbekendtgørelsen A.
Bekendtgørelsens område, definitioner m.v.
B.
Kompetencefordelingen for så vidt angår tilladelse til  

 spildevandsudledning til vandløb, søer eller havet eller tilslutning til  

 fælles spildevandsanlæg 1. Kommunalbestyrelsens kompetence 2. Kommunalbestyrelsens udvidede kompetence, når der  

 er en godkendt spildevandsplan 3. Amtsrådets almindelige kompetence C.
Kommunale spildevandsplaner 1. Indledning 2. Recipientkvalitetsplanlægningen 3. Spildevandsplaner 4. Kloakdispositionplaner/spildevandsplaner 5. Generelt om planens indhold 6. Forholdet til den fysiske planlægning 7. Spildevandsbortskaffelsen i kommunen 8. Spildevandsrensningen 9. Forholdene i recipienten 10. Valg af recipient 11. Slambehandling 12. Offentlige/private spildevandsanlæg 13. Betalingsspørgsmålet 14. Ekspropriationsoplysninger 15. Revision af planen 16.Generelt om sagsbehandlingen D Sagsbehandlingsregler, projektoplysning og vilkår for  

 udledningstilladelser 1. Indledning 2. Bekendtgørelsens sagsbehandlingsregler 3. Generelt om projektoplysninger 4.Offentlige spildevandsprojekter 5. Igangsætning af planlagte, offentlige  

 spildevandsprojekter 6. Privatespildevandsanlæg for husspildevand 7. Særskilt udledning af industrispildevand 8. Kommunale industrivirksomheder 9. Tilslutninger til eksisterende anlæg 10. Vejafvanding 11. Vilkår E.
Udledning af spildevand på jorden F.
Almindelige regler Kapitel 5.Ekspropriation 1. Parterne 2. Panthaverne 3. Ekspropriationsbeslutningen 4. Landvæsensretternes kompetence,  

 erstatningsspørgsmål Kapitel 6. Tilsyn og kontrol 1. Kompetencen i tilsynsspørgsmål 2. Tilsynet med spildevandsanlæg og udledninger 3. Tilsynet med recipienterne 4. Samarbejdet med andre myndigheder 5. Vandløbsvedligeholdelse Kapitel 7. Samarbejde med embedslægeinstitutionerne, arbejdstilsynet og  

 fiskerikontrollen 1. Embedslægeinstitutionerne 2. Arbejdstilsynet 3. Fiskerikontrollen Kapitel 8. Klageregler 1. Klage over kommunalbestyrelsens afgørelser 2. Klage over amtsrådets afgørelser 3. Klage over miljøstyrelsens afgørelser Kapitel 9 Overgangsbestemmelser 1. Myndighederne 2. Regelgrundlaget 3. Projekter, godkendt før miljøbeskyttelseslovens  

 ikrafttræden 4. Miljøbeskyttelsslovens §§ 19 og 25,  

 spildevandsanlæg, der ikke fungerer forsvarligt Indledning.
 1. De gældende regler.
 Ved miljøministeriets bekendtgørelse nr.150 af 20.marts 1974, nr. 151 af  

 20.marts 1974 og nr. 152 af 20. marts 1974 er lov nr. 372 af juni 1973 om  

 miljøbeskyttelse, lov nr. 373 af 13.juni 1973 om ændring af lov om offentlige  

 veje samt lov nr. 374 af 13. juni 1973 om ændring af vandløbsloven sat i  

 kraft med virkning fra den 1.oktober 1974. De stadig gældende dele af  

 vandløbsloven og vandforsyningsloven findes optrykt som lovbekendtgørelser  

 nr. 523 og 524 af 26. september 1973.
De bestemmelser i Vandløbsloven og vandforsyningsloven, der er af  

 betydning for miljøbeskyttelsen, er hermed fra den 1.oktober 1974 overflyttet  

 til miljøbeskyttelsesloven.
Reglerne om forurening af grundvand og  

 overfladevand samt om tilsyn og kontrol med vandforurening er optaget  

 henholdsvis i lovens kapitel 3, 4 og 7.
 Samtidig er kompetencen til at træffe afgørelse i sager om forurening af  

 overfladevand og grundvand overflyttet fra sundhedskommissioner og  

 landvæsensretter til kommunalbestyrelser og amtsråd.
 En række ældre særlove for København ophæves, idet miljøbeskyttelsesloven  

 og de stadig gældende dele af vandløbsloven fra den 1. oktober 1974 også  

 omfatter denne kommune.
 Endelig er fra den 1. oktober 1974 følgende bekendtgørelser vedrørende  

 vandforureningsspørgsmål ophævet:
 Landbrugsministeriets bekendtgørelse nr. 252 af 4.juni 1970 om tilsyn med  

 vandløb og kontrol med forurening af vandområder.
 Indenrigsministeriets bekendtgørelse nr 67 af 26. februar 1970 om kontrol  

 med oplag af olie m.v. (olietankbekendtgørelsen).
 Indenrigsministerets bekendtgørelse nr. 98 af 20. marts 1970 om etablering  

 af nedsivningsanlæg, som ændret ved indenrigsministeriets bekendtgørelse nr.  

 329 af 6.juli 1971 (nedsivningsbekendtgørelsen).
 Ministeriet for forureningsbekæmpelses bekendtgørelse nr. 140 af 20. marts  

 1973 om etablering af nedgravede samletanke for husspildevand  

 (samletankbekendtgørelsen).
 De i de enkelte kommuner gældende sundhedsvedtægter.
 2. De nye regler.
 Til afløsning og supplering af de nævnte bekendtgørelser samt  

 sundhedsvedtægterne har miljøministeriet i medfør af miljøbeskyttelsesloven  

 udstedt de nedenfor angivne bekendtgørelser, der alle træder i kraft den  

 1.oktober 1974:
 Bekendtgørelse nr. 174 af 29. marts 1974 om behandling af sager om  

 tilførsel af spildevand til vandløb, søer eller havet  

 m.v.(spildevandsbekendtgørelsen).
 Bekendtgørelse nr. 177 af 29. marts 1974 om tilsyn med spildevandsanlæg og  

 med forurening af vandområder (tilsyndbekendtgørelsen).
 Bekendtgørelse nr. 175 af 29.marts 1974 om eksproprition til  

 spildevandsanlæg (ekspropriationsbekendtgørelsen).
 Bekendtgørelse nr. 171 af 29.marts 1974 om kontrol med oplag af olie  

 m.v.(olietankbekendtgørelsen).
 Bekendtgørelse nr. 172 af 29. marts 1974 om etablering af nedsivningsanlæg  

 (nedsivningsbekendtgørelsen).
 Bekendtgørelse nr. 173 af 29. marts 1974 om etablering af nedgravede  

 samletanke for husspildevand (samletankbekendtgørelsen).
 Bekendtgørelsen nr. 170 af 29. marts 1974 af reglement om miljøbeskyttelse  

 (reglementet).
 Nyordningen i hovedtræk.
 1. Indledning.
Som nævnt indebærer miljøbeskyttelseslovens ikrafttræden, at reglerne om  

 beskyttelse af grundvand og overfladevand mod forurening nu fra den 1.  

 oktober 1974 samles i en lov, der gælder for hele landet.
På grund af lovens  

 karakter af rammelov har det imidlertid været nødvendigt som et supplement  

 til lovens mere generelle bestemmelser at udstede de ovenfor i kapitel 1  

 nævnte bekendtgørelser med henblik på den nærmere tilrettelæggelse af den  

 fremtidige administration af sager på vandforureningsområdet.
 2. Miljøbeskyttelseslovens kapitel 3.
Ændringerne i bekendtgørelserne om etablering af nedsivningsanlæg, om  

 etablering af nedgravede samletanke for husspildevand samt om kontrol med  

 oplag olie m.v. indskrænker sig stort set til konsekvensændringer som følge  

 af sundhedskommissionernes ophævelse, idet kompetencen i disse sager nu  

 overføres til kommunalbestyrelserne.
Dette hænger sammen med, at reglerne i  

 miljøbeskyttelseslovens kapitel 3 om beskyttelse af vandforsyningsinteresser  

 svarer ret nøje til reglerne herom i kapitel 5 i den hidtil gældende  

 vandforsyningslov, jfr. i øvrigt nedenfor under kapitel 3 i nærværende  

 cirkulære.
3. Miljøbeskyttelseslovens kapitel 4 Miljøbeskyttelseslovens kapitel 4 om beskyttelse af overfladevand  

 indeholder derimod på en række punkter nye regler i forhold til de hidtil  

 gældende regler i vandløbsloven. Ændringerne i forhold til de hidtige regler  

 i vandløbsloven - specielt dennes kapitel II og kapitel XI - indebærer en  

 væsentlig indskrænkning af landvæsensretternes hidtidige kompetence.
I modsætning til den hidtil gældende vandløbslov forbyder  

 miljøbeskyttelseslovens § 17 generelt, at stoffer, der kan forurene vandet,  

 tilføres vandløb, søer eller havet.
Det bestemmes dog samtidig, jfr. § 17,  

 stk. 1,2.punktum, at der kan gives særlige tilladelser til, at spildevand  

 tilføres vandløb, søer eller havet.
Sådan tilladelse gives efter lovens § 18  

 af amtsrådet, men kan efter ministeriets bestemmelse i stedet gives af  

 kommunalbestyrelsen.
 Lovens § 21 pålægger kommunalbestyrelserne en forpligtelse til at  

 udarbejde planer for udbygning af spildevandsanlæg i kommunen  

 (spildevandsplaner).
Afgørelser om de nødvendige ekspropriationer til gennemførelse af  

 spildevandsanlæg henlægges efter lovens § 31 til kommunalbestyrelsen, uanset  

 om tilladelse til anlæggets etablering er meddelt af kommunalbestyrelsen  

 eller af amtsrådet.
Afgørelse om erstatning som følge af ekspropiationer i  

 medfør af § 31 afgøres i mangel af forlig som hidtil af landvæsensretten, i  

 København dog af en særlig taksationskommission, jfr. lovens§ 32. Det samme  

 gælder sager om erstatning for forurening af grundvandet eller af vandløb,  

 søer eller havet, hvis parterne er enige om, at sagen skal afgøres af  

 landvæsensretten, og ellers af de almindelige domstole, jfr. lovens § 86.
 4. Spildevandsbekendtgørelsen.
 Miljøministeriets bekendtgørelse nr. 174 af 29.marts 1974 om behandling af  

 sager om tilførsel af spildevand til vandløb, søer eller havet, m.v.  

 indeholder i første række regler om fordelingen af kompetencen i sådanne  

 sager mellem kommunalbestyrelser og amtsråd (hovedstadsrådet).  

 Bekendtgørelsen indeholder endvidere regler om indholdet af fremtidige  

 kommunale spildevandsplaner, disses tilvejebringelse m.v.samt en række  

 proceduremæssige regler om den fremtidige behandling af spildevandssager.
 Specielt med hensyn til bekendtgørelsens kompetenceregler bemærkes, at  

 disse er snævert knyttet til spørgsmålet om kommunernes udarbejdelse af  

 spildevandsplane i medfør af miljøbeskyttelseslovens § 21.
Efter bekendgørelsen er tilstedeværelsen af en godkendt spildevandsplan i  

 en række tilfælde afgørende for, om det er kommunalbestyrelsen eller  

 amtsrådet, der er kompetent til at meddele konkrete tilladelser til udledning  

 af spildevand.
På samme måde stiller spørgsmålet om, hvilken  

 offentlighedsprocedure der skal følges ved meddelelse af tilladelsen, sig  

 forskelligt, alt efter om der foreligger en godkendt plan eller ej.
Endelig  

 har man ved udformningen af disse regler - foruden til den stærkt varierende  

 karakter af spildevandsudledninger - også måttet tage hensyn til, at  

 kommunalbestyrelserne i praksis ofte selv står for anlæg og drift af fælles  

 spildevandsanlæg samt i en række tilfælde egentlige produktionsvirksomheder,  

 der omfattes af godkendelsesordningen (lovens kapitel 5).
 Der henvises i øvrigt til kapitel 4, II, nedenfor, hvori der foretages en  

 nærmere gennemgang af spildevandsbekendtgørelsen.
 5. Ekspropriation.
Som ovenfor nævnt vil afgørelser om ekspropriation til gennemførelse af  

 spildevandsanlæg fremtidigt skulle træffes af kommunalbestyrelserne i stedet  

 for som tidligere af landvæsensretterne.
Medens landvæsensretternes afgørelse  

 i disse spørgsmål har været baseret på reglerne i vandløbsloven, fastslår  

 miljøbeskyttelseslovens §§ 31 og 32, at en række bestemmelser i lov om  

 offentlige veje vedrørende fremgangsmåden, udstrækningen af en ekspropriation  

 samt en række erstatningsspørgsmål skal finde tilsvarende anvendelse i  

 forbindelse med fremtidige afgørelser om ekspropriation til gennemførelse af  

 spildevandsanlæg.
For Københavns kommune finder dog reglerne i Københavns  

 byggelov anvendelse på sådanne ekspropriationer.
For at lette kommunalbestyrelsernes fremtidige behandling af  

 ekspropriationssager vedrørende spildevandsanlæg har miljøministeriet efter  

 samråd med de kommunale organisationer udstedt bekendtgørelse nr.175 af  

 29.marts 1974 om ekspropriation til spildevandsanlæg.
Bekendtgørelsen  

 indeholder de nærmere retningslinier for behandlingen af  

 ekspropriationssager.
Bekendtgørelsen, der er udstedt i medfør af  

 miljøbeskyttelseslovens § 20, svarer i sit indhold i alt væsentligt til de i  

 miljøbeskyttelseslovens §§ 31 og 32 angivne bestemmelser i lov om offentlige  

 veje.
Bekendtgørelsen er i øvrigt på de fleste punkter identisk med den  

 tilsvarende bekendtgørelse nr. 181 af 29.marts 1974 om ekspropriation til  

 vandforsyningsanlæg, som er udstedt i medfør af vandforsyningsloven.
 6. Tilsyn og kontrol.
Reglerne om tilsyn med forurenende virksomhed er nu samlet i  

 miljøbeskyttelseslovens kapitel 7. Lovens § 56 bemyndiger miljøministeren til  

 at fastsætte nærmere regler om den samlede tilsyns- og kontrolvirksomhed på  

 forureningsområdet.
Sådanne regler er nu, for så vidt angår  

 spildevandsområdet, fastsat i bekendtgørelse nr. 177 af 29.marts 1974 om  

 tilsyn med spildevandsanlæg og med forurening af vandområder.
Denne  

 bekendtgørelse afløser landbrugsministeriets bekendtgørelse nr. 252 af 4.  

 juni 1970 om tilsyn med vandløb og kontrol med forurening af vandområder.
Efter tilsynsbekendtgørelsen samles det fremtidige tilsyn med  

 vandforureningen fra private virksomheder og anlæg m.v., herunder de i  

 miljøbeskyttelseslovens kapitel 5 omhandlede virksomheder, nu i  

 overensstemmelse med lovens §§ 48 og 49 hos kommunalbestyrelsen.
Ligeledes i  

 overensstemmelse med miljøbeskyttelsesloven (§50) bestemmes det i  

 bekendtgørelsen, at tilsynet med de forurenende virksomheder, anlæg og  

 indretninger, som drives af en eller flere kommunalbestyrelser, varetages af  

 amtsrådet, (hovedstadsrådet). Bekendtgørelsen indeholder nærmere bestemmelser  

 om tilsyns- og kontrolvirksomheden.
Bekendtgørelsen fastslår endvidere  

 kommunalbestyrelsens forpligtelse til at føre tilsyn med, at bestemmelser  

 truffet af amtsrådet om beskyttelsesområder for vandforsyningsanlæg i medfør  

 af miljøbeskyttelseslovens kapitel 3 overholdes.
Endelig opretholder  

 bekendtgørelsen i det store og hele de regler om amtsrådets recipienttilsyn,  

 som var indeholdt i landbrugsministeriets bekendtgørelsen af 4. juni 1970.
I modsætning til landbrugsministeriets bekendtgørelse indeholder den nye  

 tilsynsbekendtgørelse ikke bestemmelser om det kulturtekniske tilsyn med  

 vandløb efter vandløbsloven.
Om baggrunden herfor henvises til kapitel 6,  

 punkt 5, nedenfor, hvor der i øvrigt foretages en nærmere gennemgang af den  

 nye tilsynsbekendtgørelse.
 Beskyttelse af vandforsyningsinteresser.
 1. Indledning.
Miljøbeskyttelseslovens kapitel 3 indeholder som tidligere anført  

 forskellige bestemmelser, som tilsigter at beskytte grundvand og  

 overfladevand, der anvendes eller kan tænkes anvendt til  

 vandforsyningsformål, herunder til drikkevandsforsyning.
Medens visse af  

 bestemmelserne tjener til at beskytte specielt det grundvand, som indvindes  

 gennem fælles vandforsyningsanlæg, f. eks. ved at åbne mulighed for at  

 fastlægge beskyttelsesområder omkring boringerne, indeholder lovens § 11 en  

 række bestemmelser, der tilsigter at beskytte grundvandet i almindelighed.
 Bestemmelserne i § 11 indebærer, at der ikke uden tilladelse må afledes  

 forurenende væsker til jordoverfladen eller undergrunden, samt at beholdere  

 med forurenende væsker eller stoffer ikke uden tilladelse må være nedgravet i  

 jorden.
Ifølge lovens § 11, stk. 1,2.punktum kan tætte beholdere, der udelukkende  

 anvendes til ajle og ensilagesaft, dog fortsat nedgraves uden tilladelse fra  

 ministeren.
Efter miljøministeriets opfattelse vil tætte beholdere, der  

 anvendes til opsamling af gylle, dvs. fast gødning og ajle fra husdyr, være  

 omfattet af denne bestemmelse, således at sådanne tanke også vil kunne  

 etableres uden tilladelse fra ministeren.
 Bestemmelserne i § 11 afløser de regler, der tidligere fandtes i  

 vandforsyningslovens §§ 39 og 40.
 2. Miljøbeskyttelseslovens § 11, stk. 1.
 Miljøbeskyttelseslovens § 11 indeholder i stk. 1 de samme bestemmelser,  

 som tidligere fandtes i vandforsyningslovens § 40, stk.1, men er suppleret  

 med en regel om, at forurenende væsker ikke uden tilladelse må udledes på  

 jorden.
 Udvidelsen tager sigte på at dække den udledning eller udsprøjtning, som  

 finder sted fra forskellige produktionsvirksomheder, specielt inden for  

 levnedsmiddelområdet, jfr. nedenfor under pkt. 7.
 3. Miljøbeskyttelseslovens § 11, stk. 2.
Vandforsyningslovens § 39 indeholdt en generel bestemmelse om, at  

 grundvandet ikke måtte forurenes eller udsættes for forurening med giftige  

 stoffer eller stoffer, som ikke, eller kun langsomt, nedbrydes i  

 undergrunden.
Der var i samme bestemmelse en hjemmel for ministeren til at  

 fastsætte særlige regler vedrørende oplag af sådanne stoffer.
Et tilsvarende  

 generelt forbud er ikke medtaget i miljøbeskyttelsesloven, hvorimod  

 bemyndigelse for ministeren til at fastsætte særlige regler for oplag af  

 stoffer, der kan forurene grundvandet, er optaget i § 11, stk. 2.
 Det regelsæt, som tidligere er udstedt i medfør af de generelle  

 beskyttelsesbestemmelser i vandforsyningsloven, omfatter  

 olietankbekendtgørelsen, nedsivningsbekendtgørelsen og  

 samletankbekendtgørelsen, jfr. ovenfor kapitel 1, pkt. 1.
Det er til erstatning for disse 3 bekendtgørelser i medfør af  

 miljøbeskyttelseslovens § 11, stk. 2, udstedt 3 nye bekendtgørelser, jfr.  

 ovenfor kapitel 1. pkt.2. Disse indeholder kun enkelte ændringer i forhold  

 til de anførte tidligere bekendtgørelser.
For alle de nye bekendtgørelser  

 gælder, at kompetenceforholdene er ændret.For de lokale myndigheders  

 vedkommende er sundhedskommissionerne, der bortfalder ved miljøreformens  

 gennemførelse, erstattet af kommunalbestyrelserne.
 I øvrigt bemærkes følgende om de enkelte bekendtgørelser:
 4. Olietankbekendtgørelsen.
 (Bekendtgørelse nr. 171 af 29.marts 1974 om kontrol med oplag af olie  

 m.v.).
 Det er fundet påkrævet udtrykkeligt at medtage en bestemmelse om, at  

 tanke, der har været anvendt som samletanke for husspildevand, ikke senere må  

 tages i brug til opbevaring af olieprodukter, jfr. § 2, stk.2. Tilføjelsen  

 skyldes, at man ifølge samletankbekendtgørelsen stiller krav om, at en  

 samletank for husspildevand skal være typegodkendt til opbevaring af  

 olieprodukter, og at der er forekommet tilfælde, hvor der har været ønske om  

 f.eks. i forbindelse med en kloakering at bevare tanken og benytte den som  

 olietank.
 I § 7, stk. 4, er der foretaget en udvidelse af kravene til suge- og  

 returledninger efter forslag fra prøvningsudvalget for olietanke, der har  

 påvist, at den hidtil gældende bestemmelse ikke er dækkende for samtlige de i  

 praksis opstående tilfælde.
Der er i § 10, stk.2, medtaget en særlig bestemmelse, der pålægger  

 anmeldelsespligt i tilfælde, hvor en tidligere nedgravet tank tages i brug  

 til opbevaring af olie, der omfattes af bekendtgørelsen.
Baggrunden for den  

 nye bestemmelse er, at mange tankejere, der tidligere har anvendt fuelolie af  

 en type, der ikke omfattes af bekendtgørelsen, jfr.§ 1, stk. 3, nu går over  

 til at fyre med gasolie.
Den tidligere anmeldelsesbestemmelse havde ikke  

 denne situation for øje.
I § 10, stk. 4. er der medtaget en bestemmelse om sikring mod  

 sammenstyrtning af olietanke, der tages ud af brug.
Bestemmelsen er medtaget  

 efter anmodning fra bygningsmyndighederne.
 i forbindelse med gennemførelsen af de ovenfor omhandlede ændringer i  

 olietankbekendtgørelsen er det fundet formålstjenligt at foretage sådanne  

 ændringer i de til bekendtgørelsen hørende 3 bilag, som begrundes i de  

 indvundne erfaringer.
Bilagene har til formål at lette typegodkendelsesproceduren.
De indeholder  

 en række standardkrav, som normalt skal være opfyldt, for at en  

 typegodkendelse kan meddeles . Kravene er anført i 3 bilag, hvoraf hvert  

 bilag har relation til sin særlige tanktype.
En tankfabrikant, der vil søge  

 typegodkendelse, behøver således blot at anføre i ansøgningen, at de i  

 bilagene anførte krav vil blive overholdt og i samme forbindelse nøjes med  

 nærmere at redegøre for de specielle ting ved hans tanktype, som bilagene  

 ikke indeholder retningslinier for.
 Forslag til de i bilagene anførte ændringer er udarbejdet af  

 miljøministeriets prøvningsudvalg for olietanke, i hvilket udvalg  

 tankfabrikanterne er repræsenteret.
Visse af ændringerne er allerede gennemført i praksis, idet  

 prøvningsudvalget med ministeriets godkendelse har givet tankfabrikanterne  

 meddelelse herom.
Det gælder eksempelvis udvidelse af skemaet i bilag I og  

 den adgang, der er åbnet til at anvende farvepigmenter m.v. på nærmere  

 angivet måde i beskyttelsesbelægningen.
 Samlet kan det om ændringerne i bilagene anføres, at der ikke ved disses  

 optagelse i bilagene er tale om en skærpelse eller en lempelse af gældende  

 bestemmelser, men om en praktisk foranstaltning, som indebærer, at der ikke  

 særskilt skal meddelelse til de enkelte fabrikanter om ændringerne, og at nye  

 fabrikanter, som ønsker at komme ind under typegodkendelsesordningen,på  

 forhånd kan orientere sig om de i dag gældende retningslinier, der - hvis de  

 følges - fritager fabrikanten for i forbindelse med ansøgning om  

 typegodkendelse at redegøre nærmere for en lang række forhold.
 5. Nedsivningsbekendtgørelsen.
 (Bekendtgørelse nr. 172 af 29.marts 1974 om etablering af  

 nedsivningsanlæg).
Der er på baggrund af indhøstede erfaringer sket en udvidelse af de  

 gældende afstandsbestemmelser, således at nedsivningsanlæg med tilledning fra  

 vandklosetter nu også skal være placeret mindst 25 m fra drænledninger og  

 mindst 100 m fra kysten.
Den nye formulering af § 4, stk. 2, der omhandler de  

 særlige krav, der gælder i kystnære områder, tilsigter en klargøring af, at  

 de lempeligere krav til afstanden mellem de enkelte nedsivningsanlæg kun er  

 gældende i kystnære områder, hvor der ikke indvindes og ej heller kan  

 forventes indvundet grundvand fra anlæg, der omfattes af vandforsyningslovens  

 § 12, stk.1. nr.1 og 2., eller § 13.
Opmærksomheden henledes på, at der i indenrigsministeriets cirkulære af 6.  

 juli 1971 blev fastsat retningslinier for sundhedskommissionernes behandling  

 af visse udstykningssager, Det drejer sig om de særlige problemer, som i  

 praksis har vist sig at opstå i forbindelse med sammenlægning af eller  

 udstykning af landbrugsejendomme i ukloakerede landzoneområder.
Disse  

 retningslinier bør fortsat følges, når udstykningssager af den omhandlede art  

 forelægges for kommunalbestyrelsen.
 6. Samletankbekendtgørelsen.
 (Bekendtgørelse nr. 173 af 29.marts 1974 om etablering af nedgravede  

 samletanke for husspildevand).
 Der er medtaget en ny bestemmelse i § 3, der åbner mulighed for, at  

 kommunen kan gennemføre en fælles bortskaffelsesordning for indholdet af  

 samletanke for husspildevand og en pligt for grundejerne til i sådanne  

 tilfælde at benytte ordningen og betale for bortskaffelsen.
 7. Udledning af spildevand på jorden.
Udover bestemmelserne i de tre ovenfor omhandlede bekendtgørelser, der  

 stort set videreføres uændret, er der gennemført nye bestemmelser vedrørende  

 udledning af spildevand på jorden.
Disse findes optaget i kapitel 12 i  

 miljøministeriets bekendtgørelse nr. 174 af 29. marts 1974 om behandling af  

 sager om tilførsel af spildevand til vandløb, søer eller havet m.v.
Disse nye  

 bestemmelser bemyndiger amtsrådet til at meddele tilladelse til udledning på  

 jordoverfladen ved udsprøjtning, overrisling eller på anden lignende måde af  

 biologisk let nedbrydeligt spildevand, der hidrører fra visse af de  

 virksomheder, der er optaget på listen i bilaget til miljøbeskyttelsesloven.  

 Bestemmelsen tilsigter at åbne mulighed for sådan udledning fra virksomheder,  

 der også tidligere kunne opnå tilladelse hertil af en landvæsenskommission i  

 medfør af vandløbslovens § 73c.
Det påhviler amtsrådet i hvert enkelt  

 tilfælde at skønne over, hvorvidt en sådan udledning vil være forsvarlig i  

 forureningsmæssig henseende.
Udover de begrænsninger, der findes anført i  

 selve bekendtgørelsen, er der opstillet forskellige vejledende  

 retningslinier, som bør følges ved meddelelse af tilladelser.
Der henvises  

 herom nærmere til kapitel 4, afsnit II,E, nedenfor.
 Beskyttelse af overfladevand.
I Generelt om spildevandsafledning til vandløb, søer eller havet.
 1. Indledning.
Medens den hidtil gældende vandsløbslov indeholdt en nærmere opregning af  

 stoffer, som ikke måtte tilføres vandløbene, og specielle bestemmelser med  

 hensyn til udledning af spildevand til vandløbene, er der i  

 miljøbeskyttelseslovens § 17 optaget et generelt forbud imod, at stoffer, der  

 kan forurene vandet, tilføres vandløb, søer eller havet.
Forbuddet omfatter  

 således bl.a. samtlige de tidligere i vandløbsloven opregnede stoffer.
Med  

 den nye generelle udformning af denne beskyttelsesbestemmelse, der omfatter  

 alle stoffer, der kan forurene vandet, har man forsøgt at fjerne sådanne  

 tvivlsspørgsmål, som tidligere kunne opstå i relation til de stoffer, der  

 ikke var anført i opregningen vandløbslovens § 5. Eksempelvis ligger det  

 klart, at foruden ajle og ensilagesaft må i fremtiden hverken gylle eller  

 møddingsvand tilføres vandløb, søer eller havet.
Specielt for så vidt angår møddingsvand bemærkes, at det hidtil i et vist  

 omfang har været lovligt med en udledning, nemlig hvor udledningen ikke  

 skadede vandløbet eller forurenede, herunder forgiftede dets vand, jfr. § 5,  

 stk.1. nr. 4. i den hidtil gældende vandløbslov.
Det fremtidige forbud mod  

 disse udledninger medfører ikke, at samtlige eksisterende udledninger af  

 møddingvand skal ophøre pr. 1. oktober 1974, jfr. lovens § 19, stk. 1.  

 Opmærksomheden henledes på lovens § 25, efter hvilken amtsrådet eller  

 kommunalbestyrelsen kan tage bestående anlæg op til en konkret vurdering og  

 afgørelse, jfr. nedenfor kapitel 9, punkt 4. Endvidere omfatter det generelle  

 forbud nu klart også tilførsel af forurenende stoffer til havet.
Forbuddet  

 gælder i princippet også spildevand, men der er i § 17, stk.1,2. punktum,  

 medtaget en bestemmelse om at der efter § 18 kan meddeles tilladelse til, at  

 spildevand tilføres vandløb, søer eller havet.
Den nye bestemmelse indebærer, at samtlige forurenende stoffer, der ikke  

 kan karaktiseres som spildevand, omfattes af forbuddet, og at  

 spildevandstilførsel til vandløb, søer eller havet altid kræver forudgående  

 tilladelse efter de herom gældende regler, nu spildevandsbekendtgørelsen.
Det  

 er således-i modsætning til ordningen efter § 5 b i den hidtil gældende  

 vandløbslov- ikke længere lovligt uden tilladelse at udvide eller etablere  

 udledning af spildevand fra husholdninger og landbrugsbedrifter uden for  

 samlede bebyggelser til vandløb, søer eller havet.
 2. Miljøbeskyttelseslovens § 18.
 Det generelle forbud mod at tilføre vandløb, søer eller havet stoffer, der  

 kan forurene vandet, gennembrydes, som ovenfor nævnt, af lovens § 18,  

 hvorefter amtsrådet, og i visse tilfælde kommunalbestyrelsen, jfr.§ 18,  

 stk.2, kan meddele tilladelse til udledning af spildevand.
 Amtsrådet er således efter loven den recipientansvarlige myndighed,  

 hvilket i øvrigt må ses i sammenhæng med lov nr. 373 af 13. juni 1973 om  

 ændring af lov om vandforsyning og lov om offentlige veje, hvorved  

 landvæsenskommisionernes hidtidige opgaver med hensyn til fordeling af grund-  

 og overfladevandsressourcerne til vandforsyningsformål nu ligeledes er  

 henlagt til amtsrådet.
Der er også herved taget hensyn til, at amtsrådet efter lovens § 61 på  

 grundlag af oplæg fra kommunalbestyrelsen skal foretage registrering af  

 forureningskilder og udarbejde miljøkvalitetsplaner.
Denne  

 miljøkvalitetsplanlægning omfatter bl.a. fastlæggelsen af de  

 recipientkvaliteter, der med tiden må være grundlaget for amtsrådene og  

 kommunalbestyrelsernes fastsættelse af rensningskrav i forbindelse med  

 godkendelse af spildevandsplaner eller projekter.
Amtsrådets kompetence på  

 dette område må også ses i relation til, at den regionale planlægning af  

 arealanvendelsen efter lov nr. 375 af 13.juni 1973 om lands- og  

 regionplanlægning er henlagt til amtsrådene.
 Ved miljøbeskyttelseslovens vedtagelse var det en klar forudsætning for de  

 nye bestemmelser, at amtsrådets virksomhed i relation til spildevandsområdet  

 skal koncentrere sig om recipientforholdene.
 Kommunalbestyrelserne bør der i videst muligt omfang overtage opgaverne  

 med administrationen af konkrete udledningstilladelser- specielt efter  

 godkendelsen af en spildevandsplan i henhold til miljøbeskyttelseslovens §21.
 Dette princip er i vidt omfang lagt til grund ved fastlæggelsen af  

 kompetencefordelingen mellem kommunalbestyrelser og amtsråd i  

 miljøministeriets bekendtgørelse nr. 174 af 29.marts 1974 om behandling af  

 sager om tilførsel af spildevand til vandløb, søer eller havet m.v.  

 (spildevandsbekendtgørelsen),jfr. nedenfor , afsnit II,B.
 3. Vejledende bestemmelser for udledning af  

 spildevand.
Til støtte for de myndigheder, som kan meddele tilladelse til udledning af  

 spildevand til vandløb, søer eller havet, vil miljøstyrelsen udsende  

 vejledende bestemmelser for udledning af spildevand.
Bestemmelserne  

 indeholder forslag til en række maksimale grænseværdier for spildevandets  

 indhold af forurenende stoffer m.v. der ved meddelse af udledningstilladelser  

 må anses som acceptebelt udgangspunkt for at imødegå vandforurening og  

 beskadigelse af rensningsanlæg.
II.
Spildevandsbekendtgørelsen.
 Reglerne i denne bekendtgørelse kan opdeles i følgende hovedgrupper: A.  

 Bekendtgørelsens område, dvs. afgrænsningen til andre love og bekendtgørelser  

 samt definitioner (bekendtgørelsens kapitel 1).
B.
Kompetencefordelingen mellem kommunalbestyrelser og amtsråd  

 (hovedstadsområdet), for så vidt angår tilladelse til udledning af  

 spildevand, jfr. lovens § 18, stk. 2, og § 34 (bekendtgørelsens kapitel 2 og  

 4-11).
C.
Indholdet og behandlingen af spildevandsplaner, jfr. lovens § 21  

 (bekendtgørelsens kapitel 3). D.
Sagsbehandlingsregler, projektoplysninger og  

 vilkår i forbindelse med meddelelse af udledningstilladelser (  

 bekendtgørelsens kapitel 4-11).
E.
Regler om meddelelse af tilladelse til udledning af spildevand på  

 jorden, jfr. lovens § 11,stk.2. (bekendtgørelsens kapitel 12.) F.
Almindelige bestemmelser (bekendtgørelsens kapitel 13).
A.
Bekendtgørelsens område, definitioner m.v.
 Bekendtgørelsen indeholder regler om tre forskellige måder at bortskaffe  

 spildevand på.
§ 1,  stk.1, vedrører den mest almindelige form for  

 bortskaffelse af spildevand, nemlig udledning gennem et jordfast  

 ledningsanlæg.
Anlægget kan være et større fælles anlæg (kloaknet) eller blot  

 betjene en enkelt eller nogle få ejendomme og/eller virksomheder.
§1,stk.2,vedrører den tilførsel af spildevand til vandløb, søer eller  

 havet, der ikke sker gennem et jordfast ledningsanlæg, men som sker gennem et  

 flytbart anlæg eller indretning, f.eks. en slamsuger.
Uden for  

 bekendtgørelsens område falder den i lov nr. 270 af 7.juni 1972 omhandlede  

 dumpning, idet dette begreb alene omfatter bortskaffelse af stoffer til havet  

 fra eller sammen med skibe, fly og andre sø- eller luftbårne transportmidler  

 samt platforme.
Endvidere falder udtømning af olie fra skibe uden for  

 bekendtgørelsens område, jfr. § 2 i lov nr. 70 af 28.marts 1956, der forbyder  

 udtømning af olie eller olieholdige blandinger i dansk territorialfarvand,  

 herunder havneindløb, bugter og fjorde, samt vandløb, indsøer og kanaler.
 § 1,  stk.3. omhandler bortskaffelse af visse former  

 for industrispildevand ved udledning på jorden ,jfr.lovens § 11, stk. 2.
 I bekendtgørelsens kapitel I er der, udover en fastlæggelse af  

 bekendtgørelsens område, givet en række definitioner.
Begrebet spildevand omfatter i princippet alt vand, der afledes fra  

 beboelse, erhvervsvirksomheder, bebyggelse i øvrigt samt fra befæstede  

 arealer.Definitionen adskiller sig fra den hidtil i vandløbsloven gældende ,  

 hvorefter spildevand omfattede alt afløb, som ikke var almindeligt  

 overfladevand eller vand fra almindelige drænings-, udgrøftnings- eller  

 vandingsanlæg, eller fra kilder og grundvandsboringer.
Den hidtige definition  

 har ikke i alle tilfælde været tilstrækkelig, idet f.eks. regnvand ofte er  

 blevet betragtet som almindeligt overfladevand, uanset at det regnvand, der  

 afledes fra veje og andre befæstede arealer, ofte er stærkt forurenet.
Man  

 har derfor ønsket i stedet at foretage en positiv afgrænsning, hvorved såvel  

 husspildevand, spildevand fra erhvervsvirksomheder som regnvand fra  

 bebyggelser og befæstede arealer omfattes af bestemmelserne i  

 spildevandsbekendtgørelsen.
Som spildevand betragtes ikke f.eks. slam, gødning, ajle og  

 bekæmpelsesmidler, der derfor er omfattet af det ubetingede forbud i lovens §  

 17, stk. 1. 1. pkt.
Udledning af sådanne stoffer er fortsat forbudt, og  

 overtrædelse kan medføre retsforfølgning efter lovens § 83,stk.1.nr.1.
Husspildevand er spildevand fra husholdninger, herunder afløb fra  

 vandklosetter.
Under denne definition indgår også sanitetsspildevand fra  

 erhvervsvirksomheder, dvs. afløb fra baderum, toiletter og køkkener.
Spildevandsanlæg omfatter såvel åbne som lukkede ledninger og andre anlæg,  

 der tjener til afledning og behandling af spildevand, forinden dette udledes  

 til den valgte recipient:vandløb, søer eller havet.
Det er derfor som hidtil  

 ikke udelukket, at man efter en konkret vurdering kan klassificere enkelte  

 mindre sidevandløbsstrækninger som dele af et spildevandsanlæg.
Det er  

 således den kompetente myndighed, normalt amtsrådet, der afgør, om en del af  

 en vandløbsstrækning skal betragtes som en del af et spildevandsanlæg.
 Et offentligt spildevandsanlæg er efter bekendtgørelsen et anlæg, hvor en  

 eller flere kommunalbestyrelser har ansvaret for anlæggets drift og/eller  

 vedligeholdelse.
B.
Kompetencefordelingen for så vidt angår tilladelse til  

 spildevandsudledning til vandløb, søer eller havet eller tilslutning til  

 fælles spildevandsanlæg.
 1. Kommunalbestyrelsens kompetence.
 Uanset om der foreligger en godkendt spildevandsplan eller ej, kan  

 kommunalbestyrelsen altid:
 Meddele tilladelse til tilslutning til eller ændring af udledning til  

 offentlige spildevandsanlæg inden for den for anlægget fastsatte kapacitet,  

 jfr. bekendtgørelsens kapitel 6.
 Meddele tilladelse til tilslutning til eller ændring af udledning af  

 husspildevand til private spildevandsanlæg for husspildevand inden for den  

 for anlægget fastsatte kapacitet, jfr. bekendtgørelsens kapitel 8.
 Meddele tilladelse til anlæg af nye eller udvidelse af eksisterende  

 private spildevandsanlæg for husspildevand, i det omfang anlægget ikke er  

 dimensioneret til at modtage spildevand fra mere end svarende til 30  

 personækvivalenter (ca. 10 husstande), jfr. bekendtgørelsens kapitel 7.
 2. Kommunalbestyrelsens udvidede kompetence, når der  

 er en godkendt spildevandsplan.
 Foreligger der en godkendt spildevandsplan, kan kommunalbestyrelsen  

 desuden:
 Iværksætte projekter til etablering eller udvidelse af offenlige  

 spildevandsanlæg, der er omfattet af spildevandsplanen, efter forudgående  

 underretning af amtsrådet, jfr. bekendtgørelsens kapitel 5.
 Meddele tilladelse til anlæg af nye eller udvidelse af eksisterende  

 private spildevandsanlæg for husspildevand, der er omfattet af  

 spildevandsplanen, uanset om anlægget er dimensioneret til at modtage  

 spildevand fra mere end 30 personækvivalenter (ca.10 husstande), jfr.  

 bekendtgørelsens kapitel 7.
 Meddele tilladelse til særskilt udledning af andet spildevand end  

 husspildevand til vandløb, søer eller havet fra virksomheder m.v. herunder  

 veje, der er omfattet af spildevandsplanen, med undtagelse af de tilfælde,  

 hvor virksomheden er optaget på bilaget til miljøbeskyttelsesloven, jfr.  

 bekendtgørelsens kapitel 9.
 3. Amtsrådets almindelige kompetence.
 Uanset om der foreligger en godkendt spildevandsplan, har amtsrådet i alle  

 tilfælde kompetencen i følgende sager:
 Meddelse af tilladelse til særskilt udledning fra virksomheder der drives  

 af kommunalbestyrelsen, jfr. bekendtgørelsens kapitel 9.
 Meddelelse af tilladelse i de i bekendtgørelsens § 1,stk.2., omhandlede  

 tilfælde af tilførsel af spildevand til vandløb,søer eller havet fra anlæg,  

 der ikke har fast tilknytning til landjorden, jfr. bekendtgørelsens kapitel  

 11.
 Meddelelse af tilladelse til udledning af spildevand på jorden,jfr.  

 bekendtgørelsens kapitel 12.
 Regulering af forholdene i vandløbene i forbindelse med meddelte  

 udledningslilladelser, jfr. bekendtgørelsens § 4.
C.
Kommunale spildevandsplaner.
 I Indledning.
Reglerne i miljøbeskyttelseslovens § 21 betegner på en række punkter en  

 nydannelse i forhold til de hidtil gældende regler.
Kommunernes bestræbelser  

 for, at udbygning af spildevandsanlæggene i kommunen, samt eventuelt for  

 større områder, sker efter en samlet plan, er hidtil kommet til udtryk gennem  

 de kloakdispositionsplaner, en del kommuner har udarbejdet og forelagt  

 landvæsenskommissionerne til godkendelse, bl.a. som grundlag for opkrævning  

 af kloakbidrag.
Reglerne i § 21 må ses som udtryk for et ønske om  

 intensivering og udbygning af spildevandsplanlægningen, herunder  

 gennemførelse af et samarbejde mellem kommuner og amtskommuner om ordningen  

 af spildevandsafledningen inden for hele vedkommende afstrømningsområde.
 2. Recipientkvalitetsplanlægningen.
Den dårlige tilstand i en del recipienter skyldes ofte ikke blot  

 mangelfuld rensning af det tilledte spildevand, men tillige at de  

 rensningsforanstaltninger, der er gennemført, ofte ikke er indbyrdes  

 harmoniserede.
For at undgå at sådanne situationer opstår i fremtiden og for  

 at afhjælpe eksisterende forhold af denne art, foreskriver  

 miljøbeskyttelseslovens § 61, at amtsrådet på grundlag af oplæg fra  

 kommunalbestyrelserne skal foretage undersøgelser og vurderinger af  

 forureningskilderne inden for amtskommunens område.
Lovens § 61 forudsætter  

 endvidere, at amtsrådene i samarbejde med kommunalbestyrelserne på grundlag  

 af sådanne undersøgelser udarbejder en målsætning for de enkelte recipienters  

 anvendelighed til forskellige formål.
Amtsrådet fastsætter herefter på  

 grundlag af den fastlagte målsætning, hvilken recipientkvalitet der er  

 nødvendig for at opfylde målsætningen.
Gennemførelse af en egentlig recipientkvalitetsplanlægning efter lovens §  

 61, vil bl.a. være en væsentlig forudsætning for kommunalbestyrelsernes  

 udarbejdelse af de i miljøbeskyttelseslovens § 21 nævnte spildevandsplaner,  

 idet fastlæggelsen af en recipientkvalitet er afgørende for, hvilken grad af  

 rensning, der bør anvendes.
Det er derfor vigtigt, at amtsrådene så hurtigt  

 som muligt optager forhandlinger med de enkelte kommuner eller grupper af  

 disse-f.eks. de, der hører til samme afstrømningsområde- med henblik på  

 fastlæggelse af de omtalte recipientkvaliteter.
Af hensyn til det ønskelige  

 i, at kommunerne hurtigt får udarbejdet og godkendt spildevandsplaner, og  

 således opnår et samlet grundlag at administrere tilladelser på , skal  

 ministeriet gøre opmærksom på, at amtsrådene såvidt muligt inden 1.juli 1975  

 bør have fastlagt i hvert fald foreløbige recipientkvalitetskrav for den  

 pågældende amtskommunes vandområder.
 Man kan tænke sig en række forskellige anvendelser af vandområder.  

 Eksempelvis kan nævnes følgende målsætninger, der ikke er opstillet i  

 prioriteringsrækkefølge, og som ikke må betragtes som udtømmende:
a.
Recipienten skal være reference-område for naturvidenskabelige studier.
b.
Recipientens vand skal kunne anvendes til drikkevandsforsyning,  

 eventuelt alene til kreaturvanding.
c.
Recipienten skal være egnet til badevand (rekreative interesser).
d.
Recipienten skal være egnet til fiskevand for såvel lyst-som  

 erhvervsfiskeri, dambrug, og/eller egnet som opvækstområde eller passagevand  

 for fisk, der fanges andetsteds.
e.
Recipienten skal have et æstetisk tilfredsstillende udseende.
f.
Recipienten skal blot kunne anvendes til formål, som ikke stiller  

 særlige kvalitetskrav.
Fastlæggelsen af de enkelte vandområders kvalitet og dermed  

 rensningskravene må ske med hensyn til miljøbeskyttelseslovens  

 formålsparagraf.
Det fremgår af lovens § 1, stk.3, at der ved bedømmelsen af  

 omfanget og arten af foranstaltninger til forebyggelse og imødegåelse af  

 forurening på den ene side skal lægges vægt på de ydre omgivelsers  

 beskaffenhed og forureningens virkninger på disse, og på den anden side den  

 samfundsmæssige nytte af den virksomhed, der er nævnt i lovens § 2, og de  

 omkostninger der er forbundet med foranstaltninger til beskyttelse mod  

 forurening.
 Ministeren for forureningsbekæmpelse anmodede i slutningen af 1972  

 kommunerne om at udfylde spørgeskemaer om de planlagte investeringer i  

 spildevandsanlæg (10-års-investeringsprogrammet). Det anførtes - bl.a. under  

 henvisning til den korte svarfrist- at kommunalbestyrelser og amtsråd i alle  

 tilfælde, hvor der endnu ikke var fastlagt en målsætning for de enkelte  

 recipienters anvendelse til forskellige formål, som et rimeligt rensningskrav  

 kunne anvende det af forureningsrådet (publikation nr. 15, side 16)  

 foreslåede prioiteringsniveau III.
 Forureningsrådets forslag opererede med en tredeling af rensningsindsatsen  

 efter recipientens sårbarhed, idet der blev foretaget en opdeling i følgende  

 recipientgrupper:
 2. Den gruppe recipienter, der omfatter vandløb med  

 udløb til havet, burde ifølge forslaget kun modtage spildvand af en kvalitet  

 svarende til mekanisk-biologisk renset byspildevand.
 3. Den gruppe recipienter, der omfatter havet, åbne  

 bugter, sunde og bælter, som efter forslaget mindst fordrer god mekanisk  

 rensning af spildevandet.
Det er imidlertid vigtigt at påpege, at dette prioteringsniveau er  

 fastlagt ud fra en gennemsnitsbetragtning for alle recipienttyperne under et.  

 Ønskes det, at recipienten skal anvendes til særlige formål, f. eks.  

 indvinding af drikkevand, må der stilles strengere krav, ligesom visse  

 særligt små eller iøvrigt sårbare recipienter må beskyttes bedre.
Omvendt kan  

 f.eks. recipientundersøgelser berettige til, at der kun gennemføres dele af  

 de anbefalede rensningsforanstaltninger.
Opmærksomheden henledes på, at endelige recipientkvaliteter først vil  

 kunne fastlægges i løbet af en årrække, bl.a på grund af vekselvirkningen  

 mellem resultaterne af denne planlægning og kommunernes  

 spildevandsplanlægning efter lovens § 21. Fastlæggelsen af en endelig  

 recipientkvalitet udelukker dog ikke, at amtsrådet senere, bl.a. i samråd med  

 vedkommende kommunalbestyrelse, kan tage en fastlagt recipientkvalitet op til  

 nyvurdering.
F.eks kan det blive nødvendigt at oppriotere et vandområde af  

 hensyn til befolkningens almindelige forsyning med drikkevand , eller det kan  

 ud fra en samfundsmæssig helhedsvurdering, jfr. lovens § 1, stk. 3, være  

 nødvendigt at reservere en recipient til et formål, der ikke stiller særlige  

 kvalitetskrav.
 Ministeriet vil i øvrigt i løbet af foråret 1974 udsende en vejledning til  

 kommuner og amtskommuner om en række spørgsmål i forbindelse med  

 miljøkvalitetsplanlægning, herunder recipientkvalitetsplanlægningen efter  

 lovens kapitel 9.
 3. Spildevandsplaner.
 §6, stk.1. i spildevandsbekendtgørelsen pålægger kommunalbestyrelsen inden  

 den 1. oktober 1976 at udarbejde den i miljøbeskyttelseslovens § 21  

 omhandlede spildevandsplan.
Planen skal dække hele kommunens område.
Miljøbeskyttelseslovens § 21,  

 stk. 3, åbner dog mulighed for udarbejdelse af delplaner, f.eks. omfattende  

 udledninger til en eller flere recipienter, ligesom amtsrådet i medfør af  

 bekendtgørelsens § 6, stk.3, kan pålægge kommunalbestyrelsen at udarbejde  

 sådanne delplaner, Selv om det er ønskeligt, at planerne fra starten omfatter  

 hele kommunens område, kan det dog være hensigtsmæssigt, at der for områder,  

 hvor en særlig hurtig indsats er nødvendig, udarbejdes delplaner.
Det vil  

 endvidere kunne anbefales at anvende delplaner i de tilfælde, hvor en  

 spildevandsplan må revideres på grund af ændringer i et områdes byplanmæssige  

 forhold.
 4. Kloakdispositionsplaner/spildevandsplaner.
De kommuner, der - f.eks. i forbindelse med behandlingen af en kommunal  

 betalingsvedtægt - af landvæsenskommissionen har fået godkendt en såkaldt  

 kloakdispositionsplan, vil have et væsentligt grundlag for udarbejdelsen af  

 en § 21- spildevandsplan.
Det må imidlertid understreges, at selv om flere  

 kloakdispositionsplaner er særdeles omfattende og indeholder bestemmelser om  

 adskillige af de forhold, der skal medtages i en § 21-plan, skal der  

 alligevel af kommunen udarbejdes en egentlig spildevandsplan efter de nye  

 regler i spildevandsbekendtgørelsen.
 Projekter til offentlige, fælles spildevandsanlæg, der efter de hidtige  

 regler på grundlag af en landvæsenskommissions godkendelse af en  

 kloakdispositionsplan kunne gennemføres uden forelæggelse for  

 landvæsenskommissionen, kan dog også fremtidig gennemføres uden forelæggelse  

 for amtsrådet, medmindre en godkendt spildevandsplan ændrer forholdene.
 5. Generelt om planens indhold.
Bekendtgørelsens § 7 præciserer, hvilke oplysninger der skal fremgå af den  

 plan, kommunalbestyrelsen indsender til amtsrådets godkendelse.
I  

 indledningen til § 7 anføres, at planen skal være ledsaget af fornødne  

 kortbilag.
 Som egnede kort må anbefales dels et oversigtskort i målestok 1:25.000  

 eller 1:50.000, dels mere detaljerede kort (minorerede matrikelkort) i  

 målestok 1:10.000, der indeholder oversigt over de enkelte kloakoplande og  

 hovedledningernes nærmere placering.
I øvrigt skal det om de oplysninger, der skal fremgå af planen, bemærkes,  

 at de ikke bør være for detaljerede under hensyn til, at formålet i første  

 række er, at amtsrådet på baggrund af planens oplysninger skal kunne vurdere,  

 om de påtænkte foranstaltninger er af en sådan art, at de fastlagte  

 kvalitetssmålsætninger for recipienten kan opnås.
Endvidere bemærkes  

 generelt, at visse af de oplysninger, der skal fremgå af planen, ikke er  

 medtaget til brug ved amtsrådets sagsbehanling, men alene er medtaget af  

 hensyn til de virksomheder og privatpersoner, der vil blive berørt af planen.  

 Dette gælder f.eks. oplysningerne om, hvilke udgifter der forventes at måtte  

 afholdes ved spildevandsanlæggenes etablering og drift.
Opmærksomheden  

 henledes i denne forbindelse på lovens § 27, stk.3. hvorefter adgangen til at  

 opkræve bidrag allerede fra tidspunktet for godkendelsen af en  

 spildevandsplan eller en delplan, jfr. lovens § 21, stk. 3, alene gælder  

 arealer, der i henhold til bygge- og planlægningslovgivningen kan udstykkes  

 og bebygges.
 6. Forholdet til den fysiske planlægning.
Efter bekendtgørelsens § 7,nr.1, skal der i hovedtræk redegøres for  

 spildevandsplanens sammenhæng med den øvrige fysiske og- i muligt omfang -  

 økonomiske planlægning for kommunen.
Der må redegøres for kommunens opdeling  

 i by-og landzoner, være henvisning til relevante dispositions- og byplaner  

 samt bygningsvedtægtens opdeling af kommunen i byggeområder.
Efter  

 planreformens gennemførelsen må henvisningen foruden til de kommunale  

 dispositioneplaner tillige ske til relevante dele af regionsplanerne.  

 Endvidere må der være henvisning til eventuelle fredningsplaner, planer for  

 den landbrugsmæssige bonitering samt planer for vandforsyning.
For så vidt angår fredningsmæssige forhold henledes opmærksomheden på de  

 landskabsanalyser, der udarbejdes i medfør af naturfredningslovens §35.  

 Såfremt planerne berører fredede områder, må dette fremgå.
Det samme gælder  

 områder, der er udlagt som naturparker eller planlægges udlagt som sådanne.  

 Man vil iøvrigt for flere af de oplysninger, der fremgår af bekendtgørelsens  

 § 7 kunne hente vejledning hos fredningsplanudvalgene og deres sekretariater.
 7. Spildevandsbortskaffelsen i kommunen.
Ifølge § 7, nr. 3, skal der i spildevandsplanen redegøres for væsentlige  

 tilførsler af spildevand til vandløb, søer eller havet samt til undergrunden  

 og til jordoverfladen.
Det må i forbindelse hermed angives, hvor der, f.eks.  

 på grundlag af en hydrogeologisk undersøgelse og under hensyn til beskyttelse  

 af vandforsyningsinteresser, kan tillades etableret nedsivningsanlæg, jfr.  

 miljøministeriets cirkulære af 17. april 1974 om behandlingen af  

 vandforsyningsspørgsmål efter den ændrede vandforsyningslovgivning.
For så  

 vidt angår udledning af spildevand på jorden, henvises til bemærkningerne  

 nedenfor under afsnit E.
 8. Spildevandsrensningen.
 Efter § 7, nr. 5, skal det i spildevandsplanen angives, hvorledes  

 spildevandet fra de forskellige kloakområder, virksomheder,vejanlæg m.v.  

 påtænkes renset - f.eks. mekanisk, mekanisk-biologisk, mekanisk-biologisk +  

 kemisk fældning eller eventuelt ved andre rensningsformer - forinden  

 tilledning til recipienten.
 9. Forholdene i recipienten.
Under hensyntagen til, at amtsrådene som recipientansvarlig myndighed i  

 forbindelse med godkendelse af spildevandsplanerne skal påse, at de  

 målsætninger, som er fastlagt (jfr. miljøbeskyttelseslovens § 61) bliver  

 opfyldt, er det i § 7, nr 6. angivet, at der i planen skal redegøres for  

 forholdene i de enkelte recipienter.
Amtsrådene vil i vidt omfang ligge inde  

 med de relevante oplysninger, men uanset dette bør disse oplysninger - af  

 hensyn til de berørte borgere og myndigheder - udtrykkeligt fremgå af planen.
 10. Valg af recipient.
Ifølge § 7,nr.7, skal det angives, hvilken recipient spildevandet fra de  

 enkelte spildevandsanlæg ønskes udledt til.
Planen må indeholde motivering  

 for valget af den enkelte recipient, og det må angives, hvilke udledninger  

 der som følge af spildevandsanlæggene må forventes til recipienten.
Det vil i  

 denne forbindelse være ønskeligt, særligt i relation til mere sårbare  

 recipienter, at kommunalbestyrelsen - i det omfang den er bekendt hermed -  

 anfører, hvilke væsentligere udledninger, der bliver eller forventes at blive  

 tilført recipienten fra større erhvervsvirksomheder eller andre kommuners  

 spildevandsanlæg.
 11. Slambehandling.
Ifølge § 7, nr. 8 skal det angives, hvorledes slam og restprodukter fra  

 rensningsprocessen tænkes behandlet og bortskaffet, samt hvor det tænkes  

 placeret.
F. eks. må det angives, om slammet forbrændes efter udtørring, om  

 det indgår i en formalings- eller komposteringsproces, eller om det deponeres  

 på losseplads.
 12. Offentlige/private spildevandsanlæg.
Ifølge § 7, nr.9, skal det angives, hvilke anlæg der tænkes udført ved  

 kommunal, eventuelt fælleskommunal, foranstaltning, og hvilke der tænkes  

 udført ved privat foranstaltning.
For så vidt angår fælles spildevandsanlæg,  

 understreger miljøministeriet det ønskelige i, at sådanne anlæg i videst  

 muligt omfang, bl.a. under hensyn til en effektiv drift og vedligeholdelse af  

 anlæggene, gennemføres ved offentlig foranstaltning.
 13. Betalingsspørgsmål.
Ifølge § 7,nr.11, skal det angives, hvilke udgifter der forventes at måtte  

 afholdes ved anlæggenes etablering, samt hvornår og hvorledes disse udgifter  

 samt udgifter til driften skal afholdes og opkræves.
Oplysningerne kan bestå  

 i en henvisning til den gældende betalingsvedtægt, jfr. den gældende  

 vandløbslovs § 74b.
Kan anlæggene ikke henføres under en gældende  

 betalingsvedtægt, må det af hensyn til berørte borgere, virksomheder og  

 myndigheder m.v. angives, hvornår en sådan påtænkes udarbejdet, efter hvilke  

 hovedprincipper udgifterne tænkes fordelt, samt hvornår bidragene ønskes  

 opkrævet.
Der henvises i øvrigt til miljøministeriets cirkulæreskrivelse af  

 29.marts 1974 om fordeling af udgifter til etablering, drift og  

 vedligeholdelse af spildevandsanlæg efter miljøbeskyttelseslovens § 27.
 14. Ekspropriationsoplysninger.
Ifølge § 7, nr. 12, skal planen i muligt omfang være ledsaget af  

 oplysninger om, hvilke ejendomme, der forventes at skulle afgive arealer  

 eller få pålagt servitut ved gennemførelse af projekter i overensstemmelse  

 med spildevandsplanen.
Behovet for tilvejebringelse af disse oplysninger må  

 ses i sammenhæng med bestemmelsen i § 8, sidste pkt. hvorefter amtsrådet til  

 det offentlige møde om planen skal indkalde ejerne af de ejendomme, der  

 forventes at skulle afgive areal eller få pålagt servitut.
 15. Revision af planen.
Det skal endelig ifølge § 7, nr. 13, i planen angives, hvornår den  

 påtænkes revideret.
I denne forbindelse henvises til bekendtgørelsens § 13,  

 stk. 2. hvorefter amtsrådet - som vilkår for godkendelsen - kan fastsætte, at  

 planen skal revideres f.eks. efter et vist åremål, ved en ændring af de  

 byplan- eller fredningsmæssige forhold, ved ændring af den af amtsrådet  

 fastsatte kvalitetsmålsætning for en af recipienterne, eller når en vis del  

 af den af amtsrådet for anlæggene godkendte kapacitet er udnyttet.
 16. Generelt om sagsbehandlingen.
 Bekendtgørelsens §§ 8-14 indeholder sagsbehandlingsreglerne, som skal  

 følges ved udarbejdelsen og godkendelsen af spildevandsplanerne.
Sager af denne art blev tidligere behandlet af landvæsenskommissionerne,  

 hvilket bl.a. sikrede offentligheden adgang til at rejse indsigelse under  

 sagernes behandling.
Ved de nævnte bstemmelser har man, som forudsat i lovens  

 bemærkninger. i modificeret form søgt at bibeholde den offentlige procedure,  

 som kendetegnede sagsbehandlingen ved landvæsensretterne.
Man har samtidig  

 søgt at tilrettelægge sagsbehandlingen på en måde, der sikrer en så hurtig og  

 smidig behandling af sagerne som muligt.
Når kommunalbestyrelsen har udarbejdet en spildevandsplan, skal den  

 fremsende planen til amtsrådet.
Efter modtagelsen af planen indkalder  

 amtsrådet herefter i samråd med kommunalbestyrelsen til et offentligt møde i  

 kommunen om planen med 3 ugers varsel.
 Ifølge bekendtgørelsens § 8 skal der sendes særskilt indkaldelse til bl.a.  

 de interesserede lokale organisationer, f.eks. erhvervsorganisationer,  

 naturfredningsforeninger, sportsfiskeriforeninger og lignende.
Udover denne obligatoriske indkaldelse vil det ofte være hensigtsmæssigt  

 at inddrage såvel disse organisationer og myndigheder som berørte  

 erhvervsvirksomheder og grundejere i arbejdet med spildevandsplanlægningen på  

 et så tidligt tidspunkt som muligt.
Der skabes herved mulighed for, at  

 kommunalbestyrelsen kan skaffe sig oplysninger som grundlag for en  

 totalbetragtning over de private og samfundsøkonomiske virkninger af  

 alternative løsningsmuligheder.
Denne inddragen på det tidlige stadium er  

 navnlig af betydning ved udarbejdelsen af spildevandsplaner, men også i  

 arbejdet med projekter (kap.4-12) vil et sådant samspil kunne etableres og  

 være af stor saglig værdi for såvel myndighederne som borgerne.
 Et sådant uformelt samarbejde vil ofte mindske behovet for afholdelse af  

 yderligere offentlige møder efter § 11, og navnlig kan den tidlige medvirken  

 mindske antallet af forslag til ændringer af udarbejdede planer og projekter  

 i forbindelse med den formelle offentlige behandling.
Specielt henledes opmærksomheden på, at hvis vandløbet er fredet og vil  

 foranstaltningen kræve en ændring af fredningskendelsen, bør fredningsnævnet  

 inddrages.
I alle andre tilfælde er de tilstrækkeligt at inddrage  

 fredningsplanudvalget.
 Det bemærkes, at den i § 8 omtalte indkaldelse af miljøstyrelsen til det  

 offentlige møde indtil videre bør sendes til miljøstyrelsens  

 fiskerilaboratorium.
For at opnå en så hurtig og smidig behandling af sagen som muligt  

 understreger miljøministeriet i øvrigt det nødvendige i, at der allerede  

 under planens udarbejdelse tilvejebringes kontakt mellem kommunen og  

 amtskommunen om planens nærmere indhold og udformning.
Det forekommer  

 endvidere hensigtsmæssigt, at der umiddelbart efter planens oversendelse til  

 amtsrådet, føres forhandlinger mellem repræsentanter for kommunalbestyrelsen  

 og amtsrådet om planen.
Planen skal i øvrigt inden mødet være fremlagt i mindst 3 uger på et  

 offentligt tilgængeligt sted i kommunen.
Ved fremlæggelsen skal der endvidere  

 gives vejledning om de rettigheder, borgerne har i forbindelse med  

 fremlæggelsen og de offentlige møde, herunder om adgang til at fremsætte  

 indsigelser under det offentlige møde og indtil 3 uger efter det offentlige  

 møde at rejse skriftlige indsigelser mod planen, jfr. bekendtgørelsens § 10,  

 stk. 2 og § 12.
Bekendtgørelsens § 11 åbner mulighed for afholdelse af flere offentlige  

 møder.
Under hensyn til sagens hurtige ekspedition må det anbefales, at  

 yderligere offentlige møder så vidt muligt kun afholdes, når der ved et  

 tidligere møde eller ved efterfølgende skriftlige indsigelser fremkommer  

 væsentlige og velbegrundede ændringsforslag til planen.
D.
Sagsbehandlingsregler, projektoplysninger og vilkår for  

 udledningstilladelser.
 1. Indledning.
Bekendtgørelsens regler om sagsbehandling ved meddelelse af  

 udledningstilladelser er også udformet under hensyn til den hidtil for  

 landvæsensretterne gældende ordning, som er baseret på en årelang og vel  

 indarbejdet praksis.
Det regelsæt, som tilsigter at skabe  

 retssikkerhedsgarantier for de af landvæsenskommissionerne trufne afgørelser,  

 bl.a. reglerne om offentlighed i forbindelse med  

 landvæsenskommissionsmøderne, søges bibeholdt i en række tilfælde, hvor der  

 er særligt behov for dette, navnlig i sagen om etablering eller udvidelse af  

 offentlige spildevandsanlæg, der ikke er omfattet af en godkendt  

 spildevandsplan.
 2. Bekendtgørelsens sagsbehandlingsregler.
 Bekendtgørelsen bestemmer således, at de samme procedureregler, som gælder  

 ved godkendelse af spildevandsplaner, skal anvendes ved behandlingen af  

 offentlige spildevandsprojekter, når der ikke foreligger en godkendt plan.  

 Dette medfører, at der skal ske offentlig fremlæggelse af et  

 spildevandsprojekt, være adgang til at komme med indsigelser samt afholdes et  

 offentligt møde om pågældende projekt, jfr. bekendtgørelsens § 17.
 Bekendtgørelsens sagsbehandlingsregler kan inddeles i 4 grupper:
 Sager med obligatorisk offentlighed (pligt til offentlig fremlæggelse og  

 afholdelse af offentligt møde) (bekendtgørelsens kapitel 4).
 Sager med valgfri offentlighed (bekendtgørelsens kapitel 7, 9, 10, 11 og  

 12).
 Sager uden særlige procedureregler udover høring af eventuelle private  

 (bekendtgørelsens kapitel 8).
 Sager, hvor der alene skal ske underretning til amtsrådet, nemlig sager om  

 anlæg af nye eller udvidelse af offentlige fælles spildevandsanlæg, der  

 omfattes af en godkendt spildevandsplan (bekendtgørelsens kapitel 5).
I de tilfælde, hvor der er valgfri offentlighed, er det miljøministeriets  

 opfattelse, at der kun bør ske offentlig fremlægelse og afholdes offentligt  

 møde, når der virkelig er behov herfor.
Offentlig fremlæggelse og afholdelse  

 af offentligt møde bliver derfor formentlig normalt kun aktuelt i større  

 sager, der forventes at få mærkbar indflydelse på forholdene i recipienten,  

 eller som forventes at få indflydelse på løsningen af kommunens øvrige  

 spildevandsproblemer.
Endvidere bør der gennemføres offentlighed i tilfælde,  

 hvor anlæggets gennemførelse forventes at få væsentlig indflydelse på de  

 bidrag, der kan opkræves i forbindelse med etablering og drift af  

 spildevandsanlæggene, jfr. miljøministeriets cirkulæreskrivelse af 29. marts  

 1974 om fordeling af udgifter til etablering og drift af spildevandsanlæg  

 efter miljøbeskyttelseslovens § 27.
 3. Generelt om projektoplysninger.
 Bortset fra de i bekendtgørelsens kapitel 4 omhandlede tilfælde (anlæg af  

 nye eller udvidelse af offentlige spildevandsanlæg, hvor der ikke foreligger  

 en godkendt spildevandsplan), er det overladt til tilladelsesmyndigheden at  

 afgøre, hvilke oplysninger om anlægget og de forventede udledninger m.v., der  

 skal ledsage ansøgningen.
Som vejledende retningslinie gælder, at med mindre der gør sig særlige  

 hensyn gældende over for andre myndigheder, virksomheder eller private, bør  

 de oplysninger, der kræves, ikke udstrækkes til at omfatte mere, end der er  

 uomgængeligt nødvendigt for at kunne bedømme de forventede udledningers  

 betydning for spildevandsanlægget, herunder rensningsanlægget, og for  

 recipienten.
Det må i denne forbindelse være afgørende at få tilvejebragt de  

 oplysninger, som er nødvendige for, at tilladelsesmyndigheden kan vurdere, om  

 ansøgningen under hensyn til recipientens forhold m.v. kan imødekommes.
 I almindelighed bør der ved behandlingen af et spildevandsprojekt  

 foreligge følgende:
a.
En redegørelse for de planlægningsmæssige dispositioner, dvs. oplysning  

 om, hvilke bebyggelsesregulerende bestemmelser, der gælder i det område,  

 projektet vedrører i henhold til by- og landzoneloven, byggeloven  

 (byggeområdeinddelingen i bygningsvedtægt), byplanloven (partiel  

 byplanvedtægt og dispositionsplan), lands- og regionplanloven (regionplaner)  

 samt naturfredningsloven (særligt om området er fredet, og hvorledes området  

 i øvrigt er boniteret i fredningsmæssig henseende). I de omfang, der er  

 gennemført en egentlig landbrugsmæssig bonitering inden for området, også en  

 redegørelse herfor.
b.
En redegørelse for de bestående forhold vedrørende  

 spildevandsafledning, herunder gældende landvæsensretskendelser.
Der skal  

 endvidere redegøres for, hvorvidt eksisterende rensningsanlæg, der berøres af  

 projektet, bør udvides eller ombygges for at kunne rense spildevandet  

 tilstrækkeligt.
c.
En beskrivelse af forudsætningen for beregningerne af  

 spildevandsmængder, herunder regnvandsmængder og de anvendte  

 afløbskoefficienter.
Mængden af det husspildevand, industrispildevand og  

 eventuelt regnvand fra befæstede arealer, herunder veje, der forventes  

 tilført spildevandsanlægget, herunder rensningsanlægget, og i nødvendigt  

 omfang oplysning om sammensætningen af industrispildevand.
Indebærer projektet etablering af et nyt rensningsanlæg, må beskrivelsen  

 indeholde en redegørelse for beliggenheden, herunder udløbsstedets placering  

 i recipienten.
Der må også gives oplysning om rensningsanlæggets type og  

 kapacitet, og der må redegøres for mulighederne for etapevis udbygning med  

 angivelse af, hvornår de forskellige dele af projektet tænkes iværksat.
d.
En redegørelse for recipienten og dens egnethed til at modtage  

 spildevand.
For at kunne bedømme opspædningsgraden ved udledning af spildevand til  

 vandløb må der redegøres for medianværdien af de årlige minimumsvandføringer,  

 betegnet »medianminimum«.
For visse afstrømningsområder er  

 »medianminimum« bestemt i Det danske Hedeselskabs kulturtekniske  

 afdelings hydrometriske undersøgelsers beretninger, der udgives for 5-års  

 perioder, og de vil med tilnærmelse kunne anvendes i mangel af lokale  

 minimumsvandføringsmålinger over en årrække.
Der må desuden redegøres for  

 beliggenheden af dambrug neden for udløbsstedet.
 Ved udledning af spildevand til søer må der tilvejebringes oplysninger til  

 bedømmelse af søens egnethed som recipient under hensyntagen til søens til-  

 og afstrømningsforhold, vandudskiftning og strømforhold i søen, bundforhold,  

 indhold af næringssalte, m.v.
 Ved udledning af spildevand til havet må der redegøres for beliggenheden  

 af badestrande og fiskeopbevarings- og -fangstpladser samt for strømforhold,  

 vandskifte m.v. omkring udløbsstedet, for at kunne bedømme fortyndingszonens  

 udstrækning og gunstigste beliggenhed.
Hvor vandet fra aflastningsbygværker (overfaldsbygværker o.lign.) foreslås  

 ført til vandløb, søer eller havet, skal der redegøres for den hyppighed,  

 hvormed udløbene forventes at træde i funktion, og for de spildevandsmængder,  

 der herved vil blive tilført recipienten.
Såfremt det skønnes, at udledningen  

 fra aflastningsbygværker samt fra separate regnvandssystemer vil medføre  

 uacceptable forhold i recipienten, bør der stilles krav, som tilsigter at  

 nedsætte den forurening og de skadevirkninger, som udledningen kan medføre.  

 Disse skadevirkninger kan f.eks. afhjælpes ved etablering af olieudskillere,  

 sandfang, udligningsbassiner m.v.
 Ved bedømmelse af spildevandsudledningens indflydelse på recipienten  

 henvises i øvrigt til miljøstyrelsens vejledende bestemmelser for udledning  

 af spildevand.
e.
En redegørelse for, hvorledes slam og restprodukter fra  

 rensningsprocessen behandles, bortskaffes og placeres.
f.
En redegørelse for, hvorledes driftskontrollen med spildevandsanlægget  

 og med udledningerne tænkes gennemført.
Der henvises til pkt. 11 og kapitel 6  

 om tilsyn og kontrol.
g.
Som angivet foran under afsnittet om kommunale spildevandsplaner, må  

 det materiale, der fremlægges, for så vidt angår fælles spildevandsanlæg,  

 indeholde oplysninger om, hvilke udgifter der forventes at måtte afholdes ved  

 anlæggets etablering og drift, samt hvornår og hvorledes disse udgifter  

 tænkes afholdt og opkrævet.
Selv om amtsrådet ikke skal tage stilling til  

 udgiftsfordelingsspørgsmål m.v., er sådanne oplysninger i disse tilfælde  

 nødvendige, fordi godkendelsen af et projekt er afgørende for tidspunktet for  

 adgangen til at igangsætte opkrævningen af bidrag til såvel offentlige som  

 private fælles spildevandsanlæg.
h.
Endvidere skal et projekt af hensyn til eventuelle ekspropriationer  

 indeholde en lodsejerfortegnelse med matrikelnumre, navne og adresser på  

 ejere, som forventes at skulle afgive areal eller få pålagt servitut ved en  

 gennemførelse af projektet.
Kan det forudses, at også indehavere af andre  

 særlige rettigheder, f.eks. fiskerirettigheder, vil blive berørt af  

 projektets gennemførelse, bør sådanne ejere såvidt muligt ligeledes angives.  

 Der peges i denne forbindelse på de i § 58 i lov nr. 66 af 23. marts 1965 om  

 ferskvandsfiskeri omhandlede regulativbestyrelser.
i.
Endelig må det fremgå af projektet, om der i forbindelse med  

 spildevandsudledningen skal foretages regulering m.v. af vandløb, jfr.  

 bekendtgørelsens § 4 og nedenfor under afsnit F.
 4. Offentlige spildevandsprojekter.
 Når kommunalbestyrelser ønsker tilladelse til etablering af et offentligt  

 fælles spildevandsanlæg, der ikke er omfattet af en godkendt spildevandsplan  

 (bekendtgørelsens kapitel 4), er der foreskrevet obligatorisk offentlighed,  

 jfr. bekendtgørelsens § 17.
 For så vidt angår de oplysninger, som er nødvendige ved amtsrådenes  

 behandling af disse sager, henvises der til bestemmelserne i bekendtgørelsens  

 § 16, de almindelige bemærkninger ovenfor under pkt. 3 samt miljøstyrelsens  

 vejledende bestemmelser for udledning af spildevand.
 5. Igangsætning af planlagte, offentlige  

 spildevandsprojekter.
 Hvis kommunalbestyrelsen ønsker at iværksætte et projekt til et offentligt  

 fælles spildevandsanlæg, der er omfattet af en godkendt spildevandsplan  

 (bekendtgørelsens kapitel 5), er sagsbehandlingen indskrænket til, at  

 kommunalbestyrelsen forinden giver en underretning herom til amtsrådet.  

 Arbejdet kan herefter sættes i gang, medmindre amtsrådet inden 4 uger efter  

 modtagelsen har rejst indvendinger herimod.
 Projektoplysningerne kan her, under hensyntagen til at der allerede er  

 godkendt en spildevandsplan, indskrænkes til, at der skal indsendes et  

 oversigtskort med angivelse af, hvilken del af planen der sættes i værk, samt  

 oplysninger om projektets overensstemmelse med spildevandsplanen.
 6. Private spildevandsanlæg for husspildevand.
 Ved meddelelse af tilladelser til etablering af private spildevandsanlæg  

 for husspildevand (bekendtgørelsens kapitel 7) kan den kompetente myndighed  

 foreskrive offentlighed (valgfri offentlighed).
For så vidt angår projektoplysninger i disse sager, er de i  

 bekendtgørelsens § 24, stk. 1, bestemt, at der i »fornødent omfang«  

 skal foreligge de samme oplysninger, som er foreskrevet ved etablering af  

 offentlige spildevandsanlæg.
I en række af disse tilfælde, først og fremmest  

 ved etablering eller ændring af de spildevandsanlæg, som tidligere omfattedes  

 af vandløbslovens § 5b, vil kommunalbestyrelsens behov for oplysninger fra  

 ansøgeren normalt være meget beskedent.
 7. Særskilt udledning af industrispildevand.
Ved behandling af sager om tilladelse til særskilt udledning af andet  

 spildevand end husspildevand (bekendtgørelsens kapitel 9) kan den kompetente  

 myndighed foreskrive offentlighed (valgfri offentlighed) Der er her navnlig tale om særskilte udledninger fra virksomheder, der er  

 optaget i bilaget til miljøbeskyttelsesloven (kapitel 5-virksomheder).  

 Reglerne finder dog også anvendelse på særskilte udledninger af andet  

 spildevand end husspildevand fra andre virksomheder samt udledninger i  

 forbindelse med vejafvanding uden for kloakerede områder.
Reglerne vil  

 endvidere med tilnærmelse kunne finde anvendelse på situationer, hvor flere  

 erhvervsvirksomheder er fælles om et spildevandsanlæg, der er omfattet af  

 dette kapitel.
 For så vidt angår projektoplysninger bemærkes, at det i disse tilfælde  

 ofte vil være nødvendigt, at der efter den kompetente myndigheds begæring  

 (jfr. bekendtgørelsens § 30, stk. 1) udover almindelige oplysninger, jfr.  

 ovenfor pkt. 3, af vedkommende virksomhed tilvejebringes supplerende  

 oplysninger, f.eks.:
a.
En plan i passende målestok (f.eks. 1:4.000), der viser virksomhedens  

 placering i forhold til omgivelserne, og en oversigtsplan i passende målestok  

 (f.eks. 1:500), der viser den samlede virksomheds placering på ejendommen.
b.
Beskrivelse af rensningsforanstaltninger med angivelse af  

 sammensætningen og mængden af det spildevand, der tilføres, samt så vidt  

 muligt rensningsgraden for de enkelte stoffer.
c.
Forholdet til recipienten, herunder en angivelse af beliggenheden og  

 afgrænsningen af den fortyndingszone, som er knyttet til de pågældende  

 spildevandsudløb.
d.
I fornødent omfang opgivelse af:
 Den totale spildevandsmængde pr. år (m3).
 Den maksimale timeudledning (m3/h).
 Opgivelse af spildevandets normale og maksimale udledningstemperatur,  

 pH-intervallet, BI5, COD, ammoniakkvælstof, total-kvælstof, total-fosfor,  

 maksimalt slamindhold, metaller, svovlbrinte, frit klor, fenoler, detergenter  

 (overfladeaktive stoffer)m.v. til brug ved faslæggelsen af de  

 udlederkravværdier (emissionsværdier), virksomheden påregner at kunne  

 overholde ved udledningen.
Opmærksomheden henledes i denne forbindelse på, at særligt skadelige  

 stoffer ikke bør tilføres recipienterne.
De særligt skadelige stoffer kan  

 blandt andet være karakteriseret ved at fremkalde akutte, subakutte eller kroniske virkninger i små mængder  

 og/eller koncentrationer, at være stabile (dvs. ikke nedbrydelige, som f.eks. kviksølv, cadmium og  

 lign., eller tungt nedbrydelige, som f.eks.
DDT og PCB).
at ophobes i recipienten eller i dens organismer og fødekæder  

 (akkumuleres) samt at påvirke levnedsmidlers kvalitet (f.eks. afsmag fra fenoler).
 Der henvises endvidere til miljøministeriets bekendtgørelse nr. 176 af 29.  

 marts 1974 om godkendelse af særligt forurenende virksomheder m.v., specielt  

 bekendtgørelsens § 9, litra B) og C). De heri angivne oplysninger må normalt  

 også foreligge i tilfælde,hvor der alene søges om tilladelse til særskilt  

 spildevandsudledning efter miljøbeskyttelseslovens kapitel 4.
 8. Kommunale industrivirksomheder.
 Amtsrådets behandling af sager om særskilte spildevandsudledninger fra  

 kommunale virksomheder (bekendtgørelsens kapitel 10) finder sted efter de  

 samme regler, som der er redegjort for ovenfor under pkt. 6 og 7.
 9. Tilslutninger til eksisterende anlæg.
Ved kommunalebestyrelsens behandling af tilslutninger eller ændringer af  

 udledninger til offentlige såvel som private spildevandsanlæg inden for  

 disses kapacitet (bekendtgørelsens kapitel 6 og 8) skal der ikke iagttages  

 særlige formelle forskrifter.
Ved tilslutninger til private anlæg skal  

 kommunalbestyrelsen dog påse, om der foreligger samtykke fra de for anlægget  

 ansvarlige, jfr. bekendtgørelsens § 28.
Det er som nævnt en forudsætning, at rensningsanlæggets kapacitet, således  

 som den er fastsat i kendelse, tilladelse eller på anden måde, ikke  

 overskrides som følge af tilslutningen.
Hvis der forventes en fortsat  

 udbygning inden for området, bør kommunalbestyrelsen i god tid, inde  

 belastningen af anlægget når op i nærheden af den faststate kapacitet,  

 iværksætte en udbygning af rensningsanlægget.
 Det kan undtagelsesvis være praktisk at give tidsbegrænsede  

 tilslutningstilladelser, f.eks. hvis anlægget er dimensioneret til at modtage  

 spildevand fra områder, der først udstykkes og bebygges på et senere  

 tidspunkt.
I tilslutningssager vedrørende husspildevand vil det normalt være  

 tilstrækkeligt med oplysninger om anslået mængde spildevand og/eller  

 personækvivalenter.
Der kan endvidere kræves oplysninger om anlæggets  

 tekniske udformning og eventuelt om særlige døgnvariationer i  

 spildevandsudledningerne, jfr. bemærkningerne nedenfor om afløbsregulativet.
 Ved tilslutning af andet en husspildevand til offentlige, fælles  

 spildevandsanlæg bør der i fornødent omfang foreligge oplysninger svarende  

 til, hvad der er nævnt ovenfor under punkt 7. Angående tilslutninger af  

 virksomheder, der samtidig søger om godkendelse efter lovens kapitel 5,  

 henledes opmærksomheden på, at spildevandstilladelsen ikke meddeles  

 virksomheden før i forbindelse med den samlede godkendelse, jfr.  

 bekendtgørelsens § 21, stk. 3. Meddeles godkendelse af amtsrådet, må  

 kommunalbestyrelsen oversende spildevandstilladelsen til amtsrådet, der  

 meddeler spildevandstilladelsen som et led i den endelige godkendelse.
Der henvises iøvrigt til bestemmelserne i byggelovens § 18 og det i medfør  

 af samme lovs § 6 udstedte bygningsreglement.
Der er heri optaget nærmere  

 bestemmelser om afløb, afløbsledninger og afløbsinstallationer, herunder  

 bestemmelser om forandringer af afløb fra ejendomme, som er bebygget ved  

 lovens ikrafttræden.
I bygningsreglementets kapitel 12 om installationer m.v.  

 er de under pkt. 12.3 om afløbsinstallationer anført, at afløb fra bygninger  

 med dertil knyttede afløbsinstallationer skal udføres i overensstemmelse med  

 Dansk Ingeniørforenings forskrifter vedrørende afløb fra ejendomme  

 (afløbsregulativet). Det er endvidere anført, at bestående afløb og  

 afløbsinstallationer inden for en af kommunalbestyrelsen fastsat tidsfrist  

 kan kræves bragt i overensstemmelse med de ovenfor nævnte forskrifter.
 10. Vejafvanding.
Som nævnt ovenfor under afsnit A er regnvand, der afledes fra befæstede  

 arealer, f.eks. veje, pladser og jernbaner, omfattet af  

 spildevandsdefinitionen, og der kræves som følge heraf tilladelse fra den  

 ifølge bekendtgørelsen kompetente myndighed i hvert enkelt tilfælde.
Det er  

 derfor også denne myndighed, der skal tage stilling til, hvilke  

 foranstaltninger i form af udligningsbassiner, sandfang, olieudskillere m.v.,  

 der skal udføres i forbindelse med udledningen.
 Skal regnvandet bortskaffes fra et område, hvor den øvrige  

 spildevandsafledning sker gennem et fælles spildevandsanlæg, offentligt eller  

 privat, er kompetencen til at meddele tilladelse til udledningen af renvand  

 m.v., hvad enten afledningen sker separat eller i fællessystem, hos den  

 myndighed, der har kompetencen til at meddele tilladelse til bortskaffelse af  

 det øvrige spildevand fra området, jfr. bekendtgørelsens kapitel 4-8. Dette  

 stemmer overens med princippet i den hidtil gældende vandløbslovs § 70, stk.  

 2, og gælder, uanset om der er tale om en privat kommunal, amtskommunal eller  

 statslig vej.
 Skal renvandet bortskaffes fra et område, hvor der ikke er etableret  

 fælles spildevandsafledning, skal der indhentes tilladelse efter reglerne i  

 bekendtgørelsens kapitel 9.
Er vejanlægget omfattet af en godkendt spildevandsplan, kan  

 kommunalbestyrelsen meddele tilladelsen.
Er vejanlægget ikke omfattet af en  

 godkendt spildevandsplan, meddeles tilladelse af amtsrådet, jfr.  

 bekendtgørelsns § 29, stk. 3.
 11. Vilkår.
 Bekendtgørelsens § 37 bestemmer, at der kan stilles vilkår i forbindelse  

 med meddelelse af tilladelser efter bekendtgørelsen.§ 37, stk. 2, foreskriver  

 endvidere, at der i tilladelser i fornødent omfang skal optages bestemmelser  

 om tilsyn og driftskontrol.
Ved meddelelse af tilladelser til spildevandsudledning skal den kompetente  

 myndighed primært tage hensyn til recipientens evne til at modtage de  

 projekterede spildevandsmængder under hensyntagen til den fastsatte  

 recipientkvalitet.
Meddelelsen af udledningstilladelser bør ligeledes ske på  

 grundlag af en bedømmelse af det hydrologiske kredsløb.
I de områder, hvor  

 der er gennemført en hydrogeologisk planlægning, jfr. miljøministeriets  

 cirkulære om behandling af vandforsyningsspørgsmål efter den ændrede  

 vandforsyningslovgivning, kan denne eventuelt bidrage til en vurdering af, om  

 en fremtidig vandforsyning vil formindske vandløbets medianminimum.
 Ved meddelelse af udledningstilladelser skal miljøstyrelsens vejledende  

 bestemmelser for udledning af spildevand indgå i den kompetente myndigheds  

 overvejelser.
 Ved vejledningens anvendelse må der i hvert enkelt tilfælde i forbindelse  

 med den samfundsmæssige vurdering efter lovens § 1, stk. 3, tages hensyn til  

 den pågældende recipients særlige karakter, herunder dens evne til  

 selvrensning, og til den planlagte recipientkvalitet.
Vejledningen sigter på nye spildevandsudledninger.
Såfremt eksisterende  

 udledninger tages til behandling i overensstemmelse med de herom gældende  

 regler, skal der ved en meddelelse af disse tilladelser tages hensyn til de  

 vejledende bestemmelser.
I sådanne tilfælde vil det oftest være nødvendigt,  

 at der gives en frist til opfyldelse af de nye udledningstilladelser,  

 eventuelt ved successiv nedbringelse af forureningen.
 Ved meddelelsen af udledningstilladelser skal den kompetente myndighed i  

 øvrigt påse:
at den kvalitet, der måtte være fastsat af amtsrådet for den pågældende  

 recipient eller recipientafsnit, kan overholdes efter meddelelsen af  

 udledningstilladelsen, at fastsatte recipientgrænseværdier kan overholdes uden for den i  

 tilladelsen fastlagte fortyndingszone, at de fastsatte udledningskrav, der skal være gældende for spildevandet i  

 selve udløbsledningen, kan overholdes, at der i tilladelsen anføres, hvor stor en spildevandsmængde pr. år og  

 hvor store koncentrationer i mg/l man kan tolerere, sat eventuelt hvilke  

 variationer der kan tolereres pr. time/døgn/uge, at der, såfremt udledningen er meget svingende, i fornødent omfang  

 etableres udligningsbassin, at der ved særlig risikobetonet produktion, der ved uheld kan medføre fare  

 for recipienten, etableres et opsamlingsbassin, samt at der er afsat fornøden plads til såvel udbygning som udvidelse af fælles  

 rensningsanlæg.
 I forbindelse med meddelelse af tilladelsen kan der f.eks. tænkes knyttet  

 et eller flere af følgende vilkår til udnyttelse af tilladelsen:
at tilladelsen gøres afhængig af, at der gennemføres visse  

 foranstaltninger, f.eks. specielle rensningsforanstaltninger, at der forinden foretages en nærmere undersøgelse af recipienten, at der i udledningstilladelsen anføres bestemmelser om, hvor og hvor ofte  

 der af udlederen, som et led i driftskontrollen, skal udtages og analyseres  

 prøver af spildevandet med henblik på at kunne konstatere, hvorvidt den givne  

 tilladelse bliver respekteret, samt bestemmelser om, under hvilke former  

 tilsynsmyndighederne m.fl. skal have adgang til eller modtage disse  

 oplysninger, at tilladelsen skal udnyttes inden for en vis frist, at tilladelsen i særlige tilfælde kan tages op til fornyet overvejelse  

 (tidsbegrænsning), hvor den pågældende virksomhed kun påtænkes udøvet  

 midlertidigt, eller hvor det ikke på tilladelsestidspunktet er muligt at tage  

 endelig stilling til fremtidige skadevirkninger.
E.
Udledning af spildevand på jorden.
 Det er ovenfor i kapitel 3, der omhandler beskyttelsen af  

 vandforsyningsinteresser, anført, at miljøbeskyttelseslovens § 11, stk. 1,  

 indeholder en bestemmelse om, at udledning på jorden af væsker, der kan  

 forurene grundvandet, ikke må finde sted uden tilladelse fra miljøministeren.
 Denne nye bestemmelse tilsigter at give mulighed for at opretholde den  

 hidtil gældende ordning, hvorefter der i medfør af vandløbsloven var mulighed  

 for bortskaffelse af processpildevand fra forskellige virksomheder ved  

 udledning på jorden efter forud indhentet tilladelse fra  

 landvæsenskommissionen.
Spildevandsbekendtgørelsens kapitel 12 indeholder en bemyndigelse for  

 amtsrådet til at meddele sådanne tilladelser, som tidligere kunne meddeles af  

 landvæsenskommissionen.
Ifølge kapitel 12 er bemyndigelsen foreløbig  

 begrænset til at omfatte let nedbrydeligt processpildevand fra virksomheder,  

 der omfattes af lovens kapitel 5. I andre tilfælde er tilladelseskompetencen  

 hos miljøstyrelsen.
Det er ikke tanken i forbindelse med disse ændringer på myndighedsområdet  

 at udvide mulighederne for udledning af forurenede væsker på jordoverfladen.  

 Det er ej heller hensigten at gribe ind over for landbrugets spredning af  

 sædvanlige gødningsstoffer på jorden, herunder flydende ammoniak, ajle og  

 ensilagesaft m.v.
Det er derimod fortsat ikke tilladt at udlede husspildevand  

 på jorden.
Der er nedenfor anført nogle vejledende retningslinier for amtsrådets  

 fremtidige behandling af sager på dette område.
Disse retningslinier er  

 baseret på landvæsenskommissionernes hidtidige praksis i forbindelse med  

 tilladelser til udsprøjtning m.v. af processpildevand på jordoverfladen efter  

 den hidtil gældende vandløbslovs § 73c.
Det er kun acceptabelt, at der udledes sådanne væsker og stoffer, der let  

 kan omsættes, således at der ikke opstår risiko for forurening af grundvandet  

 ved nedsivning eller lignende.
Det spildevand, der er omfattet af  

 bekendtgørelsns kapitel 12, er derfor kun spildevand, som udelukkende  

 indeholder organiske stoffer og næringssalte.
 I praksis vil der især blive tale om mejerispildevand og spildevand fra  

 andre levnedsmiddelvirksomheder, hvor spildevandets indhold af organiske  

 stoffer gør det muligt, uden hygiejniske eller miljømæssige gener at udlede  

 spildevandet på jorden.
 Ved meddelelsen af en tilladelse til udledning af spildevand på jorden ved  

 udsprøjtning, overrisling eller andet bør amtsrådet i øvrigt påse:
at spildevandet udelukkende indeholder organiske stoffer og næringssalte, at spildevandet ikke indeholder sundhedsfarlige stoffer eller smittekim, at den spildevandsmængde, der årligt udledes på jorden ikke væsentligt  

 overstiger 3.500 m3 pr.ha (10.000 m2), svarende til en årlig nedbør på 350  

 mm.
Tilladelse til udledning af større mængder bør kun gives efter konkret  

 bedømmelse af jordbunds- og terrænforhold, herunder afstrømningsmuligheder  

 m.v.
at spildevandet ved udledningen fordeles jævnt over arealet, at overfladisk afstrømning til vandløb, søer eller havet,  

 vandforsyningsanlæg, omliggende ejendomme samt ansamlinger af spildevand på  

 arealet ikke kan forekomme på nogen årstid, at der i øvrigt tages sådanne forholdsregler, at det udledte spildevand  

 ikke på nogen årstid direkte gennem drænledninger eller afvandingsgrøfter kan  

 føres til vandløb, søer eller havet, at arealet, der tænkes anvendt til spildevandsudledningen, ligger således,  

 at der ikke opstår gener for omboende og for færdsel på offentlige veje, at ansøgeren i tilfælde af sandsynlighed for forhindringer for udledningen  

 har mulighed for midlertidigt at opsamle eller bortlede spildevande på anden  

 forsvarlig måde.
Ved meddelelse af tilladelse til udledning af spildevand på jorden skal  

 amtsrådet endvidere påse, at der oprettes en kontrakt mellem  

 spildevandsproducenten og ejeren af det areal, hvorpå spildevandet ønskes  

 udledt.
Kontrakten skal indeholde bestemmelser om det privatretlige ansvar  

 for anlæggets drift og vedligeholdelse, herunder hvem der har ansvaret for  

 opståede gener, samt om udgifterne ved afhjælpning af eventuelle skader og om  

 anlæggets drift og vedligeholdelse i almindelighed.
Kontraktens  

 opsigelsesmuligheder og løbetid skal anføres.
 Der bør i tilladelsen fastsættes en tidsbegrænsning under hensyntagen til  

 kontraktens løbetid, således at det i god tid kan afgøres, om kontrakten kan  

 forlænges, eller om der skal søges tilladelse til en ændret udledningsform.
 Der henvises i øvrigt til den almindelige bestemmelse i lovens § 11, stk.  

 3, hvorefter amtsrådet til enhver tid og uden erstatning kan tilbagekalde  

 eller ændre tilladelser, der er meddelt i henhold til  

 spildevandsbekendtgørelsens kapitel 12, når dette måtte vise sig ønskeligt af  

 hensyn til faren for forurening af vandforsyningsanlæg, eller når hensynet  

 til miljøbeskyttelsen i øvrigt gør det påkrævet.
 F.Almindelige regler.
Bekendtgørelsens § 36 pålægger amtsrådet som recipientansvarlig myndighed  

 at føre register over godkendte spildevandsplaner og givne tilladelser samt  

 over vigtigere, gældende landvæsensretskendelser vedrørende  

 spildevandsforhold.
Da spildevandstilladelser, som nævnt ovenfor under afsnit  

 B, i en række tilfælde kan meddeles af kommunalbestyrelsen, og da amtsrådet  

 som recipientansvarlig myndighed bør underrettes om ændringer i  

 spildevandsforholdene, indeholder bekendtgørelsens § 34 en regel om, at  

 kommunalbestyrelsen skal underrette amtsrådet om vigtigere afgørelser, der  

 træffes i medfør af bekendtgørelsen.
Indberetninger om tilslutning af  

 producenter af bl.a. husspildevand til eksisterende spildevandsanlæg vil  

 derfor kunne undlades.
 Bekendtgørelsens § 35 foreskriver, at amtsrådet skal underrette  

 kommunalbestyrelsen om afgørelser, der træffes vedrørende  

 spildevandsforholdene i den pågældende kommune, idet kommunalbestyrelsen  

 ifølge lovens kapitel 7 er tilsynsmyndighed.
Bekendtgørelsens § 4 indeholder en regel, der giver amtsrådet  

 (hovedstadsrådet) bemyndigelse til at tillade reguleringer af vandløb m.v.i  

 forbindelse med meddelelse af tilladelser til udledning af spildevand.  

 Reguleringen af vandløb m.v. hører ifølge vandløbslovens kapitel VI, jfr. §  

 7, under landvæsensretternes kompetence, men af hensyn til disse spørgsmåls  

 nære sammenhæng med spørgsmålet om spildevandsudløbs placering og hele  

 indretning har miljøministeren udnyttet bemyndigelsen i § 7, stk. 2, i den  

 ændrede vandløbslov, jfr. lovbekendtgørelse nr. 523 af 26. september 1973,  

 til at bestemme, at amtsrådet kan beslutte sådanne reguleringer under  

 iagttagelse af vandløbslovens regler.
Erstatningsproblemer afgøres dog som i  

 andre tilfælde af landvæsensretterne.
Specielt hvad angår anbringelse af rørledninger på søterritoriet bemærkes,  

 at etablering af sådanne faste anlæg kræver tilladelse fra staten.
Sådan  

 tilladelse meddeles almindeligvis af ministeriet for offentlige arbejder  

 efter forudgående kontakt med en række berørte myndigheder.
Der henvises  

 herom til de nærmere retningslinier i ministeriet for offentlige arbejders  

 vejledning af 10. juli 1972 for anbringelse af rørledninger på søterritoriet.
 Ekspropriation.
Miljøbeskyttelseslovens § 31 giver kommunalbestyrelsen adgang til at  

 ekspropriere til gennemførelse af spildevandsanlæg, når der efter lovens § 18  

 er meddelt tilladelse til spildevandsudledning til vandløb, søer eller havet.  

 Ifølge lovens § 31, stk. 1, 2. pkt., og § 32 behandles ekspropriationssager  

 efter samme retningslinier, som er gældende for ekspropriation til offentlige  

 veje.
De nærmere regler om ekspropriationernes gennemførelse, udstrækning  

 m.v. samt om erstatningsfastsættelsen findes i miljøministeriets  

 bekendtgørelse nr. 175 af 29. marts 1974 om ekspropriation til  

 spildevandsanlæg (ekspropriationsbekendtgørelsen). Det bemærkes, at  

 bekendtgørelsen ikke omfatter Københavns kommune, hvor §§41-43 i Københavns  

 byggelov træder i stedet for disse regler, ligesom erstatningsspørgsmål ikke  

 indbringes for en landvæsensret, men for en særlig taksationskommission.
 Reglerne i ekspropriationsbekendtgørelsen er i øvrigt i alt væsentligt de  

 samme, som gælder ifølge lov om offentlige veje, idet dog følgende skal  

 bemærkes:
 1. Parterne.
Da der i medfør af miljøbeskyttelsesloven kan eksproprieres til fordel for  

 private spildevandsanlæg og for spildevandsanlæg, hvor en anden  

 kommunalbestyrelse end ekspropriationsmyndigheden er ansvarlig, er der i  

 bekendtgørelsen givet regler om medinddragelse i sagsbehandlingen af den for  

 anlægget ansvarlige (rekvirenten). Det er endvidere præciseret, om  

 forpligtelser m.v., der efter lov om offentlige veje påhviler vejbestyrelsen,  

 skal påhvile ekspropriationsmyndigheden eller den for anlægget ansvarlige.  

 Det vil antagelig således i praksis blive rekvirenten, der under  

 åstedsforretningen må redegøre for de ønskede foranstaltninger.
Også når der  

 skal stilles forslag til forlig om ekspropriationens udstrækning og  

 erstatningens størrelse, vil den pågældendes stilling til spørgsmålene være  

 af væsentlig betydning.
 2. Panthaverne.
Bekendtgørelsens § 9, stk. 4, indeholder i 3. punktum en regel, hvorefter  

 der normalt ikke skal ske særskilt indvarsling af panthavere i de berørte  

 ejendomme.
Reglen findes ikke i loven om offentlige veje, men er i  

 overensstemmelse med den praksis, der følges ved vejekspropriationer.
 3. Ekspropriationsbeslutningen.
Som nævnt kan der efter miljøbeskyttelseslovens § 31 eksproprieres til  

 fordel for private spildevandsanlæg.
For at sikre at de af ekspropriationen  

 berørte grundejere modtager erstatning fra det private anlæg, er det i  

 bekendtgørelsens § 11, stk. 1, bestemt, at ekspropriationen kan betinges af,  

 at den for det private anlæg ansvarlige stiller sikkerhed for erstatningen.
Ekspropriationsbeslutningen kan efter bekendtgørelsens § 11, stk. 1,  

 træffes før udløbet af 3 ugers fristen i § 10, stk. 4, såfremt der under  

 åstedsforretningen opnås tiltrædelse af de planlagte foranstaltninger fra  

 samtlige ejere og brugere m.v.
I overensstemmelse med tidligere praksis med  

 hensyn til ekspropriationer til spildevandsanlæg er det ikke stillet som en  

 yderligere betingelse for sådan fremrykning af beslutningen, at  

 ekspropriationen må anses for ubetydelig i forhold til de berørte ejendommes  

 størrelse og værdi.
 4. Landvæsensretternes kompetence,  

 erstatningsspørgsmål.
Efter miljøbeskyttelseslovens § 32, stk. 2, skal spørgsmålet om  

 ekspropriationserstatningens størrelse i mangel af mindelig overenskomst af  

 kommunalbestyrelsen indbringes for landvæsenskommissionen til afgørelse.
Det  

 er ligeledes landvæsenskommissionen, der i mangel af mindelig overenskomst må  

 afgøre spørgsmålet, om ekspropriationen skal udstrækkes udover, hvad det  

 planlagte spildevandsanlæg kræver, jfr. bekendtgørelsens § 3, stk. 2.
Efter miljøministeriets opfattelse bør det tilstræbes, at der under selve  

 sagen om ekspropriationsbeslutningen, i det omfang det er muligt, opnås  

 forlig om erstatningen, således at sagens indbringelse for  

 landvæsenskommisionen spares.
Opnås der forlig om udvidelse af  

 ekspropriationen, kan den medtages under kommunalbestyrelsens  

 ekspropriationsbeslutning.
Overenskomster om erstatningen for en sådan  

 udvidelse skal derimod ikke omfattes af selve beslutningen, men formuleres  

 selvstændigt som overenskomster, der er godkendt af kommunalbestyrelsen.
Hvad enten erstatningen er aftalt ved overenskomst eller fastsættes af  

 landvæsenskommissionen, er det kommunalbestyrelsen, der udbetaler eller  

 foranlediger erstatningen udbetalt.
Dette indebærer, at i tilfælde, hvor der  

 eksproprieres til fordel for spildevandsanlæg, hvor en anden  

 kommunalbestyrelse er ansvarlig, er det denne anden kommunalbestyrelse, der i  

 praksis skal udbetale erstatningen.
Ved private anlæg er det derimod stadig  

 den eksproprierende kommunalbestyrelse, der skal forestå udbetalingen, idet  

 der, som ovenfor nævnt under punkt 3, er mulighed for at kræve  

 sikkerhedsstillelse for erstatningsbeløbet.
 Forinden udbetaling finder sted, må der ifølge bekendtgørelsens § 13  

 foreligge oplysninger om, hvorvidt panthavere m.v., hvis ret er tinglyst, og  

 hvis adresser kan oplyses af tinglysningsdommeren, gør krav på erstatning.  

 Det må herefter afgøres, om erstatningen kan udbetales direkte til ejeren i  

 stedet for til rettighedshaverne.
Beløb, der tilkommer en tinglyst panthaver, hvis adresse ikke har kunnet  

 oplyses, bør ikke udbetales til ejeren, idet den udbetalende myndighed i så  

 fald vil kunne pådrage sig erstatningsansvar over for den pågældende  

 panthaver.
Der bør derfor ske deponering af den pågældende del af  

 ekspropriationserstatningen, indtil den erstatningsberettigede godtgør, at  

 der foreligger det fornødne samtykke.
Der henvises i denne forbindelse til  

 lov nr. 29 af 16. februar 1932 om deponering.
Det er ligeledes den udbetalende myndighed, der skønner, om de to  

 betingelser i § 13, stk. 2, for udbetaling af erstatninger uden samtykke fra  

 panthavere m.v., er opfyldt.
Risikoen for fejlskøn påhviler altså den  

 pågældende myndighed.
Derimod kan beløb, der vedrører erstatning for  

 driftstab, i alle tilfælde udbetales direkte til ejeren uden samtykke fra  

 panthavere m.v.
 Tilsyn og kontrol.
Miljøbeskyttelseslovens kapitel 7 indeholder regler om tilsyn med  

 forurenende virksomhed.
Lovens § 56 bemyndiger miljøministeren til at  

 fastsætte nærmere regler om udøvelsen af dette tilsyn.
Udover i selve  

 miljøbeskyttelsesloven findes reglerne om tilsynet i miljøministeriets  

 bekendtgørelse nr. 177 af 29. marts 1974 om tilsyn med spildevandsanlæg og  

 med forurening af vandområder (tilsynsbekendtgørelsen) samt i § 8 i  

 miljøministeriets bekendtgørelse nr. 176 af 29. marts 1974 om godkendelse af  

 særligt forurenende virksomheder m. v.
Endvidere indeholder miljøministeriets bekendtgørelse nr. 170 af 29. marts  

 1974 af reglement om miljøbeskyttelse regler om, at kommunalbestyrelsen fører  

 tilsyn og kontrol med en række forhold, der kan give anledning til  

 forurening.
Det kulturtekniske tilsyn med vandområderne forudsættes at ske  

 efter de hidtidige principper, jfr. nedenfor under punkt 5.
 1. Kompetencen i tilsynsspørgsmål.
 Tilsynet med private spildevandsanlæg føres af kommunalbestyrelsen, jfr.  

 tilsynsbekendtgørelsens § 1, stk. 1, og §§ 4-6. Dette gælder, uanset hvem der  

 har givet tilladelse til anlæggets etablering, og uanset hvilken karakter  

 spildevandsudledningen har.
 Tilsynet og kontrollen med de offentlige spildevandsanlæg, dvs. anlæg,  

 hvor en eller flere kommunalbestyrelser er ansvarlige for vedligeholdelsen og  

 /eller driften, føres af amtsrådet (hovedstadsrådet), jfr. lovens § 50 og  

 tilsynsbekendtgørelsens § 1, stk. 2, jfr. §§ 4-6.
 Ifølge lovens § 55 fører amtsrådet (hovedstadsrådet) som  

 recipientansvarlig myndighed tilsyn med forureningstilstanden i vandløb, søer  

 og de kystnære dele af søterritoriet.
 2. Tilsynet med spildevandsanlæg og -udledninger.
Tilsynet med offentlige og private spildevandsanlæg forudsættes at ske  

 efter samme retningslinier.
Tilsynet med de større kommunale spildevandsanlæg  

 bør dog være mere indgående end tilsynet med mindre, private anlæg, der  

 modtager spildevand fra en eller nogle få husstande.
Nærmere retningslinier  

 for tilsynet og kontrollen vil ofte være indeholdt som vilkår i tilladelsen  

 eller kendelsen, jfr. ovenfor kapitel 4, D.
a.
Med henblik på beskyttelsen af recipienten fører den for  

 spildevandsanlægget ansvarlige løbende kontrol med, at anlægget, herunder  

 specielt rensningsanlægget, fungerer, som forudsat i tilladelsen  

 (driftskontrol). Der må således løbende udtages prøver af tilløbsvand,  

 afløbsvand, slam m. v. med henblik på at kontrollere eventuelle  

 uregelmæssigheder.
Måleresultater fra driftskontrollen vil kunne forlanges stillet til  

 rådighed for tilsynsmyndigheden i det omfang, den skønner det nødvendigt.
Der  

 bør i tilladelsen, i hvert fald for større anlægs vedkommende, indføjes  

 vilkår om omfanget af indberetningspligten til tilsynsmyndigheden om  

 driftskontrollen og om resultatet af undersøgelser, analyser m. v., jfr.  

 lovens § 52 om oplysningspligt og ovenfor kapital 4, II, D, pkt. 11.
Det er allerede i en række kendelser fastsat, at analyseresultater skal  

 indsendes til bl.a. fiskeriministeriet.
Indsendelsen kan fremtidigt i disse  

 tilfælde i stedet for til fiskeriministeriet ske til miljøstyrelsens  

 fiskerilaboratorium, hvor der er tale om udledninger fra en kapitel  

 5-virksomhed.
Er der tale om andre udledninger kan indberetning til  

 miljøstyrelsens fiskerilaboratorium undlades.
Opmærksomheden henledes i denne forbindelse på lovens § 53, der  

 foreskriver, at den, der er ansvarlig for forhold eller indretninger, som kan  

 give anledning til forurening, skal underrette kommunalbestyrelsen, såfremt  

 driftsforstyrrelser eller uheld medfører væsentlig forurening eller indebærer  

 fare herfor.
Det forudsættes, at vedkommende kommunalbestyrelse underretter  

 amtsrådet, såfremt der som følge heraf er fare for forurening af recipienten.
b.
Når der er stillet krav om og føres en egentlig driftskontrol,  

 indskrænkes tilsynsmyndighedens opgaver til ved en stikprøvekontrol at  

 konstatere, om den for anlægget ansvarlige dels opfylder kravene, der er sat  

 til udledningen m.v., dels om de indberettede målinger, resultater m.v.  

 svarer til de faktisk forekommende forureninger.
Stikprøvekontrollen kan foretages ved besigtigelse og udtagelse af prøver,  

 normalt 2 gange årligt.
Antallet af stikprøver kan varieres, bl.a. under  

 hensyn til tilsynsmyndighedens vurdering af kvaliteten af driftskontrollen.
 Ved udøvelsen af tilsynet er det tilsynsmyndigheden, der bestemmer, hvem  

 der skal udtage og analysere prøver m.v., herunder om dette skal ske ved en  

 repræsentant for det undersøgende laboratorium.
 I situationer, hvor spildevandsudledningen er af større betydning for  

 recipienten, skal måleresultaterne, foruden til de i § 6 nævnte, også sendes  

 til amtsrådet.
Der skal ved fælles spildevandsanlæg udtages stikprøver i såvel tilløb til  

 som afløb fra det til spildevandsanlægget hørende rensningsanlæg for at  

 konstatere, om anlægget fungerer tilfredsstillende.
Derimod skal der kun  

 udtages prøver i udløbet fra virksomheder, hvor rensningen foretages i  

 direkte tilslutning til eller som en del af fabrikationsprocessen.
c.
Opmærksomheden henledes på, at det i forbindelse med etablering af  

 spildevandsanlæg m.v., specielt ved kapitel 5-virksomheder, vil være  

 nødvendigt med særlig tilsyn og kontrol, såvel i anlægsfasen som i  

 indkøringsfasen.I anlægsfasen må det i forbindelse med det almindelige bygge-  

 og anlægstilsyn konstateres, om de i tilladelsen fastsatte anlæg,  

 indretninger m.v. til forebyggelse og bekæmpelse af forureningen etableres.
I  

 indkøringsfasen bør det ligeledes løbende kontrolleres, at anlægget og  

 udledningen opfylder de i tilladelsen stillede krav.
Konstateres det, at  

 anlægget herefter fungerer tilfredsstillende, kan tilsynsmyndighedens  

 virksomhed indskrænkes, jfr. ovenfor under b.
 3. Tilsynet med recipienterne.
 Ligesom under den hidtil gældende vandløbslov påhviler det amtsrådet af  

 føre tilsyn med forureningstilstanden i de ferske vandområder og i de  

 kystnære dele af søterritoriet, jfr. lovens § 55.
Det er tanken, at de oversigter over forureningstilstanden i vandområderne  

 med angivelse af forureningskilder, som amtsrådene hidtil har udarbejdet i  

 henhold til vandløbsloven, fortsat skal udarbejdes og udbygges som grundlag  

 for amtsrådets kontrol.
Disse oversigter skal danne grundlag for fastlæggelse  

 og revision af den kvalitetsplanlægning, man tilstræber for den pågældende  

 recipient.
Der henvises i denne forbindelse til lovens § 61, jfr. ovenfor  

 kapitel 4, II, C, 2. Opmærksomheden henledes på, at disse oversigter bør  

 revideres med passende mellemrum, f.eks. som hidtil hvert 3. år.
Selvom amtsrådet ikke ifølge miljøbeskyttelsesloven og  

 tilsynsbekendtgørelsen er forpligtet til at føre tilsyn med andre  

 spildevandsudledninger end de, der hidrører fra offentlige spildevandsanlæg,  

 vil det i mange tilfælde være hensigtsmæssigt, at amtsrådet under udøvelsen  

 af recipientkontrollen efter aftale med vedkommende kommunalbestyrelse  

 selvstændigt fører tilsyn med f.eks. større virksomheders  

 spildevandsudledninger.
Amtsrådet kan i denne forbindelse bl.a. basere sig på  

 resultaterne af den førte driftskontrol og af kommunernes tilsyn, jfr. lovens  

 § 52 og § 54, stk. 2.
Såfremt amtsrådet ved tilsynet konstaterer uacceptable forhold, bør  

 amtsrådet tage skridt til, at forholdene forbedres.
Man skal i denne  

 forbindelse henvise til lovens § 25, hvorefter der kan gribes ind over for  

 bestående spildevandsanlæg, der ikke fungerer miljømæssigt forsvarligt, jfr.  

 nærmere kapitel 9, pkt. 4 nedenfor.
Konstateres det, at de uacceptable forhold i recipienten skyldes  

 udledninger af stoffer, der er omfattet af forbuddet i lovens § 17, stk. 1, -  

 typiske akutte forureninger - kan amtsrådet anmelde sagen til politiet med  

 henblik på optagelse af politirapport og eventuel videre forfølgning ved  

 domstolene, jfr.bekendtgørelsens § 10, stk. 2. Denne mulighed foreligger også  

 ved overtrædelsen af meddelte tilladelse, vilkår og lignende.
Opmærksomheden  

 henledes på, at miljøstyrelsens fiskerilaboratorium hidtil har fået tilsendt  

 og registreret en række retsafgørelser i straffesager vedrørende  

 overtrædelser af vandløbslovgivningen.
For at opnå en ensartet retspraksis i  

 sådanne sager også i fremtiden, bør den myndighed, der har rejst sag efter  

 lovens § 83, også fremtidig underrette fiskerilaboratoriet om de afsagte  

 domme m.v.
 4. Samarbejdet med andre myndigheder m.v.
Tilsynsmyndighederne vil i udøvelsen af tilsynet formentlig i en række  

 tilfælde have behov for bistand dels ved selve tilsynets førelse  

 (inspektioner m.v.), dels ved analyser og vurderinger af de konstaterede  

 forhold, forureninger m.v.
Som særligt nærliggende muligheder kan peges på,  

 at samarbejde naturligt kan etableres mellem tilsynsmyndigheden og  

 levnedsmiddelkontrolenheden, embedslægeinstitutionen, kredsdyrlægen,  

 fiskerikontrollen og arbejdstilsynet, jfr. nedenfor, kapitel 7.
Med hjemmel i naturfredningsloven foretages fredninger og erhverves  

 arealer med det formål at bevare landskaber og vandområder med deres plante-  

 og dyresamfund.
Dette sker på grundlag af registreringer og analyser, som  

 foretages af fredningsplanudvalgene i medfør af naturfredningslovens § 35.  

 Disse analyser benyttes også til støtte for andre myndigheders planlægning og  

 administration.
Det er i naturfredningsloven direkte angivet, at  

 naturfredningsmyndighederne skal bidrage til, at det menneskelige miljø ikke  

 forringes gennem forurening.
Naturfredningsloven vil derfor i praksis bl.a.  

 på baggrund af den vægt, som loven lægger på de planlægningsmæssige hensyn,  

 kunne få en vis indflydelse på løsningen af problemer med relation til  

 forureningsbekæmpelse.
Det vil derfor være tilrådeligt, om man benytter den  

 sagkundskab og de oplysninger, som fredningsplanudvalgene har.
De lokale og regionale myndigheder vil endvidere på en række områder have  

 behov for assistance i form af laboratorieundersøgelser og sagkyndig  

 vejledning i øvrigt.
F.eks. kan biologisk sagkundskab være nødvendig ved  

 spildevands- og recipientplanlægningen, samt ved behandlingen af konkrete  

 sager.
Den kompetente myndighed bør derfor i sådanne tilfælde underrette  

 miljøstyrelsens fiskerilaboratorium, eventuelt med henblik på deltagelse i  

 møder.
 Endelig henledes opmærksomheden på, at det en række tilfælde kan være  

 nødvendigt, at myndighederne køber sagkyndig bistand hos private rådgivende  

 virksomheder.
 5. Vandløbsvedligeholdelse.
 Bestemmelserne om vandløbsvedligeholdelsen, og det kulturtekniske tilsyn  

 findes i vandløbslovens kapitler VII og XII samt i de i medfør af kapitel V  

 udfærdigede regulativer for offentlige vandløb.
Der er i vandløbsloven indføjet en ny bestemmelse i § 35, stk. 1,  

 hvorefter ministeren bemyndiges til at fastsætte nærmere regler om  

 vandløbsvedligeholdelsen.
Dette skyldes, at grødevæksten i de fleste vandløb  

 er tiltagende, bl.a. på grund af stadig voksende tilførsler af næringssalte.  

 Dette har medført, at oprensningen af vandløb må foretages stadig hyppigere.  

 Den forøgede oprensning og vedligeholdelse af vandløb har dels medført  

 vanskeligheder med at fremskaffe den fornødne arbejdskraft til at udføre  

 oprensningen efter traditionelle metoder, og dels forøget lønomkostningerne  

 ved vedligeholdelsesarbejdets udførelse i en sådan grad, at oprensningen ved  

 hjælp af maskiner er blevet stadig mere udbredt.
I visse tilfælde har den  

 mekaniske vandløbsoprensning og -vedligeholdelse været foretaget på en sådan  

 måde, at det har medført uheldige bivirkninger, især på vandløbsfaunaen, men  

 f.eks. også på de tilgrænsende arealer.
 Der foreligger imidlertid endnu ikke tilstrækkeligt erfaringsmateriale om  

 de forskellige oprensningstidspunkters og -metoders indflydelse på  

 vandløbsfaunaen, og indtil en række undersøgelser nærmere har belyst disse  

 forhold, agter ministeriet ikke at udfærdige nærmere regler om  

 vandløbsvedligeholdelse.
 I medfør af vandløbslovens § 12, stk. 1, litra d, vil amtsråd og  

 kommunalbestyrelser dog fortsat, hvor drivende grøde eller ansamlinger af  

 grøde medfører afvandingsmæsige, fiskerimæssige eller hygiejniske ulemper i  

 henholdsvis amtsvandløb og kommunevandløb, kunne fastsætte de fornødne  

 bestemmelser i regulativerne om, at den afskårne grøde, der fremkommer ved  

 vedligeholdelsen af offentlige vandløb, optages så effektivt, som det er  

 muligt.
Samarbejde med embedslægeinstitutionerne,  

 arbejdstilsynet og 1. Embedslægeinstitutionerne.
 Som det fremgår af bemærkningerne til lovforslaget, har man ikke anset det  

 for hensigtsmæssigt at lovfæste en generel pligt for de kommunale råd til at  

 inddrage embedslægeinstitutionerne i behandlingen af sager efter loven.  

 Beslutning om, hvorvidt en sags forsvarlige behandling forudsætter  

 embedslægeinstitutionernes medvirken, træffes derfor, hvor en sådan medvirken  

 ikke direkte er foreskrevet i de nye bekendtgørelser, af vedkommende  

 kommunale råd eller udvalg.
Man anser det, i overensstemmelse med § 4 i lov nr. 381 af 13. juni 1973  

 om embedslægeinstitutioner m.v., for værdifuldt, at  

 embedslægeinstitutionernes sagkundskab udnyttes i form af rådgivning, bl.a.  

 ved behandlingen af kommunale spildevandsplaner, større spildevandsprojekter,  

 særskilte udledninger og udledning af spildevand på jorden.
Som følge heraf  

 er der i spildevandsbekendtgørelsen optaget bestemmelser om pligt til at  

 indkalde embedslægeinstitutionen til møder om spildevandsplaner og  

 -projekter.
Embedslægeinstitutionen bør i øvrigt på et så tidligt tidspunkt  

 som muligt inddrages i sagsbehandlingen, eksempelvis ved deltagelse i  

 forberedende møder i den kommunale forvaltning, eventuelt ved indkaldelse til  

 møder med de respektive kommunale råd og udvalg.
Embedslægeinstitutionen  

 modtager i øvrigt, jfr. lovens § 65, stk. 2, underretning om de afgørelser,  

 der træffes af kommunalbestyrelser, amtsråd og hovedstadsrådet.
 Indenrigsministeren fastsætter de nærmere regler for embedslægernes  

 virksomhed, jfr. § 7 i loven om embedslægeinstitutioner m.v., herunder om  

 embedslægeinstitutionens medvirken ved administrationen af  

 miljøbeskyttelseslovgivningen.
 2. Arbejdstilsynet.
En del spildevandssager vil formentlig rumme aspekter, der hører under  

 eller berører arbejderbeskyttelseslovgivningen.
Vedkommende  

 arbejdstilsynskreds bør derfor i nødvendigt omfang inddrages i behandlingen  

 af sådanne spildevandssager, eventuelt ved deltagelse i forberedende møder i  

 den kommunale forvaltning eller i møder med de respektive kommunale udvalg.
 Arbejdsministeren fastsætter nærmere regler for arbejdstilsynskredsenes  

 medvirken ved administrationen af miljøbeskyttelseslovgivningen.
 3. Fiskerikontrollen.
 Ifølge den hidtil gældende vandløbslovs § 81, stk. 2, har  

 fiskerikontrollen deltaget i tilsynet med vandløbene »inden for sit  

 stedlige og saglige område«, dvs. hvis fiskeriinteresser er involveret.
Dette har i praksis givet sig udslag i, at fiskerikontrollen, hvis den  

 under sin virksomhed konstaterer overtrædelser af vandløbslovgivningen, har  

 givet underretning herom til amtsråd m.v., idet fiskerikontrollens opgaver i  

 disse tilfælde primært er at søge at udgå eller mindske skader på  

 fiskebestanden.
Fiskerikontrollen har endvidere i tilfælde af overtrædelser  

 af udledningsforbuddene i den hidtil gældende vandløbslovs § 5 (f.eks. ved  

 udledninger af ajle og ensilagesaft) optaget rapport herom og forfulgt sagen  

 med henblik på tiltalerejsning ved domstolene.
Ved miljøreformens gennemførelse har det ikke været tanken at udvide  

 fiskerikontrollens opgaver til andre end de rent fiskerimæssige.
Det  

 forudsættes, at fiskerikontrollen som hidtil underretter  

 tilsynsmyndighederne, når den konstaterer overtrædelser af  

 miljøbeskyttelseslovgivningen.
Det vil dog være hensigtsmæssigt, om der på  

 lokalt plan etableres et samarbejde mellem tilsynsmyndighederne om den  

 praktiske gennemførelse af tilsyns- og kontrolopgaverne efter de respektive  

 love.
 Klageregler.
 1. Klage over kommunalbestyrelsens afgørelser.
Miljøbeskyttelseslovens § 70, stk. 1, bestemmer, at kommunalbestyrelsens  

 afgørelser i henhold til loven eller i henhold til regler, udfærdiget med  

 hjemmel i loven, kan påklages til miljøstyrelsen.
Dette gælder dog ikke  

 afgørelser om fordeling af udgifter til etablering og drift af  

 spildevandsanlæg, medmindre udgifterne vedrører rensningsanlæg, jfr.  

 miljøbeskyttelseslovens § 27, stk. 4, og miljøministeriets cirkulæreskrivelse  

 af 29. marts 1974 om fordeling af udgifter til etablering og drift af  

 spildevandsanlæg.
 Kommunalbestyrelsens beslutning om foretagelse af ekspropriation kan  

 påklages til miljøstyrelsen, medens erstatningsspørgsmål i mangel af forlig  

 afgøres af landvæsensretten for Københavns kommune dog den særlige  

 taksationskommission, jfr. ovenfor, kapitel 5.
 2. Klage over amtsrådets afgørelser.
Miljøbeskyttelseslovens § 70, stk. 1, bestemmer, at amtsrådets  

 (hovedstadsrådets) afgørelse i henhold til loven eller i henhold til regler,  

 udfærdiget med hjemmel i loven, kan påklages til miljøstyrelsen.
Dette gælder  

 også beslutninger i sager om godkendelse af kommunale spildevandsplaner, jfr.  

 ovenfor kapitel 4, II, C.
 3. Klage over miljøstyrelsens afgørelser.
a.
Klage til miljøankenævnet.
 Lovens § 76, stk. 1, bestemmer, at miljøstyrelsens afgørelse i  

 spildevandssager kan påklages til miljøankenævnet, når afgørelsen er truffet  

 i medfør af lovens §§ 18 og 25 og vedrører en kommunes eller en  

 erhvervsvirksomheds spildevandsanlæg.
Lovens § 76, stk. 2, 2. punktum, bestemmer, at afgørelser, der træffes  

 efter lovens § 11, stk. 1 og 3, og som vedrører udledning af spildevand på  

 jorden fra en erhvervsvirksomhed, kan påklages til miljøankenævnet.
De  

 afgørelser af denne kategori, der ikke kan træffes af amtsrådet efter kapitel  

 12 i spildevandsbekendtgørelsen, træffes af miljøstyrelsen, jfr. § 1, stk. 1,  

 nr.2 i miljøministeriets bekendtgørelse nr. 178 af 29. marts 1974 om  

 henlæggelse af opgaver og beføjelser til miljøstyrelsen  

 (delegationsbekendtgørelsen).
b.
Klage til miljøministeren.
 Miljøstyrelsens afgørelse i klagesager i medfør af lovens § 27, stk. 4, om  

 fordeling af udgifter til etablering og drift af rensningsanlæg kan altid  

 påklages til miljøministeren, jfr. § 10, stk. 2, sidste punktum, i den  

 ovenfor omtalte delegationsbekendtgørelse.
 I § 10, stk. 1, i delegationsbekendtgørelsen er det bestemt, at afgørelser  

 truffet af miljøstyrelsen som 1. instans kan påklages til  

 miljøministeren,såfremt afgørelsen, jfr. ovenfor under a, ikke kan indbringes  

 for miljøankenævnet.
 Efter lovens § 70, stk. 2, kan miljøministeren i øvrigt tillade, at  

 afgørelser, der er truffet af miljøstyrelsen som klageinstans, og som ikke  

 kan påklages til miljøankenævnet, kan påklages til ham, såfremt afgørelsen er  

 af principiel karakter eller af større betydning for miljøbeskyttelsen.
c.
Miljøstyrelsens endelige afgørelse i spildevandssager.
Opmærksomheden henledes på, at miljøstyrelsens afgørelse i klagesager i  

 medfør af nedsivningsbekendtgørelsen, samletanksbekendtgørelsen og  

 olietanksbekendtgørelsen ved bestemmelser i disse bekendtgørelser er gjort  

 endelige.
Styrelsens afgørelse i disse sager kan således ikke påklages til  

 højere administrativ myndighed.
 Overgangsbestemmelser.
 § 92  i miljøbeskyttelsesloven indeholder bestemmelser  

 om, hvorvidt sager, der verserer ved lovens ikrafttræden, skal  

 færdigbehandles efter de hidtil gældende regler, eller om de skal behandles  

 efter de nye regler i miljøbeskyttelsesloven m.v.
 1. Myndighederne.
 Sager, som ved lovens ikrafttræden verserer for en  

 overlandvæsenskommission, færdigbehandles af denne efter de hidtil gældende  

 regler.
Sager, som før lovens ikrafttræden er afgjort af landvæsensnævn eller  

 landvæsenskommission eller overlandvæsenskommission, kan efter lovens  

 ikrafttræden behandles af ankeinstansen efter de hidtil gældende regler, hvis  

 anke sker inden for den normale ankefrist på 4 uger, henholdsvis 8 uger, jfr.  

 § 40 i bekendgørelse nr. 133 af 6. marts 1970 af lov om landvæsensretter.  

 Ankebehandling kan derimod ikke ske efter ankefristens udløb.
I sådanne  

 tilfælde er der dog i medfør af en analogi fra miljøbeskyttelseslovens § 71,  

 stk. 2, mulighed for at påklage til den myndighed, der er klagemyndighed  

 efter de nye regler, dvs. miljøstyrelsen.
Sager, som ved lovens ikrafttræden verserer for en landvæsensret,  

 færdigbehandles af denne.
Om ankebehandling af disse afgørelser gælder, hvad  

 der er anført i afsnittet foran.
 Ministeren kan dog i alle tilfælde bestemme, at enkelte sager eller  

 grupper af sager, der ved lovens ikrafttræden behandles af  

 landvæsensretterne, skal overgå til behandling hos de i lovens § 92, stk. 4,  

 nævnte myndigheder.
Det må afhænge af en fortolkning, om et nyt spørgsmål, som rejses efter  

 lovens ikrafttræden, henhører under den verserende sag, eller må anses for en  

 ny sag, som skal behandles efter de nye regler.
Ved fortolkningen kan man  

 ikke uden videre lægge vægt på formuleringen af den ansøgning, som er  

 indgivet til landvæsenskommissionen før lovens ikrafttræden.
 I reglen vil landvæsenskommissionernes behandling af sager om  

 spildevandsudledninger m.v. være så forholdsvis kortvarige, at spørgsmålet om  

 afgrænsning af sagernes omfang næppe vil volde vanskelighed i praksis.  

 Trækker en verserende sag af en eller anden grund i langdrag, vil ministeren  

 kunne træffe bestemmelse om sagens overgang til behandling efter den nye lov,  

 jfr. lovens § 92, stk. 4. For så vidt angår Københavns kommune henvises til  

 lovens § 93.
 2. Regelgrundlaget.
Behandles en sag efter de ovennævnte regler af en landvæsensret, afgøres  

 og behandles sagen på grundlag af de hidtil gældende materielle og  

 processuelle regler i vandløbsloven og landvæsensretsloven - for Københavns  

 kommunes vedkommende dog reglerne i lov nr. 123 af 28. april 1906. § 92, stk.  

 3, bemyndiger imidlertid miljøministeren til at fastsætte regler om, eller  

 for konkrete sager bestemme, at de verserende sager skal afgøres efter de nye  

 regler, selv om behandlingen fortsat sker ved landvæsensretten.
Sådanne  

 generelle regler ventes indtil videre ikke udstedt.
 3. Projekter, godkendt før lovens ikrafttræden.
 Spildevandsanlæg, der er lovligt udført med tilladelse efter den hidtidige  

 lovgivning, eller hvortil tilladelse efter denne lovgivning ikke var  

 fornøden, kan fortsat anvendes, jfr. lovens § 19, stk. 1.
 Opmærksomheden henledes på de ovenfor i kapitel 4, II, C, 4, anførte  

 bemærkninger om, at projekter til offentlige fælles spildevandsanlæg - der  

 efter de hidtidige regler på grundlag af en godkendt kloakdispositionsplan  

 kunne gemmemføres uden forelæggelse for landvæsenskommissionen - også efter  

 lovens ikrafttræden, kan gennemføres uden forelæggelse for amtsrådet.
 Omvendt må projekter til offentlige fælles spildevandsanlæg, der efter den  

 godkendte kloakdispositionsplan skulle forelægges landvæsensretten, efter  

 lovens ikrafttræden og indtil en godkendt spildevandsplan foreligger,  

 forelægges amtsrådet efter reglerne i spildevandsbekendtgørelsens kapitel 4.  

 Under forudsætning af ledig kapacitet i et eksisterende rensningsanlæg vil en  

 række sager kunne behandles af kommunalbestyrelsen som tilslutningssager  

 efter bekendtgørelsens kapitel 6.
 4. Miljøbeskyttelseslovens §§ 19 og 25,  

 spildevandsanlæg, der ikke fungerer forsvarligt.
Lovens § 19 vedrører spildevandsanlæg, der ved lovens ikrafttræden er  

 lovligt udført med eller uden tilladelse.
Princippet er, at disse anlæg vil  

 kunne anvendes også efter lovens ikrafttræden, dog forudsat at udledningen  

 ikke ændres på en måde, der kan medføre skade for recipienten, idet dette vil  

 kræve fornyet tilladelse.
Der er imidlertid alene tale om et hovedprincip.
Der kan således i medfør  

 af lovens § 25 konkret stilles krav til såvel ved lovens ikrafttræden  

 bestående udledninger som til udledninger, hvortil der er meddelt tilladelse  

 i medfør af spildevandsbekendtgørelsen.
Lovens § 19, stk. 2, fastslår herudover, at miljøministeren kan bestemme,  

 at kommunalbestyrelser og amtsråd generelt skal tage de ved lovens  

 ikrafttræden lovligt bestående anlægs fortsatte eksistens op til afgørelse.  

 Sådanne regler kan ikke forventes udstedt i forbindelse med lovens  

 ikrafttræden.
Bestemmelsen tager imidlertid sigte på den situation, at der,  

 for at opnå den ønskede vandkvalitet i recipienterne, viser sig behov for  

 successivt at tage eksisterende spildevandsforhold op.
 Der er således nær sammenhæng mellem reglerne i lovens § 19, der alene  

 tager sigte på spildevandsanlæg, der eksisterer ved lovens ikrafttræden, og §  

 25, der omfatter alle spildevandsanlæg.
 Miljøministeriet, den 17. april 1974.
 Holger Hansen.
 /Niels Borre.
