Klage over forkert operation af hånd Nævnet fandt, at speciallægen havde overtrådt  

 lægelovens § 6 og § 13, stk. 2, idet han ikke havde været  

 tilstrækkelig omhyggelig og samvittighedsfuld ved sin behandling af  

 kvinden, og ikke i tilstrækkelig omfang havde journalført  

 forundersøgelsen af kvinden.
Nævnet fandt endvidere, at det  

 overfor speciallægen skulle indskærpes, at vedkommende udviste  

 større omhu i sit fremtidige virke.
 Nævnet lagde vægt på, at speciallægen foretog en  

 forkert operation, idet han opererede for et carpaltunnelsyndrom, som kvinden  

 ikke havde.
 Endvidere lagde nævnet vægt på, at journalen fra  

 forundersøgelsen ikke indeholdt oplysninger om, hvilke symptomer  

 kvinden havde, eller oplysninger om en objektiv undersøgelse.
