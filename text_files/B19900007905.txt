I medfør af § 25, stk. 3, i lov nr. 293 af 10. juni 1981 om anvendelse af Danmarks undergrund, § 3, stk. 2, i lov nr. 294 af 7.
 juni 1972 om naturgasforsyning og § 14, stk. 1, i lov nr. 292 af 10.
 juni 1981 om visse havanlæg fastsættes:
 § 1.  Ved rettighedshaveren forstås i denne  

 bekendtgørelse rettighedshaverne i henhold til lov nr. 293 af 10. juni 1981  

 om anvendelse af Danmarks undergrund, bevillingshaverne i henhold til lov nr.  

 181 af 8. maj 1950 om efterforskning og indvinding af råstoffer i kongeriget  

 Danmarks undergrund, jf. § 40 i lov nr. 293 af 10. juni 1981 om anvendelse af  

 Danmarks undergrund, og bevillingshaverne i henhold til lov nr. 294 af 7.  

 juni 1972 om naturgasforsyning samt brugerne i henhold til lov nr. 292 af 10.  

 juni 1981 om visse havanlæg.
 § 2.  Tilsynsmyndighedernes udgifter ved udøvelsen af  

 tilsynet med en rettighedshavers virksomhed beregnes på grundlag af en  

 opgørelse over det antal timer, der er medgået til udførelsen af den enkelte  

 tilsynsopgave, og den efter stk. 2 fastsatte timesats, jfr. dog stk. 3.
 Stk. 2.  Timesatsen fastsættes på grundlag af den  

 gennemsnitlige lønudgift til de medarbejdere, der deltager i udførelsen af  

 tilsynet, tillagt en forholdsmæssig andel af de øvrige administrative  

 omkostninger forbundet med tilsynets udøvelse i det pågældende regnskabsår.
 Stk. 3.  Tilsynsmyndighedernes udgifter til  

 undersøgelser, konsulentbistand, herunder bistand fra andre statslige  

 myndigheder, og tjenesterejser m.v., der efter regning kan henføres til den  

 enkelte tilsynsopgave, betales af rettighedshaveren på grundlag af en af  

 tilsynsmyndighederne udarbejdet opgørelse over disse udgifter.
§ 3.  Inden udgangen af hvert år meddeler  

 tilsynsmyndighederne rettighedshaveren, hvad udgiften ved tilsynet med  

 rettighedshaverens virksomhed i det følgende år skønsmæssigt forventes at  

 beløbe sig til.
Tilsynsmyndighederne fremsender desuden hvert år en oversigt  

 over de større tilsynsarbejder, der påtænkes udført i årets løb.
 Stk. 2.  Inden 1. juli hvert år fremsender  

 tilsynsmyndighederne en revideret oversigt over de i stk. 1 nævnte  

 oplysninger.
 Stk. 3.  Indtræder i årets løb væsentlige ændringer i de  

 i stk. 1 og 2 meddelte oplysninger, orienteres rettighedshaveren snarest  

 muligt herom.
 § 4.  Til opfyldelse af rettighedshaverens  

 betalingsforpligtelser som opgjort efter § 2 udsender tilsynsmyndighederne  

 efter udløbet af hvert kvartal foreløbige opkrævninger over udgifterne ved  

 tilsynets udøvelse efter reglerne i stk. 2.
Stk. 2.  I forbindelse med fremsendelsen af opkrævning  

 for første kvartal i betalingsåret meddeler tilsynsmyndighederne  

 rettighedshaveren, hvilken timesats der vil blive anvendt i det pågældende år  

 ved de foreløbige betalinger.
Den foreløbige timesats fastsættes på grundlag  

 af den for det afsluttede regnskabsår beregnede timesats, reguleret med de  

 budgetterede omkostningsændringer.
§ 5.  Efter udløbet af et regnskabsår udarbejder  

 tilsynsmyndighederne på grundlag af den i medfør af § 2, stk. 2, endeligt  

 beregnede timesats en opgørelse over de beløb, som rettighedshaveren skal  

 betale for det pågældende år.
Dette beløb reguleres med de efter § 4  

 foreløbigt indbetalte beløb.
Slutopgørelsen fremsendes senest 4 måneder efter  

 regnskabsårets udløb til rettighedshaveren.
§ 6.  Betaling af de i denne bekendtgørelse nævnte  

 udgifter skal erlægges senest 30 dage efter, at opkrævning heraf er fremsendt  

 til rettighedshaveren.
Betaler en rettighedshaver ikke skyldige beløb  

 rettidigt, påløber rente i overensstemmelse med bestemmelserne i § 5 i  

 lovbekendtgørelse nr. 583 af 1. september 1986 af lov om rente ved forsinket  

 betaling.
 § 7.  Bekendtgørelsen træder i kraft den 21. februar  

 1990.
