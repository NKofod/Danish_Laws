Landsskatteretskendelse af 31. oktober 2002 vedr.  

 Lønsumsafgift  anmodning om tilbagebetaling Klagen skyldes, at told- og skatteregionen ikke har anset museet  

 A for fritaget for at betale lønsumsafgift i henhold til lønsumsafgiftslovens  

 §  

 2a, nr. 2, hvorfor regionen ikke har imødekommet en anmodning fra museet om  

 tilbagebetaling af  

    

  

 lønsumsafgift med  

 236.401 kr. for perioden 1. januar 1999 til 31. december 1999.
Det fremgår af sagen, at museet,  

    

  

 der er en selvejende institution, er et statsanerkendt kulturhistorisk  

 specialmuseeum for studiet af skibs- og bådebygningskultur, specielt i  

 forhistorisk tid og middelalder.
Foruden selve museeumsaktiviteten har museet  

 også momspligtige aktiviteter med cafeteria, forlagsvirksomhed og salg af  

 bøger  

 og souvenirs samt sejlads og bådværft.
Museet har eksisteret siden 1969.
 Det fremgår videre, at museet modtager en række midler fra det  

 offentlige.
Det er oplyst, at udviklingen i museet har undergået store  

 forandringer, især i de seneste 10 år, hvor aktivitetsniveauet har ændret sig  

 på grund af den øgede egenindtjening.
Museet har oplyst, at dette primært  

 skyldes, at man har haft succes med at opnå særlige tilskud og donationer  

 øremærket til konkrete projekter, der ellers ikke ville være igangsat.
Dette  

 har bevirket, at egenindtjeningen i 1997 oversteg 50 % af driftsudgifterne,  

 hvorfor museet var pligtig at betale lønsumsafgift.
 På baggrund af ændringen i lønsumsafgiftsbekendtgørelsens § 1,  

 stk. 3, hvorefter det fra 1. januar 1999 er muligt at opdele regnskabet i en  

 eller flere aktiviteter særskilt, har museet foretaget en opdeling af  

 resultatopgørelsen i tilskudsberettigede aktiviteter og projekter.
 Museet har således i opgørelsen beregnet en tilskudsprocent for  

 den ordinære museumsdrift og denne tilskudsprocent udgør 55,96.
Told- og skatteregionen har ikke imødekommet museets anmodning  

 om tilbagebetaling af de 236.401 kr. i lønsumsafgift med den begrundelse, at  

 betingelserne om dækning af tilskudsberettigede aktivitetsområder med mindst  

 50  

 % offentlige tilskud ikke er opfyldt, jf. § 1, stk. 3, i bekendtgørelse nr.  

 431  

 af 5. juni 1999 om afgift af lønsum m.v.
Regionen har herved anført, at såvel  

 statstilskuddene som de kommunale og amtskommunale tilskud ikke er øremærkede  

 til konkrete aktiviteter, men gives til institutionens drift som helhed, og  

 at  

 bekendtgørelsens ordlyd allerede herved ikke kan opfyldes.
Regionen har anført, at der skal ske en fordeling af  

 kapacitetsomkostningerne mellem refusionssøgte aktiviteter og øvrige  

 aktiviteter benævnt projekter.
Sidstnævnte, der i altovervejende grad er  

 momspligtige aktiviteter består af:
publikumsaktiviteter søfartstekstiler  uldsejl X kopier forbedring af øen disksalg cafeteria forlagsvirksomhed restaurant Regionen har anført, at disse aktiviteter ikke kan gennemføres  

 uden afholdelse af kapacitetsomkostninger.
Regionen har bemærket, at  

 fordelingen eksempelvis kunne foretages på grundlag af omsætningsfordelingen  

 mellem refusionssøgte aktiviteter og projekter, og at dette vil medføre at  

 projekterne resulterer i et underskud, som i realiteten inddækkes ved  

 anvendelse af andele af tilskuddene.
 Regionen har foretaget følgende beregning vedrørende  

 tilskudsprocenten:
 Omsætning projekter / total omsætning x 100 = 7.490.835 /  

 19.113.887 x 100 = 39,19 %.
 Differencen mellem revisors opgørelse af omsætningen vedrørende  

 projekter på 5.780.343 kr. og ovenanførte omsætning skyldes, at omsætningen  

 for  

 disksalg og cafeteria i revisionsfirmaets opgørelser af 9. august og 16.  

 november 2000 er reduceret med vareforbrug mm, hvorved omsætningen angives  

 til  

 henholdsvis 1.300.631 kr. og 732.957 kr. i stedet for 2.541.042 kr. og  

 1.260.038 kr.
 Regionen har desuden i beregningen korrigeret de samlede  

 kapacitetsomkostninger fra 6.414.117 kr. iflg. revisoropgørelsen til  

 6.452.078  

 kr.
 Det er regionens opfattelse, at beregnet underskud på  

 projekter, 2.5558.118 kr., reelt inddækkes af offentlige tilskud.  

 Tilskuddene, der i revisionsfirmaets opgørelse er henført til  

 refusionssøgte  

 aktiviteter, skal således reduceres med dette beløb.
Begning af procentuel udgiftsdækning med offentlige tilskud  

 vedrørende refusionssøgte aktiviteter: (3.907.534 / 9.064.125 x  

 100) = 43,1  

 pct. Museets repræsentant har over for Landsskatteretten nedlagt  

 påstand om, at museet ikke er pligtig at betale de omhandlede 236.401 kr. i  

 lønsumsafgift.
Til støtte for påstanden har repræsentanten anført, at de  

 offentlige midler i sin helhed kun anvendes til den lovpligtige opgave i  

 henhold til museumsloven.
Dette underbygges også af, at de offentlige tilskud  

 igennem årene kun er pristalsreguleret uden skelen til udvidelsen i  

 aktivitetsniveauet, når der ses bort fra tilskud fra kommunen.
Kommunen har  

 således ydet ekstra tilskud i forbindelse med, at museet foranlediget af  

 kommunen indførte samme løn- og pensionssystem som kommunen.
De offentlige  

 tilskud er således ydet alene til den ordinære museumsdrift, som har været  

 grundlaget siden starten af museet.
Hun har anført, at museumsdriften således  

 skal betragtes som én aktivitet.
Repræsentanten har bestridt, at kapacitetsomkostningerne skal  

 fordeles, da disse under alle omstændigheder  uanset projekternes  

 aktivitetsniveau  vil blive afholdt.
Alle direkte omkostninger  

 relateret til  

 projekterne indgår derimod under projekter.
Repræsentanten har bemærket, at museet i forbindelse med  

 opgørelsen af de offentlige tilskud ikke har indregnet værdien af de  

 bygninger  

 og arealer, som kommunen har stillet til rådighed for museet, idet disse ikke  

 indgår i det officielle regnskab som tilskud.
Det drejer sig dog om ikke  

 uvæsentlige  

 beløb for henholdsvis museumsø, stillet til rådighed siden medio 1997,  

 administrationsbygninger samt en grund, hvor en hal er placeret.
Hun har  

 oplyst, at museumsøen i henhold til det af kommunen opgjorte, har kostet 77,9  

 mio. kr.
Dertil kommer siden ultimo 1999 en ny administrationsbygning samt  

 fra  

 april 2000 en restaurant.
 Sammenfattende har repræsentanten anført, at museet opfylder  

 betingelserne for opdeling i flere aktiviteter, at den ordinære museumsdrift,  

 hvortil der ydes offentlige tilskud, udgør én aktivitet, hvor  

 tilskudsprocenten  

 kan beregnes til 55,96 % (før indregning af tilskud beregnet på grundlag af  

 rådighed af museumsø, administrationsbygning m.v.). Der skal således alene  

 betales lønsumsafgift vedrørende projekter, og denne afgift kan opgøres til  

 6.279 kr.
 Landsskatteretten skal  

 udtale:
 Det fremgår af bekendtgørelse nr. 674 af 15. september 1998 af  

 lov om afgift af lønsum m.v. § 2 a:
 Skatteministeren kan bestemme, at følgende virksomheder  

 omfattet af registreringspligten kan fritages for at betale afgift:
1) 2) Virksomheder, der overvejende finansieres af offentlige  

 midler. I medfør af lønsumsafgiftslovens § 2a er i bekendtgørelse nr.  

 431 af 5. juni 1999 om afgift af lønsum m.v. § 1, stk. 2, fastsat, at  

 institutioner, hvis driftsudgifter dækkes af offentlige tilskud med mindst 50  

 pct. er fritaget for at betale afgift.
 Af bekendtgørelsens § 1, stk. 3, der har virkning fra 1. januar  

 1999, følger:
Såfremt institutionen har forskellige aktiviteter, og der alene  

 ydes offentlige tilskud til en eller flere af disse aktiviteter, kan  

 institutionen vælge at opgøre tilskudsprocenten efter stk. 2 for den eller de  

 tilskudsberettigede aktiviteter.
Institutionen skal i så fald føre et  

 særskilt  

 regnskab for de tilskudsberettigede aktiviteter, der kan danne grundlag for  

 opgørelsen af tilskudsprocenten og kontrollen hermed.
Institutioner, der  

 ønsker  

 at benytte sig af adgangen til at opgøre tilskudsprocenten alene for  

 tilskudsberettigede aktiviteter, skal give de statslige told- og  

 skattemyndigheder  

 meddelelse herom senest i forbindelse med regnskabsaflæggelsen for det  

 pågældende regnskabsår.
Fritagelsen for at betale afgift omfatter kun de  

 aktiviteter, hvis driftsudgifter dækkes af offentlige tilskud med mindst 50  

 pct.
For de ikke tilskudsberettigede aktiviteter skal der svares afgift på  

 grundlag af en fordeling efter retningslinierne i § 4. Ud fra de foreliggende oplysninger finder Landsskatteretten at  

 det må lægges til grund, at de statslige, amtslige og kommunale tilskud er  

 ydet  

 til selve den ordinære museumsdrift.
Tilskuddene er således faste tilskud,  

 der  

 ikke er afhængig af og ikke bliver reguleret ud fra om museet har projekter  

 eller antallet heraf.
Såfremt museet har et såkaldt projekt, er dette  

 konkrete  

 projekt efter det oplyste finansieret af øremærkede midler fra fonde m.v.  

 ydet  

 direkte til det enkelte projekt.
Landsskatteretten finder herefter, at den  

 tilskudsberettigede aktivitet for så vidt angår de omhandlede statslige,  

 amtslige og kommunale tilskud er selve den ordinære museumsdrift, og at  

 museet  

 således er berettiget til i henhold til lønsumsafgiftsbekendtgørelsens § 1,  

 stk. 3, at opgøre tilskudsprocenten for selve den ordinære museumsdrift.  

 Landsskatteretten har herved lagt til grund, at de offentlige tilskud ikke  

 uden  

 videre kan anvendes til at dække et eventuelt projektunderskud.
Det forhold,  

 at  

 udgifterne til projekterne i den her omhandlede periode ikke har været fuldt  

 ud  

 dækket af midler fra private fonde m.v. findes ikke at kunne føre til at  

 andet  

 resultat.
 Landsskatteretten finder endvidere ikke grundlag for at  

 tilsidesætte museets opgørelse, hvorefter tilskudsprocenten for den ordinære  

 museumsdrift herefter er over 50. Museets driftsudgifter vedrørende den  

 ordinære museumsdrift er således dækket af offentlige midler med mindst 50 %,  

 jf. lønsumsafgiftsbekendtgørelsens § 1, stk. 2, findes museet at være  

 fritaget  

 for at betale lønsumsafgift i henhold til lønsumsafgiftslovens § 2 a, nr. 2.  

 Dette er tiltrådt af Told- og Skattestyrelsen.
