Betænkning afgivet af Det  

 Energipolitiske Udvalg den 3. december 2003 Betænkning over Forslag til lov om  

 ændring af lov om tilskud til elproduktion og lov om elforsyning (Ophør af tilskud til nye industrielle kraft-varme-anlæg,  

 forsyningssikkerhed) [af økonomi- og erhvervsministeren (Bendt  

 Bendtsen)] 1. Ændringsforslag Økonomi- og erhvervsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 5. november 2003 og var til 1.  

 behandling den 14. november 2003. Lovforslaget blev efter 1. behandling  

 henvist  

 til behandling i Det Energipolitiske Udvalg.
 Udvalget ønsker lovforslaget henvist til fornyet  

 udvalgsbehandling efter 2. behandling.
Møder Udvalget har behandlet lovforslaget i 4 møder.
Høring To udkast til lovforslag har inden fremsættelsen været sendt i  

 høring, og økonomi- og erhvervsministeren sendte den 16. september og den 17.  

 oktober 2003 disse udkast til udvalget, jf. (2002-03) alm. del  bilag  

 551 og  

 alm. del  bilag 14. Den 5. november 2003 sendte økonomi- og  

 erhvervsministeren  

 de indkomne høringssvar samt et notat herom til udvalget.
Samråd Udvalget har stillet 1 spørgsmål til økonomi- og  

 erhvervsministeren til mundtlig besvarelse.
Ministeren har besvaret  

 spørgsmålet  

 i et samråd med udvalget den 3. december 2003. Ministeren har efterfølgende  

 sendt udvalget det talepapir, der lå til grund for ministerens besvarelse af  

 spørgsmålet.
Spørgsmål Udvalget har stillet 18 spørgsmål til økonomi- og  

 erhvervsministeren til skriftlig besvarelse, som denne har besvaret.
Nogle af  

 udvalgets spørgsmål og økonomi- og erhvervsministerens svar herpå er optrykt  

 som bilag 2 til betænkningen.
3. Indstillinger  

 og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling.
Flertallet vil dog stemme for de  

 stillede ændringsforslag.
 Socialdemokratiets, Socialistisk Folkepartis, Det Radikale  

 Venstres og Kristendemokraternes medlemmer af udvalget vender sig mod  

 gennemførelsen af dette lovforslag af to grunde.
For det første er det et helt forkert signal at afbryde  

 produktionsstøtten til nye industrielle kraft-varme-anlæg.
Industriel  

 kraft-varme har været en væsentlig del af en fremsynet dansk energipolitik i  

 25  

 år baseret på energieffektivitet og vedvarende energi.
De decentrale  

 kraft-varme-værker  herunder industrielle kraft-varme-anlæg  har  

 medført en  

 ikke ubetydelig brændselsbesparelse.
Samtidig er der sket en væsentlig  

 teknologiudvikling.
På hele kraft-varme-området er Danmark et pionerland, og  

 skiftende regeringer har agiteret for udbredelse af kraft-varme i andre  

 lande.  

 At afbryde for produktionstilskud til nye anlæg i Danmark nu vil være  

 indholdsmæssigt forkert og som nævnt et uklogt signal.
For det andet er lovforslaget et åbenbart brud på  

 energireformaftalerne.
Ved lov nr. 377 af 2. juni 1999  som er en del  

 af  

 energireformen  blev tilskuddet til industriel kraft-varme-produktion  

 på  

 vedvarende energi og biobrændsler ophævet.
Samtidig fremgik det af  

 bemærkningerne til lovforslaget (nr.
L 236 i folketingsåret 1998-99), at  

 tilskud til elproduktion fra naturgasbaseret decentral og industriel  

 kraft-varme fortsatte uændret med de hidtidige satser.
Det vil sige, at  

 energireformpartierne  som havde forhandlet lovforslagene i  

 energireformen  

 detaljeret  tilsluttede sig en uændret videreførelse af tilskuddene til  

 elproduktion fra industrielle kraft-varme-anlæg.
Der blev ikke  som  

 f.eks. ved  

 »lex NESA«, der også blev videreført i lovgivningen  taget forbehold af  

 Venstre og Det Konservative Folkeparti.
Derfor er tilskuddene uden tvivl  

 omfattet af de indgåede aftaler og kan kun ændres efter forudgående  

 forhandling  

 og aftale mellem partierne.
S, SF, RV og KD mener derfor, at der nu er tale  

 om  

 et åbenbart forligsbrud.
I de generelle bemærkninger til lovforslag nr.
L 236 står der  

 bl.a.: »Et flertal af Folketingets partier indgik den 3. marts 1999 en aftale  

 om en lovreform for elsektoren «, og videre: »Aftalen om en lovreform for  

 elsektoren indebærer, at der skal foretages visse ændringer i lov om tilskud  

 til elproduktion.«.
Videre hedder det dog: »Tilskud til elproduktion fra  

 naturgasbaseret decentral og industriel kraftvarme samt affaldsbaseret  

 kraftvarmeproduktion fortsætter uændret med de satser og principper for  

 ydelsen, som fremgår af lovbekendtgørelse nr. 768 af 6. oktober 1997 om  

 tilskud  

 til elproduktion«.
De fire partier kan ikke medvirke til lovforslaget og skal  

 kraftigt henstille til økonomi- og erhvervsministeren, at regeringen  

 overholder  

 indgåede aftaler og trækker lovforslaget tilbage.
Det politiske arbejde med  

 energireformen  

 vil blive særdeles vanskeligt, hvis aftaler ikke overholdes og man ikke kan  

 stole på hinandens ord.
Partierne imødeser derfor, at ministeren trækker  

 lovforslaget tilbage, og er naturligvis herefter åbne over for at forhandle  

 fremtidige betingelser for støtte til industriel kraft-varme.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
 Dansk Folkepartis medlemmer af udvalget finder det positivt, at  

 regeringen med dette lovforslag mindsker det statstilskud til elproduktion,  

 der  

 ydes over finansloven.
 Men samtidig finder Dansk Folkeparti det stærkt problematisk, at  

 de politisk bestemte forbrugerbetalte tilskud til miljøvenlig elproduktion  

 under den siddende regering er blevet øget med cirka 1 mia. kr.
Dansk Folkeparti finder, at forsyningssikkerheden med dette  

 lovforslag øges i og med, at den systemansvarlige kan kræve, at  

 elproduktionsanlæg holdes driftsklare.
Ministeren har oplyst, at  

 omkostningerne  

 ved at holde disse anlæg driftsklare bliver meget begrænsede, afhængigt af  

 blandt andet elprisen på markedet og vejrliget.
På den baggrund har det ikke  

 været muligt at opgøre de forbrugerbetalte merudgifter, jf. ministerens svar  

 på  

 spørgsmål 8 og 10.
Med hensyn til muligheden for dispensation efter ændringsforslag  

 nr. 1 skal det bemærkes, at der fra idriftsættelsesdatoen den 1. januar 2004  

 kun kan gives dispensation, hvis et industrielt kraft-varme-værk har indgået  

 bindende kontrakt og er i god tro før lovforslagets fremsættelse.
Det er  

 blevet  

 oplyst, at dispensationsmuligheden kun vil blive benyttet i meget få  

 tilfælde,  

 jf. ministerens svar på spørgsmål 14 og 15.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag  

 med bemærkninger Ændringsforslag Af  

 	  

    

  

 økonomi- og erhvervsministeren,  

  

 tiltrådt af  

  

 udvalget:
Til § 1 1)  

  

 Efter nr. 4 indsættes som nyt  

 nummer:
 »01.  

  

 I  

  

 § 2 a  

  

 indsættes efter stk. 6, der bliver  

 stk. 7, som  

  

 stk. 8:
»Stk. 8.  

  

 Økonomi- og  

 erhvervsministeren kan i særlige tilfælde dispensere fra kravet om  

 idriftsættelsestidspunktet  

 i stk. 2 og 3.«« [Indførelse af dispensationsmulighed] Til § 2 2)  


  

 Nr.  

 1  

  

 udgår.
[Nummer udgår] Bemærkninger Til nr. 1 Efter den foreslåede § 2 a, stk. 8, følger, at ministeren i  

 særlige tilfælde kan dispensere fra kravet om idriftsættelsestidspunktet i  

 stk.  

 2 og 3.
 Bestemmelsen i den foreslåede § 2 a, stk. 2, (lovforslagets § 1,  

 nr. 1) fastslår, at der alene ydes tilskud til industriel  

 kraft-varme-produktion til nye værker, der er idriftsat inden den 1. januar  

 2004.
 Med bestemmelsen i den foreslåede § 2 a, stk. 3, (lovforslagets  

 § 1, nr. 2) fastslås, at der ikke længere ydes et tilskud på 2 øre pr. kWh  

 ved  

 udskiftning af eksisterende industrielle kraft-varme-anlæg, herunder de 7 øre  

 pr. kWh, som elproducenten kan opnå for udvidelsesdelen af det faktiske  

 varmegrundlag.
 Tilskud ydes alene til industrielle anlæg, der inden 1. januar  

 2004 har fået idriftsat dette anlæg med en registreret produktion af  

 elektricitet i overensstemmelse med den almindelige registreringsregel i  

 lovens  

 § 3 d.
 Som bestemmelsen er formuleret, kan adgangen til dispensation i  

 begge situationer alene ske i særlige tilfælde og ud fra en konkret  

 vurdering.  

 Et sådant tilfælde kan være, at et industrielt kraftvarme-værk har indgået en  

 bindende kontrakt før lovforslagets fremsættelse, hvor idriftsættelse ikke  

 kan  

 ske før den 1. januar 2004. Årsagen for dispensationsadgangen er, at  

 industrielle værker, der i god tro og med en berettiget forventning om  

 tilskud  

 til udskiftning eller etablering af nyt værk, ikke skal rammes af  

 lovforslaget.
Til nr. 2 Der er tale om en redaktionel ændring, som bringer lovforslaget  

 i overensstemmelse med intentionerne.
Som det fremgår af bemærkningerne til  

 det  

 foreslåede § 27 b, stk. 3, i elforsyningsloven (lovforslagets § 2, nr. 2),  

 skal  

 meromkostninger til at holde et elproduktionsanlæg driftsklart betales af den  

 systemansvarlige virksomhed.
Heri ligger, at det er hensigten, at disse  

 omkostninger skal inddækkes efter de almindelige regler om indregning af  

 omkostninger i elpriserne, jf. lovens § 9, stk. 2, hvorved omkostningerne  

 skal  

 betales af de brugere, som modtager den systemansvarlige virksomheds ydelser,  

 og opkræves gennem den systemansvarlige virksomheds nettariffer.
Det  

 foreslåede  

 nr. 1, hvorefter omkostningerne fordeles efter § 9, stk. 1, på alle  

 elforbrugere i det sammenhængende elforsyningssystem, udgår derfor.
Kim Andersen (V)  

    

 Ulrik Kragh (V)  

    

 Lars Christian Lilleholt (V)  

    

 Helga Moos (V)  

    

 Bodil Kornbek (KD)  

    

 Aase D.
Madsen (DF)  

  

  fmd.  

  

    

 Uno Larsson (DF)  

    

 Helle Sjelle (KF)  

    

 Lars Barfoed (KF)  

    

 Arne Toft (S)  

    

 Erik Mortensen (S)  

    

 Jan Trøjborg (S)  

    

 Svend Auken (S)  

    

 Torben Hansen (S)  

    

 Anne Grete Holmsgaard (SF)  

  

  nfmd.  

  

    

 Martin Lidegaard (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag  

 vedrørende L 50 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 Tidsplan for udvalgets behandling af lovforslaget 3 Spm. 1, om ministeren anser industriel kraftvarme som  

 værende uden for forligspartiernes aftaleområde, til økonomi- og  

 erhvervsministeren Spm. 2 om, i hvilket omfang forligs/aftalepartierne er  

 blevet hørt i forbindelse med fremsættelsen af lovforslaget, til økonomi- og  

 erhvervsministeren 4 Spm. 3 om udsagn i Energitilsynets høringssvar om  

 utilsigtede prisstigninger for varmeforbrugere, til økomomi- og  

 erhvervsministeren Spm. 4 om miljømæssige fordele og ulemper ved den  

 industrielle kraftvarme, til økonomi- og erhvervsministeren 5 Spm. 5, om det er alle former for decentrale og centrale  

 kraft-varme-værker, der bliver omfattet af elforsyningslovens § 27 b, stk. 3,  

 til økonomi- og erhvervsministeren Spm. 6 om det nye stk. 3 i § 27 b, til økonomi- og  

 erhvervsministeren Spm. 7, om systemansvarets nye kompetencer også indebærer  

 betaling til nødstrømanlæg, til økonomi- og erhvervsministeren Spm. 8 om økonomiske konsekvenser, når systemansvaret får  

 kompetence til i »kortere perioder« at yde betaling til elproduktionsanlæg,  

 til økonomi- og erhvervsministeren Spm. 9 om systemansvarets kompetence i forhold til  

 vindmøller og om de økonomiske konsekvenser heraf for elforbrugeren, til  

 økonomi- og erhvervsministeren Spm. 10 om lovforslagets økonomiske  

 konsekvensberegninger, til økonomi- og erhvervsministeren Spm. 11 om betænkelighed ved at overføre yderligere  

 kompetence til Energitilsynet, til økonomi- og erhvervsministeren Spm. 12, om Energitilsynets vanskeligheder vil være løst  

 pr. 1/1-04, til økonomi- og erhvervsministeren Spm. 13 om dispensationsmulighed for virksomheder, der  

 har indgået bindende kontrakt inden lovforslagets fremsættelse, til økonomi-  

 og erhvervsministeren Spm. 14 om økonomiske konsekvenser og administrative  

 problemer som følge af en tidligere dispensationsmulighed, til økonomi- og  

 erhvervsministeren Spm. 15 om god tro hos industrielle anlægsejere, til  

 økonomi- og erhvervsministeren Spm. 16 om, hvordan dispensationer vil virke på det  

 merprovenu, som er indregnet i finansloven for 2004, til økonomi- og  

 erhvervsministeren Spm. 17 om divergens mellem udtalelse fra ministeren og  

 høringssvar fra Danske Kraftvarmeværker, til økonomi- og erhvervsministeren 6 1. udkast til betænkning 7 Ændringsforslag fra økonomi- og erhvervsministeren 8 Svar på spm. 1, om ministeren anser industriel kraftvarme  

 som værende uden for forligspartiernes aftaleområde, fra økonomi- og  

 erhvervsministeren Svar på spm. 2 om, i hvilket omfang  

 forligs/aftalepartierne er blevet hørt i forbindelse med fremsættelsen af  

 lovforslaget, fra økonomi- og erhvervsministeren 9 Svar på spm. 3 om udsagn i Energitilsynets høringssvar om  

 utilsigtede prisstigninger for varmeforbrugere, fra økomomi- og  

 erhvervsministeren Svar på spm. 4 om miljømæssige fordele og ulemper ved den  

 industrielle kraftvarme, fra økonomi- og erhvervsministeren 10 Svar på spm. 5, om det er alle former for decentrale og  

 centrale kraft-varme-værker, der bliver omfattet af elforsyningslovens § 27  

 b, stk. 3, fra økonomi- og erhvervsministeren Svar på spm. 6 om det nye stk. 3 i § 27 b, fra økonomi-  

 og erhvervsministeren Svar på spm. 7, om systemansvarets nye kompetencer også  

 indebærer betaling til nødstrømanlæg, fra økonomi- og erhvervsministeren Svar på spm. 8 om økonomiske konsekvenser, når  

 systemansvaret får kompetence til i »kortere perioder« at yde betaling til  

 elproduktionsanlæg, fra økonomi- og erhvervsministeren Svar på spm. 9 om systemansvarets kompetence i forhold  

 til vindmøller og om de økonomiske konsekvenser heraf for elforbrugeren, fra  

 økonomi- og erhvervsministeren Svar på spm. 10 om lovforslagets økonomiske  

 konsekvensberegninger, fra økonomi- og erhvervsministeren Svar på spm. 11 om betænkelighed ved at overføre  

 yderligere kompetence til Energitilsynet, fra økonomi- og erhvervsministeren Svar på spm. 12, om Energitilsynets vanskeligheder vil  

 være løst pr. 1/1-04, fra økonomi- og erhvervsministeren Svar på spm. 13 om dispensationsmulighed for  

 virksomheder, der har indgået bindende kontrakt inden lovforslagets  

 fremsættelse, fra økonomi- og erhvervsministeren Svar på spm. 14 om økonomiske konsekvenser og  

 administrative problemer som følge af en tidligere dispensationsmulighed, fra  

 økonomi- og erhvervsministeren Svar på spm. 15 om god tro hos industrielle anlægsejere,  

 fra økonomi- og erhvervsministeren Svar på spm. 16 om, hvordan dispensationer vil virke på  

 det merprovenu, som er indregnet i finansloven for 2004, fra økonomi- og  

 erhvervsministeren Svar på spm. 17 om divergens mellem udtalelse fra  

 ministeren og høringssvar fra Danske Kraftvarmeværker, fra økonomi- og  

 erhvervsministeren 11 Spm. 18 om forhandling mellem energireformpartierne, til  

 økonomi- og erhvervsministeren 12 Svar på spm. 18 om forhandling mellem  

 energireformpartierne, fra økonomi- og erhvervsministeren 13 Samrådsspm.
A om grundlaget for opfattelsen af, at  

 vilkårene for de industrielle kraft-varme-værker ikke er omfattet af de  

 forligsaftaler, der er indgået, til økonomi- og erhvervsministeren 14 2. udkast til betænkning 15 Talepapir for samrådsspm.
A om grundlaget for opfattelsen  

 af, at vilkårene for de industrielle kraft-varme-værker ikke er omfattet af  

 de forligsaftaler, der er indgået, fra økonomi- og erhvervsministeren Bilag 2 Nogle af udvalgets spørgsmål til økonomi- og  

 erhvervsministeren og dennes svar herpå Spørgsmål 1 og 18 og ministerens svar er optrykt efter ønske  

 fra V og KF.
 Spørgsmål 8, 10, 14 og 15 og ministerens svar er optrykt efter  

 ønske fra DF.
 Spørgsmål 1:
Anser ministeren industriel kraftvarme som værende uden for  

 forligspartiernes aftaleområde  henset til at industriel kraftvarme  

 løbende  

 har været reguleret sammen med andre områder? Svar:
 Efter regeringens opfattelse er statstilskuddet til industriel  

 kraftvarme ikke omfattet af aftaler mellem regeringspartierne og de øvrige  

 partier i Folketinget.
Regeringen indgik den 20. februar 2002 en aftale om forbedring  

 af decentrale kraftvarmeværkers rammevilkår med S, SF, RV og KrF.
I aftalen  

 blev der peget på, at et mindre antal værker fortsat havde behov for hjælp.  

 Der  

 indgik derfor i aftalen en omlægning af kraftvarmebeskatningen og en  

 bevilling  

 til gældsreduktion af barmarksværker og andre små decentrale  

 kraftvarmeværker.  

 Parterne var frit stillede i forhold til finansieringen heraf.
I aftalen var  

 tilskuddet til elproduktion ikke nævnt.
I lovforslaget om omlægningen af kraftvarmebeskatningen for  

 decentral kraftvarme blev elproduktionstilskuddet til hovedparten af de  

 decentrale kraftvarmeværker reduceret, og tilskuddet til nye decentrale  

 værker  

 og eksisterende decentrale værker over 25 MW blev stoppet fra 1. juli 2002.  

 Samlet ville hovedparten af værkerne kunne sænke varmepriserne, dog mest de  

 små.
Der skete ingen ændringer i elproduktionstilskuddet til nye industrielle  

 kraftvarmeanlæg, dog blev tilskuddet til udskiftning af eksisterende anlæg  

 reduceret fra 7 øre til 2 øre pr. kWh.
Elproduktionstilskud til industrielle værker har heller ikke  

 indgået i tidligere politiske forlig.
Det kan i den sammenhæng nævnes, at  

 tilskuddet ved sin oprindelige indførelse i 1991 blev vedtaget af S, SF og RV  

 uden om den daværende VK-regering.
Elproduktionstilskuddet blev desuden  

 videreført  

 som led i den grønne afgiftspakke fra 1995, der blev gennemført af regeringen  

 (S, RV og CD) med støtte fra SF og EL.
En nedsættelse af tilskuddet blev  

 gennemført i 1996 af regeringen (S og RV) med støtte fra SF, EL og CD.
 Spørgsmål 8:
 Hvilke økonomiske konsekvenser vil det få for elforbrugeren, når  

 systemansvaret får kompetence til i »kortere perioder« at betale  

 elproduktionsanlæg for ikke at tage deres produktion ud eller for at  

 igangsætte  

 produktionen?.
 Svar:
Lovforslaget vedrører selve dette at holde en produktionsenhed  

 driftsklar.
De omkostninger, som følger af lovforslaget, er meromkostningerne  

 (løn, vedligeholdelse o.l.) i forhold til, hvis enheden var taget ud af drift  

 i  

 en kortere periode.
Lovforslaget vedrører ikke adgangen til at sætte en  

 produktion  

 i gang og betalingen herfor.
Dette er allerede reguleret i lovens § 27 c,  

 stk.  

 4.
Omkostningerne ved at holde en produktionsenhed driftsklar  

 vurderes at blive meget begrænsede og varierende fra år til år.
Det er ikke  

 muligt at opgøre disse omkostninger med nogen sikkerhed, da de vil afhænge  

 af,  

 hvor hyppigt og i hvilket omfang der vil være behov for at beordre  

 produktionsenheder  

 driftsklare.
Det afhænger blandt andet af elprisen i markedet, herunder af  

 vejrliget.
Stor tilstrømning af vand til de norske og svenske vandkraftværker  

 kan betyde  særligt om sommeren  at danske producenter vælger at  

 tage enheder  

 ud af drift for en kortere periode.
Det vurderes dog, at producenterne kun i  

 sjældne tilfælde vil tage så mange enheder ud, at der bliver behov for at  

 anvende  

 bestemmelsen.
 Spørgsmål 10:
Hvorfor fremgår de udgifter, der vil være forbundet med at holde  

 elproduktionsanlæggene driftsklare samt eventuelt at undlade at tage  

 produktionen ud af drift, ikke af lovforslagets økonomiske  

 konsekvensberegninger? Svar:
Det fremgår af lovforslagets bemærkninger om de økonomiske og  

 administrative konsekvenser for erhvervslivet, at denne del af lovforslaget  

 vil  

 have positive økonomiske konsekvenser i form af større forsyningssikkerhed i  

 det sammenhængende elforsyningsnet.
Det er imidlertid ikke muligt at  

 fastsætte  

 den eksakte værdi heraf, jf. i øvrigt mit svar på spørgsmål nr. 8.
 Spørgsmål 14:
 Ministeren bedes beskrive de økonomiske konsekvenser og de  

 administrative problemer som følge af den dispensationsmulighed i forbindelse  

 med de indgåede bindende kontrakter, som købere af vindmøller fik mulighed  

 for  

 at benytte sig af i en overgangsperiode, da et stort forbrugerbetalt  

 pristilskud  

 blev nedsat efter en bestemt skæringsdag  i henhold til en aftale  

 mellem de  

 daværende elreformpartier.
 Svar:
En sammenligning med afgrænsning af begrebet eksisterende  

 vindmøller, som var et led i elreformaftalen fra 1999 (jf. § 10 i  

 vindmøllebekendtgørelsen), er ikke relevant i denne sammenhæng.
Ved  

 elreformaftalen blev der indført en overgangsperiode på knap 10 måneder fra  

 aftalens indgåelse til at indgå endelig, ubetinget kontrakt og opnå fornødne  

 myndighedstilladelser til de igangværende vindmølleprojekter.
Disse  

 bestemmelser fik betydning for et betydeligt antal igangværende projekter.
 Såfremt der vedtages en dispensationsadgang til skæringsdatoen  

 for ophør at tilskud til nye industrielle kraftvarmeanlæg er det  

 forventningen,  

 at der vil være tale om en enkelt eller meget få dispensationer, jævnfør  

 svaret  

 til spørgsmål 15.
 Spørgsmål 15:
Hvor mange industrielle anlægsejere, forventer ministeren, har  

 handlet i god tro og indgået kontrakter inden den 1. januar 2004, og hvad  

 mener  

 ministeren med, at »planlægningen har været langt fremme«? Svar:
Energistyrelsen har over for mig oplyst, at styrelsen på  

 nuværende tidspunkt kun er bekendt med en eneste industriel  

 kraftvarmeproducent, der inden fremsættelsen af lovforslaget har indgået en  

 bindende kontrakt om udskiftning af en eksisterende motor.
Energistyrelsen  

 har  

 holdt møde med Foreningen Danske Kraftvarmeværker og leverandøren i den  

 pågældende sag, hvor der er indgået en bindende kontrakt.
Både Foreningen  

 Danske Kraftvarmeværker og leverandøren oplyste på mødet, at der ifølge deres  

 oplysninger ikke er andre tilfælde, hvor der er indgået bindende kontrakter.  

 Det kan dog ikke afvises, at der kan komme tilsvarende sager, men i så fald  

 er  

 det Energistyrelsens forventning, at der vil være tale om meget få sager.
 Til sidste del af spørgsmålet kan oplyses, at der kan alene  

 blive tale om dispensation til industrielle krafvarmeværker, der har indgået  

 en  

 bindende kontrakt om køb af nyt anlæg i god tro, og som derfor rammes  

 utilsigtet af lovforslaget.
 Spørgsmål 18:
Hvor mange gange har industriel kraftvarme været genstand for  

 forhandling mellem energireformpartierne, og vil ministeren fremsende citater  

 af relevante dele af energireformaftaler fra 1999 og fremefter, som vedrører  

 industriel kraftvarme? Svar:
Som nævnt i svaret på spørgsmål 1 (L 50  bilag 8) blev tilskud  

 til industriel kraftvarme ved sin oprindelige indførelse i 1991 vedtaget af  

 S,  

 SF og RV uden om den daværende VK-regering.
Elproduktionstilskuddet blev  

 desuden videreført som led i den grønne afgiftspakke fra 1995, der blev  

 gennemført af regeringen (S, RV og CD) med støtte fra SF og EL.
En  

 nedsættelse  

 af tilskuddet blev gennemført i 1996 af regeringen (S og RV) med støtte fra  

 SF,  

 EL og CD.
I elreformaftalen af 3. marts 1999 mellem regeringen, Venstre,  

 Det Konservative Folkeparti, Socialistisk Folkeparti og Kristendemokraterne  

 skete der en omlægning af de statslige tilskud til VE-elproduktion til  

 såkaldte  

 pristillæg, der finansieres over elprisen.
Men statstilskud til elproduktion  

 fra naturgasbaseret industriel og decentral kraftvarme samt affaldsbaseret  

 kraftvarme var ikke omfattet af aftalen.
Disse tilskud fortsatte derfor som  

 statstilskud.
 Det fremgik af elreformaftalens afsnit 5, at »Decentrale- og  

 industrielle kraftvarmeanlæg, som ikke er ejet af elværkerne, fortsætter  

 indtil  

 videre med nuværende afregningsregler.« Værkerne fortsatte således med  

 afregning  

 efter treleds-tariffen.
I aftalen om reform-opfølgning af 22. marts 2000 mellem  

 regeringen, Venstre, Det Konservative Folkeparti, Socialistisk Folkeparti,  

 Centrum-Demokraterne og Kristendemokraterne, er parterne under afsnit 5 enige  

 om, at: »principperne for egenproducenternes betaling til prioriteret strøm  

 bør  

 indrettes således, at man viderefører det såkaldte nettoprincip, som  

 tidligere  

 har været gældende.
Det er afgørende, at de forskellige incitamenter i form  

 af  

 afgifter, CO  

  

 2  

  

 -kvoteregulering og afregningsregler for prioriteret  

 strøm fremmer de miljømæssigt bedste løsninger.
Parterne er derfor enige om,  

 at  

 anvendelsen af nettoprincippet for betaling til prioriteret strøm ikke må  

 føre  

 til en øget miljøbelastning f.eks. ved, at eksisterende naturgasbaserede  

 kraftvarmeanlæg omstilles til kulfyring.
Parterne er derfor enige om at  

 gennemføre eventuelle justeringer, hvis anvendelsen af nettoprincippet fører  

 til øget brug af olie eller kul til elproduktion.« Det statslige elproduktionstilskud til de industrielle  

 kraft-varme-værker har således efter regeringens opfattelse ikke på noget  

 tidspunkt været omfattet af de forligsaftaler, der er indgået mellem de  

 nuværende regeringspartier og de øvrige partier i Folketinget.
