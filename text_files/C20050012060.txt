Vejledning  

 til bekendtgørelse om overflytning mellem  

  

 a-kasser Indledning I bekendtgørelse nr. 1470 af 21. december 2005 er  

 der  

 fastsat regler om overflytning mellem a-kasser.
I denne vejledning beskrives bekendtgørelsens regler.
Nogle  

 af disse er uddybet med nærmere retningslinier.
 Ifølge § 32 i lov om arbejdsløshedsforsikring m.v., kan  

 en a-kasse i dag efter eget valg fastsætte sit faglige område på en af de  

 følgende måder:
   

 	  

 Fagligt afgrænset for  

 lønmodtagere.
   

 	  

 Fagligt afgrænset for  

 lønmodtagere og selvstændige.
   

 	  

 Tværfaglig for  

 lønmodtagere.
   

 	  

 Tværfaglig for  

 selvstændige.
   

 	  

 Tværfaglig for  

 lønmodtagere og selvstændige.
 Det følger af lovens § 41, stk. 6, at ingen må  

 være medlem af mere end én a-kasse.
 Medlemmer, der arbejder uden for a-kassens faglige område,  

 skal lade sig overflytte til en anden a-kasse, hvis faglige område omfatter  

 medlemmets beskæftigelse, eller skal udtræde af a-kassen, jf. lovens  

 § 42,  

 stk. 1.
Et medlem af en a-kasse kan lade sig overflytte til en  

 fagligt afgrænset a-kasse, der omfatter medlemmets faglige område med den  

 virkning, at overflytningen sker straks.
Det samme gælder et medlem, der  

 lader  

 sig overflytte til en tværfaglig a-kasse, jf. lovens § 42, stk. 2.
§ 42, stk. 3, giver ledige medlemmer m.fl. ret til  

 at blive overflyttet til en tværfaglig a-kasse, der optager lønmodtagere.
Har  

 et ledigt medlem af en a-kasse en tidligere tilknytning til en anden fagligt  

 afgrænset a-kasse, kan overflytning også finde sted.
Overflytning kan  

 tidligst  

 ske med et varsel på 1 måned til udløb af en udbetalingsperiode i den  

 hidtidige  

 a-kasse.
 Ved overflytning bevarer et medlem de rettigheder i form af  

 anciennitet mv., som er opnået som medlem af den hidtidige a-kasse.
 Hvis betingelserne for overflytning senere viser sig ikke at  

 have været opfyldt, skal overflytningen annulleres.
 For overflytning af kombinationsforsikrede medlemmer  

 henvises til direktoratets bekendtgørelse om kombinationsforsikring.
Om overflytning på baggrund af arbejde Til § 1, stk. 1 Overflytning skal ske, når et arbejde efter sin art  

 kan danne grundlag for optagelse, og arbejdet kan medgå til opfyldelse af  

 beskæftigelseskravet, jf. bekendtgørelse om beskæftigelseskrav og  

 dagpengeperiode.  

 Kravet til arbejdets omfang skal være opfyldt.
Det er også et krav, at  

 arbejdet  

 falder inden for den nye a-kasses faglige område.
Der skal således ske overflytning, når et medlem   

 	  

 har ordinært arbejde,   

 	  

 er i lønnet praktik,   

 	  

 får løn under sygdom  

 eller barsel,   

 	  

 holder ferie med  

 feriegodtgørelse,   

 	  

 er i beskæftigelse og  

 på orlov efter lov om børnepasningsorlov eller   

 	  

 arbejder mod fradrag i  

 efterlønnen.
Herudover kan der ske overflytning, når et medlem   

 	  

 har støttet arbejde  

 eller   

 	  

 er ansat med  

 løntilskud efter lov om en aktiv beskæftigelsesindsats.
Til § 1, stk. 2 Ansættelsesforholdet skal vare mindst 5 uger, og  

 der skal i hver af ugerne være mindst 1 løntime, jf. bekendtgørelse om  

 beskæftigelseskrav og dagpengeperiode.
Kravet om mindst 1 løntime i hver af  

 ugerne gælder ikke for medlemmer ansat i fast turnus.
 Selv om den ugentlige arbejdstid er mindre end fagets  

 normale arbejdstid, skal der dog ske overflytning, hvis arbejdets omfang  

 giver  

 ret hertil.
A-kassen skal som udgangspunkt lægge medlemmets oplysninger  

 om arbejdets omfang til grund.
Der henvises til vejledning om dokumentation  

 for  

 a-kassernes administration af reglerne i lov om arbejdsløshedsforsikring m.v.
 En efterlønsmodtager, der arbejder efter 200 timers reglen,  

 skal ikke overflyttes, selvom medlemmet opfylder arbejdskravet i § 1,  

 stk. 2.  

 Medlemmet kan her vælge at blive i a-kassen eller vælge at lade sig  

  

 overflytte  

 efter reglerne i § 7.
Til § 1, stk. 3 En person, der er medlem af en fagligt afgrænset  

 a-kasse, og som er delvis ledig, skal overflyttes, hvis medlemmet får  

 lønarbejde uden  

 for a-kassens faglige område i mindst 5 uger og med en gennemsnitlig  

 arbejdstid  

 på mindst 10 timer pr. uge, medmindre medlemmet fortsat har arbejde i større  

 omfang inden for den hidtidige a-kasses område.
 Hvis et medlem allerede er medlem af en tværfaglig a-kasse,  

 der optager lønmodtagere, kan medlemmet blive i a-kassen.
Til § 1, stk. 4 Et medlem, der er omfattet af en varslet konflikt i  

 form af en strejke eller en lockout kan først blive overflyttet med virkning  

 fra konfliktens  

 ophør.
Til § 1, stk. 5 Skal et deltidsforsikret medlem overflyttes på  

 grund af deltidsarbejde til en fagligt afgrænset a-kasse, er det et krav, at  

 den nye  

 a-kasse efter sin vedtægt optager deltidsforsikrede.
Medlemmet kan ikke  

 overflyttes, selv om a-kassen optager deltidsforsikrede inden for andre  

 faggrupper.
 Et medlem, der er fuldtidsforsikret i den hidtidige a-kasse  

 og som får deltidsarbejde, kan overflyttes som fuldtidsforsikret.
 Et medlem, der modtager delpension, skal overflyttes som deltidsforsikret,  

 også selvom a-kassen ikke optager deltidsforsikrede efter sin vedtægt.
Til § 1, stk. 6 Et medlem, der overgår til fleksjob,  

 har ikke længere ret til ydelser mv. fra a-kassen.
Det er derfor nærliggende,  

 at medlemmet udmeldes af a-kassen.
Da medlemmet vil blive tilmeldt  

 fleksydelsesordningen  

 den første i måneden efter  

 visitationen, bør medlemmet, såfremt den pågældende har indbetalt  

 efterlønsbidrag, tidligst udmeldes af a-kassen fra dette tidspunkt.
 I de situationer, hvor et medlem, der overgår til et  

 fleksjob, ønsker at blive i a-kassen på trods heraf, kan  

 medlemmet dog overflyttes til en a-kasse, hvis faglige område omfatter  

 medlemmets beskæftigelse.
Til § 2, stk. 1 og 2 For så vidt angår arbejdets omfang og karakter og  

 tilknytning til det faglige område for en a-kasse, der optager lønmodtagere,  

 gælder samme regler som ved overflytning mellem a-kasser for lønmodtagere.  

 Der  

 henvises til vejledningen til § 1.
Hvis medlemmet allerede er medlem af en a-kasse, hvis  

 faglige område er for både lønmodtagere og selvstændige, kan medlemmet  

 forblive  

 medlem af a-kassen.
Medlemmet kan også flytte til en tværfaglig a-kasse, der  

 optager lønmodtagere eller til en fagligt afgrænset a-kasse.
Til § 2, stk. 3 Et medlem, der tager lønarbejde og samtidig driver  

 selvstændig virksomhed som hovedbeskæftigelse, skal ikke overflyttes.  

 Medlemmer,  

 der driver sæsonvirksomhed, har heller ikke pligt til at blive overflyttet  

 ved  

 lønarbejde uden for sæsonen, hvis sæsonvirksomheden fortsat drives som  

 hovedbeskæftigelse.
Til § 3 Ved vurdering af, om et medlem driver selvstændig  

 virksomhed som hovedbeskæftigtigelse, henvises til bekendtgørelse om drift af  

 selvstændig virksomhed.
Hvis medlemmet allerede er medlem af en a-kasse, hvis  

 faglige område er for både lønmodtagere og selvstændige, kan medlemmet  

 forblive  

 medlem af a-kassen.
Medlemmet skal dog skifte status til selvstændig  

 erhvervsdrivende.
 Når a-kassen bliver opmærksom på, at et medlem skal skifte  

 status, skal a-kassen vejlede medlemmet om konsekvenserne heraf, jf.  

 bekendtgørelse  

 om en a-kasses pligt til at vejlede mv.
Til § 4 Hvis der er flere a-kasser, der dækker medlemmets  

 faglige område, kan medlemmet overflyttes mellem disse, hvis arbejdets omfang  

 giver ret til det.
Et medlem af en fagligt afgrænset a-kasse, der optager  

 lønmodtagere, der har arbejde i lige stort omfang inden for det faglige  

 område  

 for flere fagligt afgrænsede a-kasser for lønmodtagere, kan vælge enten at  

 lade  

 sig overflytte eller at blive i den hidtidige a-kasse.
Som eksempel kan  

 nævnes  

 et medlem, der arbejder 18,5 timer om ugen som tømrer og 18,5 timer om ugen  

 som  

 murer.
 Et medlem, der opfylder betingelserne for at blive optaget i  

 en a-kasse kun for lønmodtagere eller en a-kasse kun for selvstændige  

 erhvervsdrivende, kan vælge at blive overflyttet mellem disse, jf. §§ 2  

 og  

 3.
Til § 5 Medlemmer, der har lønarbejde i udlandet, herunder  

 Færøerne og Grønland, kan kun blive overflyttet til en anden dansk a-kasse,  

 hvis der kan ske optagelse i en dansk a-kasse på grund af det samme arbejde i  

 udlandet.
 Der henvises til bekendtgørelse om optagelse som lønmodtager  

 m.fl., selvstændig erhvervsdrivende og nyuddannet i en a-kasse,  

 bekendtgørelse  

 om arbejdsløshedsforsikring ved arbejde m.v. inden for EØS og i det øvrige  

 udland, og bekendtgørelse om medlems- og dagpengeret efter arbejde eller  

 ophold  

 på Færøerne.
 Der er ikke pligt til at blive overflyttet ved arbejde i  

 udlandet bortset fra, hvad der følger af forordning (EØF) 1408/71.
Overflytning efter endt uddannelse Til § 6 Et nyuddannet medlem, der arbejder inden for et  

 andet område end dimittendkassens område i 2 ugers perioden, jf. lovens  

 § 41,  

 stk. 1, nr. 3, litra b, kan lade sig overflytte til dimittendkassen som  

 dimittend eller med nuværende rettigheder uanset, at medlemmet er i arbejde.
Til § 6, stk. 1, nr. 1 Et medlem, der benytter sig af denne regel, stilles  

 som om medlemmet er blevet optaget efter lovens § 41, stk. 1, nr.  

 3,  

 litra b.
Medlemmet bevarer forudgående anciennitet i a-kassen.
Medlemmet  

 er i det hele omfattet af de dimittendrettigheder, der følger af  

 lovgivningen,  

 fx de særlige regler om ret til dagpenge under ferie for dimittender.
 Der henvises i øvrigt til vejledningen til § 9,  

 stk. 2.
Til § 6, stk. 1, nr. 2 Efter denne regel vælger medlemmet alene at skifte  

 fagligt område på baggrund af uddannelsen.
Dette betyder, at medlemmets rettigheder og pligter er de samme,  

 som hvis medlemmet ikke var blevet overflyttet.
Medlemmet kan ikke gøre brug  

 af  

 de rettigheder som dimittend, der følger af lovgivningen.
 Dette kan betyde, at der skal foretages en beregning af  

 dagpengesatsen på grundlag af den løn, der har været udbetalt under  

 uddannelsen, hvis kravet til en beregning i øvrigt er opfyldt.
 En anden følge er, at medlemmet ikke har ret til dagpenge under  

 ferie efter de særlige regler for dimittender, jf. bekendtgørelse om  

 feriedagpenge.
Til § 6, stk. 2 Når en a-kasse bliver opmærksom på, at en ansøgning  

 om overflytning skyldes, at den pågældende har gennemført en  

 uddannelse efter reglerne i lovens § 41, stk. 1, nr. 3,  

 litra b, skal a-kassen vejlede om forskellen mellem at blive overflyttet som  

 dimittend eller med nuværende rettigheder.
Vejledningen skal ske i den  

 a-kasse,  

 der bliver opmærksom på forholdet, jf. § 11 samt vejledningen hertil.  

 Der  

 henvises også til bekendtgørelse om en a-kasses pligt til at vejlede mv.
Hvis medlemmet allerede er medlem af en a-kasse, hvis  

 faglige område også omfatter medlemmets nye faglige område, kan medlemmet  

 forblive medlem af a-kassen.
Medlemmet skal dog skifte status til dimittend,  

 såfremt medlemmet ønsker at gøre sine  

 dimmittendrettigheder  

 gældende frem for sine nuværende rettigheder.
Overflytning i øvrigt Til § 7, stk. 1 Et medlem, som ikke har erhvervsarbejde, jf. lovens  

 § 42,  

 stk. 3, har ret til at blive overflyttet.
Ledige medlemmer af en a-kasse  

 og medlemmer, der ikke har arbejde af det omfang, der er nævnt i § 1,  

 stk. 2,  

 har ret til at blive overflyttet til en tværfaglig a-kasse, der optager  

 lønmodtagere.
Bestemmelsen indebærer, at bl.a. efterlønsmodtagere,  

 modtagere af overgangsydelse, medlemmer, der aftjener militær eller civil  

 værnepligt, medlemmer, der er frihedsberøvede, medlemmer, der studerer,  

 medlemmer, der modtager aktiveringsydelse, medlemmer på kontanthjælp,  

 medlemmer  

 på sygedagpenge samt andre medlemmer uden for arbejdsmarkedet, kan blive  

 overflyttet.
Også medlemmer, der opholder sig i udlandet, kan blive  

 overflyttet  

 efter reglerne i stk. 1 og 2.
Til § 7, stk. 2 Retten til at blive flyttet til en fagligt  

 afgrænset a-kasse gælder, hvor et medlem omfattet af stk. 1 inden for de  

 senere år  

 har haft en tilknytning til det faglige område.
 Der skal være tale om et tidligere medlemskab, en afsluttet  

 uddannelse eller en længerevarende beskæftigelse inden for a-kassens faglige  

 område inden for de seneste 5 år.
A-kassen skal som udgangspunkt lægge medlemmets oplysninger  

 om arbejdets omfang til grund.
Der henvises til vejledning om dokumentation  

 for  

 a-kassernes administration af reglerne i lov om arbejdsløshedsforsikring m.v.
Til § 7, stk. 3 Når et medlem ikke har ret til at få udbetalt  

 dagpenge på grund af en konflikt, kan medlemmet som overflyttet medlem få ret  

 til  

 dagpenge under ledighed i en anden a-kasse, når medlemmet har fået andet  

 arbejde, og det nye arbejdsforhold har haft en varighed af mindst 5 uger.
Der  

 henvises til bekendtgørelse om a-kassernes og medlemmernes forhold under  

 strejke og lockout (konflikt).
 Tidspunktet for overflytning mv.
Til § 8, stk. 1 og 2 Det administrative arbejde i forbindelse med  

 overflytningen begynder i den a-kasse, medlemmet ønsker at blive overflyttet  

 til.
 Er en ansøgning sendt til den hidtidige a-kasse, jf. § 11,  

 stk. 3, begynder det administrative arbejde dog i denne a-kasse.
 En overflytning får tidligst virkning fra det tidspunkt,  

 hvor a-kassen har modtaget en overflytningsblanket fra medlemmet.
 Hvis overflytningen til en ny a-kasse skyldes, at medlemmet  

 får arbejde inden for denne a-kasses faglige område, jf. §§ 1 til 3, kan  

 overflytning dog tidligst ske fra arbejdets begyndelse.
Til § 8, stk. 4 Varslet løber fra modtagelse af anmodningen i  

 a-kassen uanset, om det er den nye eller den hidtidige a-kasse, der modtager  

 anmodningen.
Til § 8, stk. 5 Overflytningsdagen er skæringsdag for indbetaling  

 af medlemsbidrag til henholdsvis den hidtidige og den nye a-kasse.
Hvis et medlem er eller kommer i restance med  

 medlemsbidraget til den hidtidige a-kasse, skal denne  uanset  

 overflytningen   

 iværksætte en rykker- og sletteprocedure.
Der henvises til reglerne i  

 bekendtgørelse om betaling af medlems- og efterlønsbidrag til en a-kasse.  

 Medlemmet  

 skal derfor slettes, hvis det skyldige beløb fortsat ikke betales.
Slettelse finder sted med virkning fra det tidspunkt, indtil  

 hvilket medlemmet har betalt skyldigt medlemsbidrag.
Tidspunktet for  

 slettelsen  

 vil derfor ligge før overflytningen.
Som følge af slettelsen falder overflytningen bort.
Den nye  

 a-kasse skal derfor straks have besked.
Til § 8, stk. 6 Overflytningsblanketten skal sendes til den  

 a-kasse, medlemmet ønsker at blive overflyttet til.
 Mangler der oplysninger, eller er der oplysninger, som kan  

 bringe a-kassen i tvivl om medlemmets ret til at blive overflyttet, skal  

 a-kassen ved medlemmets hjælp søge af få fejlen rettet eller tvivlen afklaret  

 hurtigst muligt.
 A-kassen kan indhente flere oplysninger hos et medlem, hvis  

 oplysninger om arbejdsfunktioner mv. er af betydning for vurderingen af, om  

 arbejdet ligger inden for a-kassens faglige område.
 Bortkommer blanketten i forbindelse med, at den bliver sendt  

 mellem a-kasserne, kan en bekræftet kopi lægges til grund for at sikre, at  

 proceduren ikke forsinkes.
Et medlem kan tidligst blive overflyttet fra det tidspunkt,  

 hvor a-kassen har modtaget en overflytningsblanket, herunder en elektronisk  

 overflytning.
Der henvises til vejledning om dokumentation for a-kassernes  

 administration af reglerne i lov om arbejdsløshedsforsikring m.v.
Til § 8, stk. 7 Bestemmelsen åbner mulighed for, at overflytning  

 kan ske fra et tidspunkt, der ikke falder sammen med modtagelsen af  

 blanketten.
Fx  

 således, at overflytningen får virkning fra udgangen af en måned.
Til § 9, stk. 1 Ved overflytning bevarer et medlem sine hidtidige  

 rettigheder i form af anciennitet mv.
 Hvis et medlem derimod melder sig ud eller bliver slettet,  

 fx på grund af manglende betaling af medlemsbidrag, kan medlemmet først  

 modtage  

 dagpenge igen, når bl.a. kravet om et års medlemskab er opfyldt på ny.
Til § 9, stk. 2 Et medlem, der bliver overflyttet efter § 6,  

 stk. 1, nr. 1, erhverver ret til en ny dagpengeperiode som følge af  

 uddannelsen.
 Hvis et medlem allerede har opfyldt kravet om et års  

 medlemskab af en a-kasse, kan der udbetales dagpenge straks efter, at  

 uddannelsen  

 er afsluttet.
Til § 10, stk. 1 Et medlem har pligt til at oplyse a-kassen om sine  

 arbejdsfunktioner mv., hvis a-kassen anmoder om disse, og de er nødvendige  

 til  

 brug for sagen.
Til § 10, stk. 2 A-kassen kan træffe afgørelse om, at et medlem skal  

 udtræde af a-kassen, hvis medlemmet ikke vil medvirke til en overflytning.
En  

 afgørelse skal være skriftlig og indeholde en klagevejledning, jf. vejledning  

 om almindelige krav til arbejdsløshedskassernes sagsbehandling og afgørelser.
Afgørelse om, at et medlem skal udtræde af a-kassen, har  

 alvorlige konsekvenser for medlemmet.
En afgørelse skal derfor ikke træffes,  

 før medlemmet udtrykkeligt er blevet vejledt om konsekvenserne af ikke at  

 ville  

 medvirke og har fået en frist til at bringe forholdet i orden.
Til § 10, stk. 3 Medlemmet skal betale medlemsbidrag til a-kassen i  

 den periode, hvor klagen behandles.
Til § 11, stk. 1 Den nye a-kasse skal sikre sig, at  

 overflytningsbetingelserne er til stede, herunder at medlemmet arbejder inden  

 for a-kassens faglige område.
A-kasserne har pligt til at medvirke ved overflytningen,  

 herunder pligt til at udlevere og behandle den overflytningsblanket, som er  

 godkendt eller udarbejdet af direktoratet.
Blanketten skal benyttes ved alle  

 overflytninger mellem a-kasser.
 Blanket AR 53 danner i første omgang grundlag for en  

 vurdering af, om betingelserne for en overflytning er til stede.
A-kassens sagsbehandling bør som udgangspunkt være baseret  

 på medlemmets tro og love erklæringer.
Der er således ikke et generelt krav  

 om  

 dokumentation for ansættelsesforhold, arbejdstid mv., men a-kassen kan ved  

 tvivl herom forlange fornøden dokumentation.
 Den nye a-kasse vurderer ud fra blankettens oplysninger, om  

 betingelserne for overflytning er til stede, eller om der skal indhentes  

 flere  

 oplysninger.
Mener en af de to a-kasser, at betingelserne for  

 overflytning ikke er opfyldt, skal a-kassen træffe skriftlig afgørelse og  

 give  

 medlemmet en klagevejledning.
Endvidere skal den anden a-kasse underrettes om  

 afgørelsen.
 A-kassen skal give medlemmet meddelelse om, at overflytning  

 er sket og indberette overflytningen til Registeret for  

 Arbejdsmarkedsstatistik  

 (RAM).
Til § 11, stk. 2 Den nye a-kasse har sammen med medlemmet 2 uger til  

 at få afklaret eventuelle tvivl om, hvorvidt medlemmet måtte være berettiget  

 til  

 at blive optaget i a-kassen.
Den hidtidige a-kasse har også 2 uger til at  

 udfylde blanketten med de oplysninger, a-kassen allerede er i besiddelse af.
Til § 11, stk. 3 Har et medlem sendt en overflytningsblanket til sin  

 nuværende a-kasse i stedet for sin kommende a-kasse, skal den nuværende  

 a-kasse  

 udfylde  

  

 blanketten og sende den udfyldte blanket til den kommende  

 a-kasse inden 2 uger.
 Bliver den nuværende a-kasse på anden måde opmærksom på, at  

 medlemmet skal overflyttes til en anden a-kasse, fx ved modtagelsen af et  

 medlems udfyldte dagpengekort, skal a-kassen hurtigst muligt udlevere en  

 overflytningsblanket til medlemmet.
Til § 11, stk. 4 Om blanket AR 260 henvises til direktoratets  

 bekendtgørelse om dokumentation for medlemsanciennitet og indbetaling af  

 efterlønsbidrag.
Til § 11, stk. 5 Formålet med blanketten er at lette  

 administrationen for a-kasserne.
Den nye a-kasse skal lægge oplysningerne fra  

 blanketten til grund,  

 medmindre den nye a-kasse har grund til at betvivle rigtigheden af  

 oplysningerne.
Til § 12, stk. 3 Direktoratet kan fastsætte et  

 overflytningstidspunkt, der ligger før direktoratets afgørelse om medlemmets  

 ret til overflytning.
Til § 13 A-kassen kan fx anvende en  

 SSL-forbindelse  

 med stærk kryptering til at sikre, at den elektroniske anmodning om  

 overflytning ikke kan læses af andre end modtageren.
A-kassen skal for så vidt  

 angår  

 elektronisk  

 overflytning ikke søge om godkendelse i direktoratet.
A-kassen skal sikre  

 sig,  

 at de nævnte betingelser er opfyldt, herunder at der foreligger en dækkende  

 revisorerklæring.
Til § 14 Vejledning nr. 64 af 27. juni 2002 om overflytning mellem  

 a-kasser og vejledning nr. 57 af 11. juni 2003 om ændring af vejledning om  

 overflytning mellem a-kasser bortfalder.
