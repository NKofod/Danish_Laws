 VI FREDERIK DEN NIENDE, af Guds Nåde Konge til Danmark, de Venders og  

 Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, gør vitterligt:
 I medfør af § 34 i søloven af 7. maj 1937 som ændret ved lov nr. 230 af 7.  

 juni 1952 vil Vi herved have anordnet følgende:
 § 1.  Når en dansk diplomatisk eller konsulær  

 repræsentation i udlandet skal ordne en dansk sømands hjemrejse, er  

 repræsentationen beføjet til at kræve plads stillet til rådighed om bord i et  

 dansk skib på de i denne anordning angivne vilkår efter forudgående  

 forhandling med føreren.
 Stk. 2.  Beføjelsen tilkommer såvel repræsentionen på  

 det sted i udlandet, hvorfra hjemrejsen tager sin begyndelse, som  

 repræsentationen på ethvert sted, som sømanden ankommer til under rejsen, og  

 hvor han skal skifte fra et hjemsejlende skib til et andet eller fra andet  

 befordringsmiddel til skib.
 Stk. 3.  Samme beføjelse som i stk. 1 nævnt tilkommer  

 myndighederne i Grønland, for så vidt angår dansk sømands befordring fra  

 grønlandsk havn til hjemsted andetsteds i riget.
 § 2.  I følgdende tilfælde påhviler der ikke føreren  

 af et dansk skib pligt til at stille plads til rådighed som i § 1 omhandlet:
 Stk. 2.  Lodskammer, sygelukaf eller hospital kan ikke  

 kræves stillet til rådighed.
 § 3.  Ved afgørelsen af, hvorvidt den pågældende  

 sømand i det givne tilfælde bør hjembefordres på de i denne anordning  

 foreskrevne vilkår, vil hensyn være at tage til de om bord foreliggende  

 underbringelsesmuligheder og den pågældendes stilling.
 § 4.  Som godtgørelse for medtagelse af sømænd og for  

 disses undehold modtager skibets rederi fra udenrigsministeriet for hvert  

 døgns ophold om bord 20 kr. og 15 kr. pr. mand, alt efter om sømanden efter  

 sin hidtidige stilling er skibsofficer, jfr. § 7, eller hører til det øvrige  

 mandskab.
Stk. 2.  Dersom de medtagne sømænd anbringes i  

 passageraptering, for hvilken der er fastsat bestemte billetpriser, betales  

 disse priser, medmindre en særordning er aftalt.
Når passende plads, jfr. §  

 3, forefindes andetsteds i skibet, kan føreren ikke forlange de pågældende  

 anbragt i passagerapteringen.
 Stk. 3.  Forlader sømanden skibet i fremmed havn i strid  

 med de stedlige forskrifter eller de af stedets myndigheder givne  

 anvisninger, eller stilles der i skibets anløbshavne i anledning af sømandens  

 tilstedeværelse om bord af sådanne myndigheder krav om særlig praktiske eller  

 økonomiske foranstaltninger, erstatter statskassen, med mindre der for  

 sømandens hjemrejse er betalt almindelig passagerbilletpris, rederiet de  

 udgifter, der herved måtte vær pådraget skibet, og for hvilke dækning ikke  

 har kunnet fås hos den pågældende sømand.
 Stk. 4.  Udenrigsministeren bemyndiges til under særlige  

 omstændigheder og efter samråd med handelsministeren udover de fornævnte  

 takster m.m. at yde rederiet særlig refusion, når medtagelsen af sømanden  

 godtgøres at have medført ekstraordinære omkostninger for rederiet.
 Stk. 5.  For alle udlæg i forbindelse med en sømands  

 hjemsendelse i medfør af nærværende anordning har statskassen regres mod den,  

 på hvis anmodning eller i hvis interesse hjemsendelsen er sket.
 § 5.  Sømanden er berettiget til uden betaling at  

 medbringe personlige effekter, herunder værktøj, instrumenter og lignende i  

 rimeligt omfang, jfr. sømandslovens § 54.
 § 6.  I forbindelse med rekvisition af passage i  

 medfør af denne anordning overgiver repræsentationen vedkommende skibsfører  

 en skriftlig efter udenrigsministeriets formular udfærdiget konsulatsordre,  

 der angiver sømandens navn og seneste stilling om bord samt de nærmere vilår  

 for befordringen.
§ 7.  Ved »dansk sømand« forstås en dansk  

 statsborger, som normalt søger sit erhverv ved at tage hyre med skib;  

 udtrykket omfatter også en på Færøerne bosat dansk sømand.
Medmindre andet  

 særligt er fremhævet, omfatter udtrykket også skibsofficerer.
 Stk. 2.  Ved »skibsofficerer« forstås  

 skibsførere, maskinchefer, maskinmestre, styrmænd, radiotelegrafister,  

 hovmestre, pursere, masinassistenter og elektrikere; endvidere læger og  

 velfærdsofficerer, der indtil fratrædelsen havde kontraktmæssig tilknytning  

 til rederiet.
 Stk. 3.  Udtrykket »dansk skib« omfatter i  

 denne anordning ikke et på Færøerne hjemmehørende skib.
 § 8.  Nægter en skibsfører i strid med sølovens § 34  

 og nærværende anordning a medtage en sømand, straffes han med bøde, jfr.  

 sølovens § 287.
 § 9.  Hvad der i nærværende anordning er fastsat om  

 danske sømænd, kan under forudsætning af gensidighed ved kgl. anordning i  

 medfør af sølovens § 34, stk. 2, udvides til også at gælde fremmede sømænd.
 § 10.  Denne anordning træder i kraft den 1. september  

 1960. Samtidig ophæves anordning nr. 461 af 7. december 1923 angående  

 skibsføreres forpligtelse til at medtage danske søfolk, der hjemsendes af  

 dansk konsul.
 Givet på Amalienborg, den 1. juli 1960.
 Under Vor Kongelige Hånd og Segl.
 FREDERIK R.
Lars P.
Jensen.
