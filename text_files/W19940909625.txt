Byretten fandt, at den pågældende ubeføjet havde fremsat  

 ringeagtsytringer og sigtelser, der var egnet til at nedsætte sagsøgeren i  

 medborgernes agtelse.
Valgbarhedsnævnet fandt, at den pågældende var valgbar I brev af 8.marts 1994 har byrådet i henhold til 101, stk. 4, i den  

 kommunale valglov indberettet, at byrådsmedlem NN ved Retten i X-bys dom af  

 14. februar 1994 er blevet idømt 6 dagbøder a 300 kr. med forvandlingsstraf  

 af hæfte i 6 dage for overtrædelse af straffelovens § 267, stk. 1. Den  

 pågældende blev samtidig dømt til at betale en tortgodtgørelse på kr. 6.000  

 til sagsøgeren MM, jf. erstatninsansvarslovens § 26.
 Det fremgår af sagen, at den pågældende i brev af 4. januar 1993 til Y-by  

 Kommune, borgmester, socialchef og sociale udvalg bl.a. udtalte:
 »Der er nu gået 9 måneder siden jeg ophørte med transporten af den  

 kommunale madudbringning, i den periode har jeg med vilje ikke kommenteret  

 afviklingen på nogen måde, men med den kritik der påberådes fra mange sider,  

 samtidig med den viden jeg ligger inde med, må jeg herigennem komme med en  

 situationsrapport.« ....
» Påklædning og hygiejne Dette punkt er der sagt meget om, og en dag jeg var på en flytteopgave,  

 måtte jeg se med egne øjne, at der kom en karseklippet herre ind med et stort  

 hul i rø... og uldne vanter på, og som to kunder sagde, så holdt de bare  

 fingrene fra maden.
Jeg ved godt, at den er varm og at man skal bruge noget,  

 jeg spurgte i køkkenet, om der ikke var viskestykker mere, det var der  

 rigeligt af, men det brugte de ikke.
6. Troværdighed ... Da jeg i dagligdagen har flytteopgaver for de fleste offentlige  

 myndigheder, og til stadighed må opsøge forskellige personer, jeg har på  

 depot, er det med stor undren at finde to personer ansat hos MM og med et  

 stort antal politisager, hvoraf flere med store tyverisager, disse personer  

 kan have adgang til 72 hjem i kommunen.« ...
 » Konklusion.
Dette kan nemt blive, at kommunal omsorg - service - mad - administration  

 bliver klassificeret til et stort minus, og det kan jeg ikke leve med, efter  

 at have været med til at starte det projekt op fra bunden, og som jeg finder  

 er meget værdifuldt.« I Dagbladet den 8. februar 1993 fremgår det af en artikel endvidere:
 »Hygiejnen er heller ikke hvad den har været, siger mange madkunder  

 til NN, og han har selv oplevet en af chaufførerne med et stort hul i  

 bukserne og med store uldne vanter på, servere maden for en pæn ældre dame.  

 Hun havde ikke mere appetit tilbage, efter at de uldne handsker havde taget  

 låget af hendes emballage.
Men det, NN finder mest alvorligt, er den manglende kontrol med, hvem de  

 chauffører er, som MM sender ud.
Vedkommende har adgang til en nøgle, som kan  

 åbne døren til madkundernes hjem.
Vores chauffører skulle underkastes den samme kontrol, som  

 hjemmehjælperne, inden de blev ansat, før vi kunne lade dem få en nøgle til  

 pensionisternes hjem, siger NN, d.v.s. en ren straffeattest, så spørger jeg  

 de ansvarlige, hvordan de kontrollerer MM, som jeg forstår jævnligt bliver  

 skiftet ud .....« Retten lagde til grund, at den pågældendes udtalelser måtte forstås på den  

 måde, at pågældende beskyldte sagsørerens ansatte som værende uhygiejniske i  

 en sådan grad, at den udbragte mad ikke kunne spises.
Retten lagde endvidere  

 til grund, at udtalelserne gav indtryk af dels, at de ansatte var straffet  

 for tyverier, dels at der var stor risiko for tyveri i forbindelse med  

 madudbringningen.
 Retten fandt, at der ikke var ført bevis for udtalelsernes sandhed, og at  

 ytringerne og sigtelserne ikke var fremsat i god tro, og fandt tillige, at  

 udtalelserne var ærekrænkende over for sagsøgeren.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
