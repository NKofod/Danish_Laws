 Denne datasammenskrivning omfatter lov om retsafgifter,  

 jf. lovbekendtgørelse nr. 534 af 18. august 1986, med de ændringer, der  

 følger af lov nr. 342 af 1. juli 1988.
Afgifter for borgerlige domssager i første instans m.m.
Borgerlige domssager § 1.  For sager, som angår penge eller penges værd,  

 svares 300 kr.
Overstiger værdien 3.000 kr., svares yderligere 1 pct. af det  

 overskydende beløb.
 § 2.  Sagens værdi beregnes efter reglerne i  

 retsplejelovens §§ 228 og 229, jfr. dog stk. 2.
 Stk. 2.  Værdien af sager i henhold til lejeloven  

 beregnes, når sagen omfattes af 1. pkt. i retsplejelovens § 228, stk. 2, ved  

 at multiplicere den årlige ydelse, påstanden angår, med 5. Omfattes sagen af  

 2. pkt. i den nævnte lovbestemmelse, kan værdien ikke overstige ydelserne pr.  

 år, multipliceret med 5. For sager i henhold til lejelovens §§ 87 og 93  

 fastsættes sagens værdi dog til et års leje.
 Stk. 3.  Udvides påstanden, omberegnes afgiften på  

 grundlag af den udvidede påstand.
 Stk. 4.  Det påhviler vedkommende part så nøjagtigt som  

 muligt at opgive sagens værdi.
 § 3.  For sager om:
1. Servitutter og partielle brugsrettigheder, for  

 hvilke der ikke svares vederlag, 2. mortifikation af værdipapirer eller af servitutter,  

 brugsrettigheder og grundbyrder eller om erhvervelse af ejendomsdom, 3. dødsformodning, er afgiften 300 kr., uanset om sagen angår penge eller penges værd.
 § 4.  For sager, hvis genstand ikke er penge eller  

 penges værd, er afgiften 400 kr.
 § 5.  Omfatter søgsmålet flere krav, som hører under §  

 1, sammenlægges kravene, også hvor sagen anlægges af flere sagsøgere eller  

 mod flere sagsøgte.
 Stk. 2.  Omfatter et søgsmål flere krav, som hører under  

 § 3 eller § 4 eller begge disse, udgør afgiften 400 kr.
 Stk 3.  Omfatter søgsmålet såvel krav, som hører under §  

 1, som krav, for hvilke afgift beregnes efter § 3 eller § 4, lægges den  

 påstand, der fører til den højeste afgift, til grund for beregningen.
§ 6.  Adcitationssøgsmål og interventionssøgsmål efter  

 retsplejelovens § 251 anses som selvstændige søgsmål.
For indtræden i sager  

 efter retsplejelovens § 252 svares ingen afgift.
 § 7.  Nedlægger sagsøgte påstand om selvstændig dom,  

 betragtes denne påstand som et selvstændigt søgsmål.
 Stk. 2.  Dette gælder dog ikke, hvor sagsøgte i en sag  

 om patentindgreb påstår patentet kendt ugyldigt.
§ 8.  Afvises en sag, fordi retten ikke er kompetent,  

 svares ikke ny afgift, såfremt sagen anlægges på ny inden 3 måneder efter  

 afvisningen.
Det samme gælder, hvis sagen hæves af samme grund, eller fordi  

 begge parter udebliver.
Fristen regnes i så fald fra den dag, hvortil sagen  

 sidst har været berammet.
§ 9.  Der svares ingen afgift af en sag, der  

 genoptages.
Det samme gælder en sag, som indbringes for retten på ny, efter  

 at den har været udsat og oversendt til behandling ved forbrugerklagenævnet  

 eller et klage- eller ankenævn, som er godkendt af forbrugerklagenævnet.
 Stk. 2.  Hæver sagsøgeren en sag, efter at den er  

 oversendt til et af de i stk. 1, 2. pkt., nævnte nævn, kan afgiften forlanges  

 tilbagebetalt.
 § 10.  Hjemvises en sag til ny behandling i første  

 instans, svares ingen afgift for den fornyede behandling.
 § 11.  Afgiftspligten indtræder:
1. For stævninger og andre processkrifter af  

 afgiftspligtigt indhold: ved indleveringen, 2. for processkrifter af afgiftspligtigt indhold, der  

 fremlægges i retten: ved fremlæggelsen, 3. for påstande af afgiftspligtigt indhold, der  

 fremsættes mundtligt i retten: når de fremsættes, 4. for behandling af begæring om genoptagelse af en  

 sag: når begæring om sagens genoptagelse fremsættes.
 § 12.  Afgiftsfri er sager om:
1. Nægtelse af valgret til folketinget samt til  

 kommunale råd, 2. adoption, 3. ægteskab eller forældremyndighed, 4. faderskab, 5. umyndiggørelse og ophævelse af umyndiggørelse samt  

 om lavværgemål og ophævelse af lavværgemål, 6. prøvelse af administrativt bestemt  

 frihedsberøvelse, 7. stadfæstelse af arrest og forbud, for så vidt der  

 er anlagt hovedsag.
 Stk. 2.  Afgiftsfri er endvidere sager, der anlægges i  

 henhold til lejelovens § 49, samt sager, der vedrører kapitel II-V i lov om  

 midlertidig regulering af boligforholdene.
 § 13.  Afgift svares ikke af:
1. Statsinstitutioner, 2. En statstjenestemand, der anlægger sag efter ordre, 3. En part, der har fri proces.
Stk. 2.  Pålægges det modparten at betale sagens  

 omkostninger, skal han i de i stk. 1, nr. 1 og 2, nævnte tilfælde tilpligtes  

 at svare afgift efter foranstående regler, medmindre særlige omstændigheder  

 taler derimod.
Sagsgenstandens værdi fastsættes af retten.
Afgiftspligten  

 indtræder, når retten træffer sin afgørelse.
 Bevisoptagelse m.v.
§ 14.  For bevisoptagelse, herunder optagelse af syn  

 og skøn, hvad enten bevisoptagelse skal ske her i landet eller i udlandet,  

 svares 300 kr., medmindre den sker under eller til brug for en her i landet  

 anlagt retssag.
Samme afgift svares for behandling af anmodninger efter  

 voldgiftslovens §§ 3, 4 og 6.
 Stk. 2.  Søforklaringer er afgiftsfri.
 § 15.  Reglerne i kapitel 1 finder anvendelse med de  

 fornødne lempelser.
Afgifter for foged- og auktionsforretninger Fogedforretninger § 16.  For udlæg og for arrest på gods svares en  

 grundafgift på 200 kr.
Overstiger kravet 3.000 kr., svares yderligere 1/2  

 pct. af det overskydende beløb i grundafgift.
 Stk. 2.  For udlæg efter § 27, stk. 3, i lov om køb på  

 kredit, der begæres foretaget straks i tilslutning til  

 tilbagetagelsesforretningen, svares alene afgift efter stk. 1, 2. pkt.
 Stk. 3.  Begærer en rekvirent samtidig udlæg på grundlag  

 af udpantningsret hos samme skyldner for flere krav, sammenlægges kravene  

 inden afgiftens beregning.
Stk. 4.  Begæres udlæg eller arrest for samme krav hos  

 flere skyldnere, beregnes afgift for hver skyldner.
Dette gælder dog ikke,  

 hvis skyldnerne er samlevende ægtefæller, eller hvor begæringen vedrører fast  

 ejendom, som tilhører skyldnerne i forening.
 Stk. 5.  Afgiftspligten bortfalder, hvis fogedretten  

 efter retsplejelovens § 490, stk. 1, afviser at foretage udlægsforretning.
 § 17.  For følgende forretninger svares en grundafgift  

 på 200 kr.:
1. Forretninger vedrørende fuldbyrdelse af domme, der  

 ikke lyder på penge, 2. indsættelses- og udsættelsesforretninger uden  

 sædvanligt eksekutionsgrundlag, 3. forretninger vedrørende nedlæggelse af forbud.
 Stk. 2.  Reglen i § 16, stk. 4, finder tilsvarende  

 anvendelse.
 § 17 a.  For de forretninger, der er nævnt i §§ 16 og  

 17, svares yderligere en tillægsafgift på 300 kr., såfremt forretningen helt  

 eller delvis foretages uden for rettens kontor, eller skyldneren fremstilles  

 af politiet.
Stk. 2.  Begærer en rekvirent samtidig en af de i stk. 1  

 nævnte retshandlinger foretaget hos samme skyldner for flere krav, betales  

 kun en tillægsafgift.
For udlæg efter § 27, stk. 3, i lov om køb på kredit,  

 der begæres foretaget straks i tilslutning til en tilbagetagelsesforretning,  

 for hvilken der skal betales tillægsafgift, betales ikke tillægsafgift.
 Stk. 3.  § 16, stk. 4, finder tilsvarende anvendelse.
 Stk. 4.  Afgiftspligten bortfalder, hvis fogedretten  

 afviser at foretage forretningen uden for rettens kontor eller at lade  

 skyldneren fremstille ved politiet.
§ 18.  For de i §§ 16 og 17 omhandlede forretninger  

 indtræder afgiftspligten, når der første gang over for fogedretten fremsættes  

 begæring vedrørende kravet.
Afgiftspligten efter § 17 a indtræder, når der  

 første gang over for fogedretten fremsættes begæring om retshandlingens  

 foretagelse.
 Stk. 2.  For udlæg for skatter og afgifter til det  

 offentlige fastsætter justitsministeren, hvornår afgiftspligten indtræder.  

 Afgiftspligten kan dog ikke indtræde på et tidligere tidspunkt end anført i  

 stk. 1.
 § 19.  For andre forretninger end udlæg på grundlag af  

 udpantningsret svares ny afgift, når rekvirenten mere end 3 måneder efter, at  

 afgiftspligt er indtrådt, fremsætter ny begæring vedrørende kravet over for  

 samme fogedret eller fogedretten i en anden retskreds.
 § 20.  Afgiftsfri er fogedforretninger vedrørende:
1. Bøder, konfiskerede værdier og sagsomkostninger i  

 straffesager, der inddrives af det offentlige, 2. afgifter og sagsomkostninger, som det påhviler  

 domstolene at indkræve, 3. krav tilkommende en part, der har fri proces, 4. krav tillagt en statstjenestemand under en af ham  

 efter ordre anlagt sag, 5. borgerlige krav fastsat under en offentlig  

 straffesag, 6. underholdsbidrag i henhold til lovgivningen om  

 inddrivelse af sådanne bidrag, 7. forældremyndighed og udøvelse af samkvemsret, 8. udstedelse af fogedudlægsskøde.
 § 20 a.  (Ophævet).
Auktion § 21.  For auktioner, der afholdes af fogedretten,  

 svares afgift efter reglerne i dette kapitel.
§ 22.  For behandling af en begæring om afholdelse af  

 auktion over fast ejendom, registreret skib eller luftfartøj med tilhørende  

 løsøre svares 300 kr.
Dog svares ikke afgift for begæring om anden auktion i  

 medfør af retsplejelovens § 576.
Stk. 2.  For tvangsauktion over de i stk. 1 nævnte  

 aktiver svares yderligere 1/2 pct. og for frivillig auktion 1 pct.
Afholdes  

 der anden auktion i medfør af retsplejelovens § 576, svares kun afgift af den  

 budsum m.v., som ejendommen sælges for.
 Stk. 3.  For misligholdelsesauktion svares afgift efter  

 reglerne i stk. 1 og 2.
 § 23.  For behandling af en begæring om tvangsauktion  

 over aktier, gældsbreve og andre fordringer svares 200 kr.
 Stk. 2.  For auktion over de i stk. 1 nævnte aktiver  

 svares yderligere 1 pct.
§ 24.  De i § 22, stk. 2, og § 23, stk. 2, fastsatte  

 afgifter beregnes af budsummen med tillæg dels af de omkostninger, som det  

 ifølge auktionsvilkårene påhviler køberen at udrede, dels af de privatretlige  

 byrder og forpligtelser, restancer af skatter og afgifter til det offentlige  

 m.m., som køberen ifølge auktionsvilkårene skal betale eller overtage uden  

 for budsummen.
Periodiske ydelser kapitaliseres efter stempellovgivningens  

 regler.
 § 25.  Afgiftspligten efter § 22, stk. 2, og § 23,  

 stk. 2, indtræder ved auktionens slutning.
 § 26.  Reglerne i § 13, stk. 1, nr. 1 og 3, finder  

 tilsvarende anvendelse på de i §§ 22, stk. 1, og 23, stk. 1, omhandlede  

 afgifter, for så vidt angår reglen i nr. 3, dog kun såfremt der er meddelt  

 fri proces til auktion.
 § 26 a.  Afgiftspligten efter § 22, stk. 1,  

 bortfalder, hvis en auktionsbegæring ikke behandles på grund af reglen i  

 retsplejelovens § 560, stk. 2.
 Stk. 2.  Afgiftspligten efter § 22, stk. 2, og § 23,  

 stk. 2, bortfalder, hvis auktionen ophæves, herunder ved aftale mellem de  

 interesserede, på grund af fejl begået af fogedretten.
Afgifter for skifte Offentlig bobehandling § 27.  Af boer, der behandles af skifteretter,  

 kuratorer eller eksekutorer, svares afgift efter reglerne i dette kapitel.
 § 28.  Afgiften beregnes af formuemassen, jfr. § 31,  

 og udgør:
 1. Af de af skifteretten behandlede boer 2 pct.
 2. Af de af kuratorer behandlede boer 1 pct., dog ikke  

 under 1.000 kr. og ikke over 5.000 kr.
 3. Af de af eksekutorer behandlede boer 1 pct.
 Stk. 2.  I det omfang, et aktiv ved bobehandlingens  

 påbegyndelse er behæftet med pant eller med ejendomsforbehold i henhold til  

 lov om køb på kredit, nedsættes det beløb, hvormed aktivet medtages ved  

 beregning af de i stk. 1 nævnte afgifter, til halvdelen.
 Stk. 3.  Af andre boer end dødsboer og fællesboer udgør  

 afgiften mindst 250 kr.
 Stk. 4.  For skifterettens virksomhed ved forhandling om  

 tvangsakkord svares 1.000 kr.
 § 29.  I følgende tilfælde fastsættes afgiften til 250  

 kr.:
1. I de af skifteretterne behandlede dødsboer, der på  

 første skiftesamling a. udleveres lodtagerne til videre behandling eller b. udleveres den efterlevende ægtefælle til hensidden i uskiftet bo.
 2. I de af skifteretterne behandlede dødsboer, hvor  

 den efterlevende ægtefælle efter at have hensiddet i uskiftet bo skifter med  

 førstafdødes arvinger, for så vidt boet på første skiftesamling optages til  

 slutning.
 3. I separations- og skilsmisseboer samt  

 bosondringsboer, der på første skiftesamling sluttes ved forlig mellem  

 ægtefællerne.
 Stk. 2.  I konkursboer, der i medfør af konkurslovens §  

 143, stk. 1, eller § 144, stk. 1, sluttes inden 4 måneder efter  

 konkursdekretets afsigelse, nedsættes de i § 28, stk. 1, fastsatte afgifter  

 til en fjerdedel.
 Stk. 3.  I de af eksekutor behandlede dødsboer nedsættes  

 de i § 28, stk. 1, fastsatte afgifter til en fjerdedel under de i stk. 1, nr.  

 1, litra b, og nr. 2, nævnte omstændigheder.
 § 30.  Fritaget for afgift er:
 1. Dødsboer og fællesboer, hvis formuemasse ikke  

 overstiger 15.000 kr.
 2. Dødsboer, der udleveres den efterlevende ægtefælle  

 i medfør af skiftelovens § 57, selv om boet har været under offentlig  

 behandling.
§ 31.  Ved et bos formuemasse forstås i denne lov  

 boets aktiver uden fradrag af gæld eller lignende.
Nettoindtægten af  

 aktiverne medregnes.
Ved værdiansættelsen af aktiverne finder  

 arveafgiftslovens regler anvendelse.
 Stk. 2.  Aktiver behæftet med pant eller  

 ejendomsforbehold føres dog til indtægt efter følgende regler:
 1. Aktiver, der tages tilbage af sælgeren i henhold  

 til reglerne i lov om køb på kredit, føres kun til indtægt med det beløb, der  

 tilfalder boet.
2. Håndpantsatte aktiver, der afhændes på en efter  

 panthaverens begæring afholdt auktion eller overtages af panthaveren til  

 ejendom efter vurdering, føres kun til indtægt med det beløb, der tilfalder  

 boet.
Det samme gælder, hvor afhændelsen af det pantsatte foretages af boet  

 efter aftale med panthaveren, samt hvor panthaveren indkasserer en fordring,  

 der er givet ham i pant.
 3. Sælges et pantsat aktiv i et konkursbo eller  

 insolvent gældsfragåelsesbo, fradrages samtlige pantefordringer, forinden  

 aktivet føres til indtægt.
 Stk. 3.  Ved opgørelsen af formuemassen iagttages i  

 øvrigt følgende regler:
 1. Omkostninger ved afhændelsen af boets aktiver  

 fradrages salgssummen, forinden denne føres til indtægt.
 2. Ved opgørelsen af en fast ejendoms nettooverskud  

 medregnes ejendomsskatter, renter af pantebreve samt ordinære periodiske  

 reservefondsbidrag til kredit- og hypotekforeninger og lignende  

 låneinstitutioner til driftsudgifterne.
 3. Underskud ved boets drift af en fast ejendom eller  

 en erhvervsvirksomhed kan ikke bringes til fradrag.
 § 32.  Afgiften af et reassumptionsbo beregnes alene  

 af dettes aktiver.
 § 33.  Kan afgiften i et bo, der udleveres lodtagerne  

 til videre behandling, eller i et konkursbo, der udleveres skyldneren til fri  

 rådighed, ikke beregnes på grundlag af de foreliggende oplysninger, kan  

 skifteretten pålægge vedkommende inden en nærmere fastsat frist at fremkomme  

 med de oplysninger, der er nødvendige til afgiftens beregning.
 Stk. 2.  Fremkommer oplysningerne ikke inden den  

 fastsatte frist, kan skifteretten pålægge de afgiftspligtige daglige eller  

 ugentlige bøder, der løber, indtil oplysningerne fremkommer.
 § 34.  Afgiftspligten indtræder:
 1. I konkursboer: når skifteretten afsiger  

 konkursdekret.
 2. Ved tvangsakkord uden for konkurs: når skifteretten  

 træffer afgørelse om, at forhandling om tvangsakkord skal åbnes.
 3. I de efter skifteloven behandlede boer, som kun  

 skal tages til behandling efter begæring: når begæringen om skifte tages til  

 følge.
 4. I andre boer: når den første forretning påbegyndes.
 Stk. 2.  Ved genoptagelse af en bobehandling indtræder  

 afgiftspligten, når den første forretning påbegyndes.
 § 35.  Afgiften forfalder til betaling:
 1. I boer, der behandles af kuratorer, eller som  

 behandles til ende af skifteretten: når udlodning kan ske.
 2. I dødsboer, der behandles af eksekutorer: efter  

 samme regler som arveafgiften.
 3. I dødsboer, der er udleveret lodtagerne til videre  

 behandling, og i hvilke der skal betales arveafgift: samtidig med  

 arveafgiften.
 4. I andre boer: når de afgiftspligtige modtager  

 meddelelse om afgiftsberegningen.
 § 36.  I boer, der behandles af kuratorer, eller som  

 behandles til ende af skifteretten, udredes skifteafgiften af boets midler,  

 for så vidt skifteretten har disse i sin varetægt.
Stk. 2.  I boer, der behandles af eksekutorer, finder  

 reglen i stk. 1 også anvendelse.
Eksekutorerne hæfter for afgiften.
 Stk. 3.  Udleveres et bo, der har været under offentlig  

 skiftebehandling, til fortsat privat skifte, hæfter lodtagerne solidarisk for  

 afgiften.
Stk. 4.  Ved skifte af fællesbo mellem en ægtefælle og  

 førstafdødes arvinger hæfter alene ægtefællen for afgiften af den del af  

 boet, hvorover han har rådighed under skiftet.
Ved skifte mellem ægtefæller  

 hæfter hver ægtefælle kun for afgiften af den del af boet, hvorover han har  

 rådighed under skiftet.
De pågældende hæfter dog solidarisk for afgiften  

 efter § 29, stk. 1.
 Stk. 5.  I andre boer hæfter den, der har boets midler i  

 sin varetægt.
Stk. 6.  I andre boer end de i stk. 1 nævnte skal  

 afgiften indbetales inden 14 dage efter forfaldstid.
Ved betaling efter denne  

 frist svares en rente på 1/2 pct. månedlig for hver påbegyndt måned fra  

 forfaldsdagen at regne, dog mindst 20 kr.
 Stk. 7.  Meddelelse af fri proces medfører ikke  

 fritagelse for erlæggelse af skifteafgift, men bevirker alene, at den, der  

 har opnået fri proces, ikke kan afkræves sikkerhedsstillelse for afgiften.
Andre skifteforretninger § 37.  Der svares 500 kr.
1. for behandling af konkursbegæring, 2. ved skifterettens bestemmelse om genoptagelse af  

 likvidation i medfør af aktieselskabslovens § 125 eller anpartsselskabslovens  

 § 94 og 3. ved skifterettens afgørelse om konkurs i medfør af  

 aktieselskabslovens § 127, stk. 3, eller anpartsselskabslovens § 96, stk. 3.
Stk. 2.  Indgiver flere fordringshavere konkursbegæring  

 på forskelligt grundlag, betales afgift af hver rekvirent for sig, hvad enten  

 begæringerne er indeholdt i et eller flere dokumenter.
Indgiver en forening  

 af erhvervsdrivende samtidig konkursbegæring på flere fordringshaveres vegne,  

 svares dog kun afgift som for en begæring.
 Stk. 3.  Er en konkursbegæring indgivet ved urigtigt  

 værneting, svares ikke ny afgift, såfremt begæringen indgives på ny inden tre  

 uger efter, at den er afvist eller tilbagekaldt.
 § 37 a.  For indgivelse af anmeldelse af  

 betalingsstandsning svares 500 kr.
 § 37 b.  For skifterettens virksomhed ved behandling  

 af sager om gældssanering svares ingen afgift.
 § 38.  For behandling af en begæring fra en eller  

 flere arvinger om, at en ægtefælle, der hensidder i uskiftet bo, skal skifte,  

 svares 130 kr.
§ 39.  Der svares afgift efter reglerne i kapitel 1  

 for behandling af 1. tvister i dødsboer, der er udleveret arvingerne til  

 privat skifte, 2. tvister i boer, der behandles af kuratorer,  

 angående anmeldte fordringer og krav eller deres fortrinsret, jfr.  

 konkurslovens § 205, og 3. tvister, der indbringes for skifteretten i medfør  

 af aktieselskabslovens § 123, stk. 2, eller anpartsselskabslovens § 92, stk.  

 2.
 Stk. 2.  For behandling af de i arvelovens § 29, stk. 1,  

 og § 60 nævnte spørgsmål svares ingen afgift.
 § 39 a.  For udnævnelse af granskningsmænd og  

 likvidatorer i henhold til aktieselskabsloven og anpartsselskabsloven svares  

 300 kr.
 § 40.  For førelse af testaments- og  

 arvelegitimationsvidner og for udmeldelse af vurderingsmænd svares ingen  

 afgift.
 § 41.  Reglerne i § 13, stk. 1, nr. 1 og 3, finder  

 anvendelse på de i §§ 37 og 38 omhandlede afgifter.
Afgifter for tinglysning Kapitel 6 a Tinglysning § 41 a.  For tinglysning svares en afgift på 500 kr.
 § 41 b.  Afgiften svares for ethvert dokument, som  

 anmeldes til tinglysning, og som skal indføres i dagbogen.
 Stk. 2.  Skal et dokument på grund af en fast ejendoms  

 beliggenhed tinglyses i flere retskredse, svares alene afgift i den  

 retskreds, hvor dokumentet først anmeldes til tinglysning.
 § 41 c.  Afvises et dokument uden for det i § 41 e,  

 stk. 3, nævnte tilfælde, svares ikke ny afgift, såfremt dokumentet anmeldes  

 til tinglysning på ny inden 3 måneder, regnet fra den første anmeldelse til  

 tinglysning.
 § 41 d.  Afgiftsfri er tinglysning af:
 Stk. 2.  Afgiftsfri er endvidere begæring om:
 § 41 e.  Afgiften forfalder til betaling, når  

 dokumentet anmeldes til tinglysning.
Stk. 2.  Afgiften erlægges ved, at dokumentet forsynes  

 med et eller flere stempelmærker, der svarer til afgiften.
Indbetales  

 afgiften kontant, forsyner tinglysningkontoret dokumentet med stempelmærke.
Stk. 3.  Betales afgiften ikke samtidig med anmeldelsen,  

 afvises dokumentet fra dagbogen.
I så fald bortfalder afgiften.
Afgifter for forskellige handlinger Notarialforretninger § 42.  For protest af veksel eller check ved notaren  

 udgør afgiften 150 kr., når beløbet ikke overstiger 1.000 kr., og for større  

 beløb 200 kr.
 Stk. 2.  For protokollation af protest af veksel eller  

 check, som i medfør af de herom gældende regler foretages af andre end  

 notaren, udgør afgiften 150 kr.
 § 43.  For bekræftelse af rigtigheden af en afskrift  

 (genpart), som notaren ikke selv har udfærdiget, svares samme afgift som  

 fastsat i § 48, stk. 1 og 2. Bekræftes samtidig rigtigheden af flere ved  

 gennemskrivning udfærdigede afskrifter (genparter) af samme dokument, svares  

 ikke yderligere afgift herfor.
 § 44.  For notarens medvirken ved udtrækning af  

 værdipapirer, lodtrækning og lignende handlinger svares 400 kr. for hver  

 påbegyndt time, selve forretningen varer.
 § 45.  For andre notarialforretninger svares 150 kr.  

 For notarialforretninger vedrørende oprettelse af testamente eller tillæg til  

 testamente svares dog ingen afgift.
 § 46.  Vedrører en notarialforretning flere personer,  

 svares afgift som for et tilsvarende antal forretninger, medmindre  

 forretningen foretages under et på samme sted.
 § 47.  Reglen i § 13, stk. 1, nr. 1, finder anvendelse  

 på de i dette kapitel omhandlede afgifter.
Udskrifter og attester § 48.  For attester, afskrifter, udskrifter,  

 fotokopier eller lignende, der udfærdiges af retten, af notarialkontoret i  

 København eller af skibsregisteret, svares 20 kr. for første påbegyndte side  

 og 5 kr. for hver påbegyndt følgende side.
Samme afgift svares for  

 bekræftelse af genparter i henhold til retsplejelovens § 39.
 Stk. 2.  For genpart af et ejendomsblad i tingbogen  

 (tingbogsattest), af et blad i registeret over rettigheder i luftfartøjer  

 eller af skibsbladet i skibsregisteret samt for udskrift af registeret over  

 skorstensmærker og kontorflag svares 50 kr.
 Stk. 3.  Reglerne i stk. 1, 1. pkt., finder også  

 anvendelse på:
 1. Udskrifter af pantefogedbogen.
 2. Afskrifter, genparter og fotokopier eller lignende  

 af politirapporter, der udfærdiges af politiet.
 Stk. 4.  Justitsministeren kan ændre de nævnte  

 afgiftssatser.
 § 49.  Afgiftsfri er attester, afskrifter, udskrifter,  

 genparter, fotokopier eller lignende, der bestilles af:
 1. Statsinstitutioner.
 2. Kommunale myndigheder til brug ved  

 regnskabsaflæggelse eller til brug for sager vedrørende offentlig forsorg  

 eller børne- og ungdomsforsorg.
 3. Fredningsnævnene.
 4. En part i en sag til brug for denne, for så vidt  

 sagen er afgiftsfri i medfør af § 12, stk. 1, nr. 1-6, § 12, stk. 2, § 51,  

 stk. 1, eller § 55, nr. 1, eller parten er fritaget for afgift i medfør af §  

 13, stk. 1, nr. 2 eller 3, § 51, stk. 2, eller § 55, nr. 2.
 5. En rekvirent af en fogedforretning til brug for  

 denne, når forretningen er afgiftsfri i medfør af § 20, nr. 1-5.
 6. Sigtede eller tiltalte under en straffesag, hvor  

 ret til at få udskrift særligt er hjemlet ham i retsplejeloven uden for  

 bestemmelsen i nævnte lovs § 41 eller er tillagt ham ved beslutning af retten  

 eller dennes formand.
 Stk. 2.  Uden afgift udfærdiges endvidere:
 1. Første udskrift til parterne af en retsafgørelse  

 eller et retsforlig i en borgerlig retssag.
 2. Første udskrift til parterne af en retsafgørelse  

 eller et retsforlig vedrørende borgerlige krav i en offentlig straffesag.
 3. Første udskrift til rekvirenten af en  

 notarialforretning.
 4. Første domsudskrift til beskikket advokat eller  

 beskikket forsvarer.
 5. Attest om, hvorvidt dommen i en ægteskabssag er  

 anket.
 6. Første udskrift eller attest til en rekvirent af en  

 fogedforretning, når rekvirenten i henhold til retsplejelovens § 492, stk. 2,  

 ikke har givet møde under forretningen.
 7. Attester til landinspektører til brug ved  

 udstykning, sammenlægning, magelæg m.v., som angår de i tinglysningslovens §§  

 21-23 omhandlede forhold, eller som bevidner, hvem der er beføjet til at råde  

 over en ejendom, hvilke servitutter og brugsrettigheder der påhviler denne,  

 eller hvem der er påtaleberettiget i henhold til tinglysningslovens § 11.
 8. Straffeattester.
 9. Fotokopier af salgsopstilling udfærdiget til brug  

 ved tvangsauktion over fast ejendom.
Afgifter for appel Anke § 50.  For anke i den borgerlige retsplejes former  

 svares afgift efter reglerne i afsnit I på grundlag af påstanden i ankesagen.
Stk. 2.  For anke til landsret udgør afgiften dog mindst  

 500 kr.
For anke til højesteret forhøjes afgiften med 50 pct., og afgiften  

 udgør mindst 1.000 kr.
 Stk. 3.  Afgiften for anke til landsret af de i § 17  

 nævnte forretninger udgør 500 kr. og for anke til højesteret 1.000 kr.
 § 51.  For anke af de i § 12, stk. 1, nr. 1-6,  

 omhandlede sager svares ingen afgift.
 Stk. 2.  Reglerne i § 13 finder anvendelse ved anke, for  

 så vidt angår stk. 1, nr. 3, dog kun såfremt parten har fri proces i  

 ankesagen.
 § 52.  Henviser retten i medfør af retsplejelovens §  

 587, stk. 3, 1. pkt., en klager til at iværksætte anke i stedet for kære,  

 fradrages den allerede betalte kæreafgift i ankeafgiften, dersom anke  

 iværksættes rettidigt.
 § 53.  (Ophævet).
Kære § 54.  For kære til landsret svares 300 kr. og for  

 kære til højesteret 500 kr.
 § 55.  Afgiftsfri er kære iværksat af:
 1. Parter i en sag, der er fritaget for afgift i  

 medfør af § 12, stk. 1, nr. 1-6.
 2. Parter, der er fritaget for afgift i medfør af §  

 13, stk. 1.
 3. Anklagemyndigheden og sigtede i offentlige  

 straffesager.
 4. Beskikkede forsvarere og advokater vedrørende  

 spørgsmål om vederlag.
 5. Parter, der begærer, at et medlem af en  

 landvæsensret skal vige sit sæde.
 § 56.  Henviser retten i medfør af retsplejelovens §  

 587, stk. 3, 2. pkt., en klager til at iværksætte kære i stedet for anke,  

 tilbagebetales det beløb, hvormed den betalte ankeafgift overstiger  

 kæreafgiften, dersom kære iværksættes rettidigt.
§ 57.  Omgør vedkommende ret eller myndighed den  

 påkærede kendelse eller beslutning, skal den erlagte kæreafgift  

 tilbagebetales.
Får den kærende helt eller delvis medhold ved kæremålets  

 afgørelse, skal kæreafgiften ligeledes tilbagebetales.
Ny foretagelse og ekstraordinær anke § 58.  For behandling af andragende om ny foretagelse  

 af en sag eller om ekstraordinær anke af en dom i medfør af retsplejelovens §  

 399, svares 1.000 kr.
Afgift svares dog ikke, hvis parten har fri proces til  

 at fremsætte andragende om genoptagelse.
Afgiften tilbagebetales, såfremt  

 andragendet tages til følge.
For selve sagens fornyede foretagelse eller  

 påanke svares ingen afgift.
Almindelige bestemmelser Afgifternes beregning og indbetaling m.m.
 § 59.  Afgifter, der beregnes som en procentdel,  

 afrundes opefter til nærmeste kronebeløb, som er deleligt med 10. Det samme  

 gælder de i § 36, stk. 6, nævnte renter.
 § 60.  Afgiftsberegningen foretages af den myndighed,  

 som oppebærer afgiften.
 Stk. 2.  I boer, der behandles af eksekutorer, beregnes  

 afgiften efter kapitel 5 af eksekutorerne.
 Stk. 3.  Selv om oppebørslen af afgiften er henlagt til  

 anden myndighed, beregnes afgiften efter kapitel 5 i andre boer end de i stk.  

 2 nævnte af skifteretten og afgiften efter kapitel 10 af den myndighed, hvis  

 afgørelse påkæres.
 § 61.  Afgiftspligten indtræder, medmindre andet er  

 bestemt, når der fremsættes begæring om retshandlingens foretagelse.
Stk. 2.  Medmindre andet er bestemt, påhviler  

 afgiftspligten den, der fremsætter begæringen.
Såfremt begæringen er fremsat  

 i henhold til fuldmagt, hæfter tillige den befuldmægtigede for afgiften,  

 såfremt denne kan beregnes ved begæringens fremsættelse.
§ 62.  Kan afgiften for en retshandling beregnes ved  

 fremsættelsen af begæringen om retshandlingens foretagelse, kan afgiften  

 kræves betalt samtidig med begæringens fremsættelse.
Betales afgiften ikke  

 efter påkrav, kan retten fastsætte en frist for afgiftens betaling.
Betales  

 afgiften ikke inden fristens udløb, betragtes begæringen som bortfaldet.
I så  

 fald bortfalder også afgiften.
Stk. 2.  Kan afgiften ikke beregnes ved begæringens  

 fremsættelse, betales afgiften efter påkrav, jfr. dog § 35 og § 36, stk. 6.  

 Der kan ved begæringens fremsættelse kræves sikkerhed for afgiftens betaling,  

 medmindre retten af egen drift skal udføre retshandlingen.
Bestemmelserne i  

 stk. 1, 2.-4. pkt., finder herved tilsvarende anvendelse.
 § 63.  Afgifterne efter denne lov tilfalder  

 statskassen.
Stk. 2.  Afgifterne ved udlæg for skatter og afgifter,  

 der inddrives af en kommune, der har ansat en pantefoged, tilfalder dog  

 nævnte kommune.
Afgifterne for udskrift af pantefogedbogen tilfalder den  

 kommune, der har ansat pantefogden.
Klage over afgiftsberegningen § 64.  Indsigelse fra en afgiftspligtig imod  

 beregningen af en afgift sker, bortset fra de i §§ 65-65 a omhandlede  

 tilfælde, ved klage til den afgiftsberegnende myndighed.
Klage over beregning  

 af afgift for udlæg på grundlag af udpantningsret indgives dog til  

 fogedretten, selv om beregningen ikke er foretaget af denne.
Klagen skal  

 indgives senest 6 uger efter, at den afgiftspligtige har fået kundskab om  

 beregningen.
 Stk. 2.  Den myndighed, hvortil klage indgives, kan se  

 bort fra overskridelser af klagefristen på indtil 6 måneder, når særlige  

 omstændigheder gør overskridelsen undskyldelig.
 Stk. 3.  Tages klagen til følge, omgøres  

 afgiftsberegningen i overensstemmelse hermed.
Stk. 4.  Ændres afgiftsberegningen ikke i henhold til  

 stk. 3, træffes afgørelsen, bortset fra de i stk. 7 nævnte tilfælde, ved  

 kendelse.
Afgørelse træffes af:
 1. Dommeren, for så vidt angår klager, der indgives  

 til denne.
 2. Vedkommende ret, for så vidt angår beregninger  

 foretaget af en justitssekretær eller af chefen for skiftekontoret ved  

 Københavns byret.
 3. Præsidenten for Københavns byret, for så vidt angår  

 beregninger foretaget af overnotaren eller notarerne i København.
 4. Den ret, hvortil kære er sket, for så vidt angår  

 beregning af kæreafgift foretaget af andre myndigheder end de ordinære  

 domstole.
Stk. 5.  Retten (præsidenten) kan efter sit eget skøn af  

 egen drift indhente oplysninger eller erklæringer såvel fra klageren som fra  

 justitsministeren.
Kendelsen kan stadfæste afgiftsberegningen eller ændre den  

 til fordel eller til skade for den afgiftspligtige.
Stk. 6.  Kendelsen kan inden to uger påkæres i den  

 borgerlige retsplejes former.
Bestemmelsen i stk. 5 finder tilsvarende  

 anvendelse.
Stk. 7.  Ændres politiets beregning af afgift for  

 afskrift m.v. af politrapporter ikke i henhold til stk. 3, afgøres klagen af  

 justitsministeren.
Det samme gælder, hvis skibsregisterets beregning af  

 afgift for udskrift m.m. af skibsregisteret ikke ændres i henhold til stk. 3.
 § 65.  I de af eksekutorer behandlede boer finder  

 arveafgiftslovens regler om klage over beregningen af arveafgift og om det  

 offentliges adgang til at omgøre en foretaget afgiftsberegning anvendelse på  

 beregningen af skifteafgift.
 § 65 a.  Afgørelser vedrørende beregningen af en  

 afgift efter afsnit III a samt afgørelser om afvisning efter § 41 e, stk. 3,  

 kæres efter reglerne i tinglysningslovens § 36.
 § 66.  Den myndighed, der har beregnet en afgift, kan  

 af egen drift ændre beregningen til fordel for den afgiftspligtige.
 Stk 2.  Bortset fra de i § 64, stk. 5 og 6, og § 65  

 omhandlede tilfælde kan efterbetaling af for lidt beregnet afgift ikke  

 kræves, når der er forløbet 6 uger efter, at den afgiftspligtige har fået  

 kundskab om beregningen.
Stk. 3.  Efterbetaling kan dog kræves, hvor beregningen  

 hviler på urigtige, ufuldstændige eller på anden måde vildledende oplysninger  

 fra den afgiftspligtige eller hans befuldmægtigede.
Ved klage over efterkrav  

 finder reglerne i § 64 anvendelse.
Bestemmelser om lovens gennemførelse § 67.  Justitsministeren kan fastsætte nærmere regler  

 til lovens gennemførelse, herunder regler om, hvilke myndigheder der skal  

 oppebære afgifterne, hvorledes berigtigelsen af afgifterne skal ske, og  

 hvorledes kontrollen med afgifternes indgang skal foregå.
 § 68.  Justitsministeren er endvidere under  

 forudsætning af gensidighed bemyndiget til at frafalde afgift for  

 bevisoptagelse, for så vidt begæringen fremkommer fra udenlandsk myndighed.
 Stk. 2.  I overenskomster med fremmede stater kan der  

 optages bestemmelser om fritagelse for afgift efter denne lov.
Slutningsbestemmelser § 69.  Denne lov træder i kraft den 1. oktober 1969.
 Stk. 2.  Samtidig ophæves:
 1. Almindeligt sportelreglement af 22. marts 1814,  

 bortset fra § 144.
 2. Lov af 8. marts 1856 angående nedsættelse af  

 gebyret for attester af skjøde- og pantebøgerne til brug for  

 brandforsikringsforeninger for urørlige ejendomme på landet og fritagelse for  

 brug af stemplet papir for sådanne foreninger.
 3. § 44, 3.-5. pkt., i lov af 15. maj 1868 om  

 brandvæsenet i Kjøbenhavn.
 4. § 6 i lov af 14. maj 1870 om brandforsikring af  

 kjøbstadsbygninger.
 5. § 1, litra h, sidste pkt., i lov nr. 47 af 12.  

 april 1889 om brandforsikringsforeninger for landbygninger.
 6. § 14 i lov nr. 36 af 29. marts 1873 om udpantning  

 m.m.
 7. Lov nr. 156 af 30. november 1874 om betaling for de  

 til skiftevæsenet hørende forretninger m.m.
 8. Lov nr. 151 af 18. november 1898 om betaling for  

 autorisation og eftersyn af skibsdagbøger.
 9. § 44 i lov nr. 56 af 18. marts 1925 om ægteskabets  

 retsvirkninger.
 10. § 13 i lov nr. 119 af 20. april 1926 om tilsynet  

 med de af eksekutorer behandlede boer.
 11. Lov om retsafgifter i domssager m.m., jfr.  

 lovbekendtgørelse nr. 322 af 19. december 1932.
 12. Lov nr. 138 af 24. april 1935 om afgift for  

 offentlig auktion m.m.
 13. Lov nr. 288 af 3. juli 1942 om visse gebyrers  

 berigtigelse ved stempelmærker.
 14. § 16 i lov nr. 224 af 11. juni 1954 om køb på  

 afbetaling.
 15. § 67, stk. 3, 2. og 3. pkt., i færdselsloven, jfr.  

 lovbekendtgørelse nr. 231 af 27. juni 1961.
 16. § 15, stk. 2, § 42, stk. 1, og § 66, stk. 2, i lov  

 nr. 23 af 14. februar 1967 om leje.
 17. § 30, stk. 2, i lov nr. 24 af 14. februar 1967 om  

 midlertidig regulering af boligforholdene.
 Stk. 3.  Alle begunstigelser med hensyn til afgift for  

 de i § 48 omhandlede attester, afskrifter, udskrifter, genparter, fotokopier  

 eller lignende, der ikke er hjemlet i denne lov, bortfalder.
 § 70.  Med nedennævnte undtagelser finder denne lovs  

 regler anvendelse, hvor afgiftspligten er indtrådt efter lovens ikrafttræden,  

 medens de hidtil gældende regler finder anvendelse, hvor afgiftspligten efter  

 disse regler er indtrådt før nævnte tidspunkt.
 Stk. 2.  For afgifter beregnet efter denne lovs  

 ikrafttræden finder reglerne i §§ 59 og 64-66 samt de i henhold til § 67  

 udfærdigede regler anvendelse, selv om afgifterne skal beregnes efter de  

 hidtil gældende regler.
§ 71.  Er en borgerlig domssag anlagt før lovens  

 ikrafttræden, finder de hidtil gældende regler, bortset fra retsafgiftslovens  

 § 7 b og § 12, stk. 1 og 2, anvendelse under hele sagens behandling i første  

 instans.
Dette gælder også, for så vidt angår fremsættelse af modkrav,  

 intervention, adcitation og genoptagelse af sagen, efter at udeblivelsesdom  

 er afsagt.
 Stk. 2.  Hæves en borgerlig domssag, der inden lovens  

 ikrafttræden er anlagt ved urigtigt værneting, inden sagens optagelse til  

 dom, regnes fristen efter § 8 tidligst fra lovens ikrafttræden.
 § 72.  Er begæring om foretagelse af en  

 fogedforretning, bortset fra udpantning, fremsat inden lovens ikrafttræden,  

 finder de hidtil gældende regler anvendelse for alle i anledning af  

 forretningen inden 12 uger efter lovens ikrafttræden foretagne skridt.
 Stk. 2.  Er begæring om afsigelse af udpantningskendelse  

 fremsat inden lovens ikrafttræden, finder de hidtil gældende regler  

 anvendelse for alle udpantningsforretninger vedrørende det pågældende krav.  

 Efter lovens ikrafttræden svares dog ikke ny afgift, når der allerede en gang  

 er indtrådt afgiftspligt vedrørende kravet.
 § 73.  Er begæring om en auktion, der kun kan afholdes  

 af fogden eller skifteretten, indgivet før lovens ikrafttræden, finder de  

 hidtil gældende regler anvendelse.
 § 74.  Når kendelse om, at konkursbehandling skal  

 finde sted, er afsagt efter lovens ikrafttræden, svares afgift efter denne  

 lovs kapitel 5, selv om konkursbegæringen er indgivet inden lovens  

 ikrafttræden.
Stk. 2.  Af dødsboer svares afgift efter de hidtil  

 gældende regler, når dødsfaldet er sket før lovens ikrafttræden og boet tages  

 under behandling af skifteretten eller eksekutorer uden forudgående privat  

 skifte eller hensidden i uskiftet bo.
Af boer, der efter lovens ikrafttræden  

 udleveres den efterlevende ægtefælle i medfør af skiftelovens § 57, svares  

 der dog ingen afgift, selv om dødsfaldet har fundet sted før lovens  

 ikrafttræden.
 Stk. 3.  Reglerne i § 33 finder anvendelse fra lovens  

 ikrafttræden, selv om de hidtil gældende regler i øvrigt finder anvendelse på  

 boet.
§ 75.  Er en konkursbegæring, som ikke har  

 konkursbehandling til følge, indgivet før lovens ikrafttræden, svares ved  

 begæringens bortfald efter lovens ikrafttræden afgift efter de hidtil  

 gældende regler.
Afgiftspligten efter skifteafgiftslovens § 6 b bortfalder i  

 øvrigt ved nærværende lovs ikrafttræden.
Det samme gælder pligten til at  

 svare afgift efter lov om tvangsakkord uden for konkurs § 38, stk. 4.
 Stk. 2.  Reglen i skifteafgiftslovens § 6 d er efter  

 nærværende lovs ikrafttræden fremdeles gældende for boer, der før nævnte  

 tidspunkt er udleveret til videre behandling og deling i henhold til  

 skiftelovens § 75.
 § 76.  For notarialforretninger samt for udfærdigelse  

 af udskrifter og attester finder de hidtil gældende regler anvendelse, når  

 begæring er indgivet før lovens ikrafttræden.
 § 77.  Er ankestævning indleveret til berammelse eller  

 kære iværksat før lovens ikrafttræden, finder de hidtil gældende regler  

 anvendelse under hele sagens behandling i appelinstansen i tilsvarende omfang  

 som i § 71 bestemt.
 § 78.  Denne lov gælder ikke for Færøerne og Grønland.
 Lov nr. 77 af 8. marts 1978 indeholder i § 3 følgende bestemmelse:
§ 3 Loven træder i kraft den 1. april 1978.
 Lov nr. 291 af 8. juni 1978, hvis § 5 har ændret § 22, stk. 3, og § 26 a,  

 indeholder i § 6 følgende bestemmelse:
§ 6 Loven træder i kraft den 1. januar 1979. § 1, nr. 2-10, § 2, § 3 og § 5  

 finder kun anvendelse, hvis anmodning om tvangsauktion er indgivet til  

 fogedretten efter lovens ikrafttræden.
 Lov nr. 197 af 27. maj 1980, hvis § 1 har ændret § 2, stk. 1 og 2, § 12,  

 stk. 2, og § 31, stk. 2, nr. 3, indeholder i § 2 følgende bestemmelse:
§ 2 Loven træder i kraft den 1. juni 1980.
 Lov nr. 216 af 13. maj 1981 (Forhøjelse af afgiftssatser m.v.) indeholder  

 i § 2 sålydende bestemmelse:
§ 2 Loven træder i kraft ved bekendtgørelsen i Lovtidende. (Bekendtgjort i  

 Lovtidende den 23. maj 1981).
 Lov nr. 276 af 9. juni 1982, hvis § 1 har ændret §§ 16, 17 a, 28, 31, 52,  

 56 og 58, indeholder i § 2 følgende bestemmelse:
§ 2 Lovens § 1, nr. 1 og nr. 3-6, træder i kraft den 1. april 1983. De øvrige  

 ændringer træder i kraft dagen efter bekendtgørelsen i Lovtidende.  

 (Bekendtgjort i Lovtidende den 12. juni 1982).
 Lov nr. 563 af 7. december 1983, hvis § 1 har medført indsættelse af kap.  

 6 a og § 65 a samt ændret § 64, stk. 1, 1. pkt., indeholder i § 3 følgende  

 bestemmelse:
§ 3 Loven træder i kraft den 15. december 1983.
 Lov nr. 187 af 9. maj 1984 (betalingsstandsning, gældssanering m.v.), hvis  

 § 3 har ændret § 37, stk. 1, samt medført indsættelse af § 37 a og § 37 b,  

 indeholder i § 4 følgende bestemmelse:
§ 4 Stk. 1.  Loven træder i kraft den 1. juli 1984.
 Stk. 2-3. (Udelades).
 Lov nr. 227 af 23. maj 1984 (Forhøjelse af afgiftssatser) indeholder i § 2  

 følgende bestemmelse:
§ 2 Loven træder i kraft ved bekendtgørelsen i Lovtidende. (Bekendtgjort i  

 Lovtidende den 26. maj 1984).
 Lov nr. 226 af 6. juni 1985 (Sager om ægteskab eller forældremyndighed),  

 hvis § 2 har ændret § 12, stk. 1, nr. 3, indeholder i § 3 følgende  

 bestemmelse:
§ 3 Loven træder i kraft den 1. januar 1986.
 § 2  i lov nr. 342 af 1. juli 1988 indeholder følgende  

 bestemmelse:
§ 2 Loven træder i kraft dagen efter bekendtgørelsen i Lovtidende.
(Bekendtgjort i Lovtidende den 5. juli 1988) Justitsministeriet, den 5. oktober 1988.
 Ida Heide-Jørgensen.
