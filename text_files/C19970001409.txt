1. Skatteministeriet har ved et retsforlig af 18.  

 december 1995 (TfS 1996, 298) taget bekræftende til genmæle overfor en  

 skatteyders påstand om at anvende virksomhedsordningen også for det  

 indkomstår, hvori denne påbegyndte udlejningen af et enfamilieshus.
Herefter  

 skal indkomst ved udlejning af en- og tofamilieshuse, ejerlejligheder m.v.  

 også i overgangsåret anses for personlig indkomst, hvis der efter de  

 almindelige regler er tale om erhvervsmæssig udlejning.
Skatteministeriet har  

 kommenteret forliget i TfS 1996, 306. Under henvisning til det indgåede  

 forlig affattes sidste afsnit i punkt 4.1.3. i cirkulære nr. 129 af 4. juli  

 1994 om personskatteloven således:
»Personskattelovens § 4, stk. 1, nr. 6, omfatter ikke overskud eller  

 underskud ved udlejning af ejendomme, der i hele året udelukkende anvendes  

 til helårsudlejning.
Endvidere omfatter bestemmelsen heller ikke overskud  

 eller underskud ved erhvervsmæssig udlejning af ejendomme for det indkomstår,  

 hvori den erhvervsmæssige udlejning påbegyndes, eller for det indkomstår,  

 hvori den erhvervsmæssige udlejning ophører.
Overskud eller underskud ved  

 udlejning af de nævnte ejendomme medregnes efter de almindelige regler til  

 den personlige indkomst.« 2. Punkt 1 er udtryk for en ændret fortolkning af de  

 gældende regler i indkomstår, hvor ejendommen delvist har tjent til bolig for  

 ejeren, jf.
Told- og Skattestyrelsens genoptagelsescirkulære 1996-9 af 9. maj  

 1996.
