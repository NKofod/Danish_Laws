Fremsat den 25. april 2006 af Rune Lund (EL), Line  

 Barfod (EL), Majbrit Berlau (EL) og Per Clausen (EL) Forslag til folketingsbeslutning om  

 regler for lobbyister i EU Folketinget opfordrer regeringen til at arbejde for, at der på  

 EU-niveau indføres klare regler for lobbyisternes virke i EU efter følgende  

 retningslinjer   

 	  

 Der indføres en  

 registrering over betalte lobbyisters virksomhed.
Listen skal være  

 tilgængelig  

 online med søgefunktioner.
   

 	  

 Der indføres  

 lovgivning, der regulerer etiske retningslinjer for lobbyisters arbejde.
   

 	  

 Samtidig indføres  

 regler, som sikrer, at betalte lobbyister ikke indgår i de lovforberedende  

 komiteer  

 og udvalg m.v., som er en del af Kommissionens administration, og det sikres,  

 at der er en klar adskillelse mellem forvaltningen og lobbyisterne.
Bemærkninger til forslaget Beslutningsforslaget er en delvis genfremsættelse af  

 beslutningsforslag nr.
B 9, folketingsåret 2002-03 (se Folketingstidende  

 2002-03, forhandlingerne side 2269 og side 8647, tillæg A side 680 og side  

 699 og  

 tillæg B side 995.) Forslagsstillerne ser dette beslutningsforslag som et led i et  

 generelt forsøg på at gennemføre en demokratisering af og en åbenhed og  

 indsigt  

 i Kommissionens og Den Europæiske Unionens måde at fungere på som helhed.
Der  

 er sket en stigende overførsel af magt og kompetence til Unionen, og derfor  

 er  

 det vigtigt, at den måde, som beslutningerne i Unionen og lovforslagene  

   

 direktiver, forordninger, rammeafgørelser m.v.  bliver til på, er  

 demokratisk,  

 gennemskuelig og klar.
Det er vigtigt, at det lovforberedende arbejde og  

 påvirkningen af Kommissionen og dens embedsmænd ikke, som tilfældet er nu,  

 bliver udsat for skjult og ukontrollerbar påvirkning fra lobbyist- og  

 industriinteresser.
 Derfor er meningen med dette beslutningsforslag at sikre en klar  

 opdeling af de personer, organisationer, firmaer m.v., som laver lobbyarbejde  

 for bestemte produkter, firmaer og sager, og som er registreret som sådanne.  

 Beslutningsforslaget skal desuden sikre, at de pågældende personer er  

 registreret  

 som betalte lobbyister for firmaer og politiske interesseorganisationer, samt  

 at dette automatisk udelukker de samme personer fra at fungere som eksperter  

 eller rådgivere for Kommissionen og dens embedsmænd i de forskellige  

 lovforberedende komiteer.
 Det er en offentlig hemmelighed, at de store europæiske firmaer  

 får privilegeret adgang til oplysninger, mens nationale parlamenter og  

 folkelige bevægelser i meget høj grad holdes ude fra det lovforberedende  

 arbejde.
I begyndelsen af januar 2006 startede retssagen i USA mod den  

 tidligere lobbyist Jack Abramoff.
Han havde i en årrække modtaget og uddelt  

 store pengegaver, rejser og billetter til amerikanske politikere for at  

 tilgodese særlige interessegrupper i det amerikanske samfund.
Retssagen er  

 blevet betegnet som en stor skandale for det amerikanske politiske system.
Europa har endnu ikke haft sin egen Abramoffskandale.
Selv om  

 Washington og Bruxelles ligger på to forskellige kontinenter, er der ikke  

 tale  

 om to forskellige planeter.
Det er formentlig kun tale om et spørgsmål om  

 tid.  

 Det anslås, at der i Bruxelles er mere end 15.000 lobbyister, der enten  

 arbejder  

 i private virksomheder eller i organisationer for bl.a. lande og  

 virksomheder.  

 I Europa-Parlamentet er der registreret 4.435 organiserede lobbyister med  

 adgang til parlamentets bygninger.
Lobbyisme er også en branche i hastig vækst i Bruxelles.
I en  

 meddelelse fra Kommissionen i 1992 blev det anslået, at branchen beskæftigede  

 op mod 10.000 lobbyister mod 15.000 i dag.
Til forskel fra, hvad der  

 tilfældet  

 i USA, eksisterer der ikke i EU-systemet regler for lobbyisternes arbejde  

 eller  

 et samlet register over, hvilke interesser de repræsenterer.
Den tyske CDU-politiker og EU-parlamentariker Elmar Brok, som  

 ellers er en populær og munter mand, er på det seneste dalet i popularitet,  

 efter at det er kommet frem i tysk presse, at han ud over sit hverv som  

 EU-parlamentariker modtager knap 1,5 mio. kr. om året som vicepræsident i  

 Europas største mediekoncern, Bertelsmann.
Det har ifølge  

 Berlingske  

 Tidende  

 den 29. januar 2006 fået EU-kommissær med ansvar for  

 bekæmpelse af svig Siim Kallas til at overveje at forbyde den slags  

 forbindelser  

 mellem politikere og erhvervsliv.
Elmar Broks relation til medievirksomheden  

 kan så tvivl om, hvilke interesser han repræsenterer, hvilket kan svække  

 tilliden til politikere og det politiske system.
Meningsmålinger offentliggjort af Eurobarometeret i 2005 viser,  

 at den folkelige tillid til EU-systemet er helt i bund.
En væsentlig  

 forudsætning for, at borgere og politiske aktører kan deltage i det politiske  

 system i EU, må som minimum være, at systemet er åbent og gennemsigtigt, så  

 det  

 er muligt at se, hvem der har påvirket de politiske beslutninger.
Kommissionen har for at fremme åbenhed, nærhed og demokrati  

 fremlagt den såkaldte plan D (KOM (2005) 0494). Den har til formål at styrke  

 borgernes inddragelse i debatten om Europas fremtid.
Det vil være et  

 væsentligt  

 bidrag, hvis det danske parlament i den forbindelse sender et klart signal om  

 at støtte konkrete initiativer i denne proces.
 Ønsket om større åbenhed og gennemsigtighed i og demokratisk  

 kontrol med det politiske system i Bruxelles har også været baggrunden for  

 kommissær  

 Kallas iværksættelse af »European Transparency Initiative« (SEK (2005)  

 1300).  

 Initiativet, som også har til formål at fremme tilliden til de europæiske  

 institutioner, ser det som en forudsætning, at der skabes et register over de  

 udøvende  

 lobbyister, og at der fastsættes regler for, hvordan EUs institutioner  

 håndterer lobbyismen.
Som led i åbenhedsprocessen har der det seneste år været  

 diskussioner i gang mellem Kommissionen, ngo-sammenslutningen ALTER-EU og  

 sammenslutningen af EU-lobbygrupper EPACA om, hvordan der skulle opstilles  

 regler for lobbyisme.
Den 26. januar 2006 udtalte EPACA-viceformand Jeremy  

 Galbraith: »Vi vil støtte et obligatorisk registreringssystem for alle  

 Bruxelleslobbyister«  

 (pressemeddelelse fra EPACA den 26. januar 2006). Et fælles  

 onlineregistreringssystem og fælles regler vil kunne medvirke til, at  

 lobbygrupperne og professionen på den måde opnår et særligt kvalitetsstempel.
Der er da heller ingen tvivl om, at hvis registreringen af  

 lobbyister skal blive effektiv, er det nødvendigt med ensartede regler.
De  

 amerikanske regler, den såkaldte Lobbying Disclosure Act of 1995 kræver, at  

 næsten alle lader sig registrere, og hvis man ikke gør dette, kan man idømmes  

 en bøde på mindst 50.000 dollars.
I den sidst reviderede udgave af denne  

 lovgivning (1995) står der, at »Kongressen finder, at ansvarlig repræsentativ  

 regeringspraksis kræver offentlig opmærksomhed om de bestræbelser, som  

 betalte  

 lobbyister udfolder for at påvirke både den lovgivende og den udøvende del af  

 den føderale regering«.
Selv om den amerikanske lovgivning på dette område var langt den  

 mest avancerede i forhold til lovgivningen i andre lande i verden, besluttede  

 man i 1995 at skærpe lovgivningen og beskrive mere præcist, hvad der krævedes  

 af de betalte lobbyister.
Der blev udfærdiget en adfærdskodeks med meget  

 detaljerede krav til lobbyisterne og deres organisationer og firmaer om, hvad  

 der måtte betegnes som lobbyisme, lige fra anmodning om papirer til møder med  

 embedsmænd og politikere.
I interesseorganisationen The American League of Lobbyists, som  

 organiserer de amerikanske lobbyister på tværs af, hvad de beskæftiger sig  

 med,  

 beskrives lobbyarbejdet som »en legitim og nødvendig del af vores  

 demokratiske  

 politiske proces«.
Det beskrives bl.a. som påvirkning af lovgivningen og den  

 måde, som lovgivningen kommer til verden på.
 Når man har et lobbysystem, der fungerer, og det accepteres, at  

 der eksisterer lobbyister, som for betaling skal påvirke det lovgivende  

 system  

 i EU, burde det være en selvfølge, at der blev opstillet og udfærdiget en  

 klar  

 og detaljeret adfærdskodeks for lobbyisters forhold og deres påvirkning af  

 Kommissionen og Den Europæiske Unions ansatte og for de mange lobbyister, som  

 har som job at påvirke lovgivningsprocessen.
 Det burde være unødvendigt at pointere, at et sådant  

 lobbyarbejde ikke automatisk kan siges at være til fordel for befolkningerne  

 i  

 EU-landene, men primært sker, fordi et selskab, en interesseorganisation, en  

 bevægelse  

 el.lign. arbejder på isoleret at fremme de interesser, de har som selskab,  

 bevægelse  

 osv.
Financial Times skrev den 5. juni 2002 i en af avisens mange  

 analyser af de europæiske institutioner, at selv om Kommissionen med sine 20  

 kommissærer og 20.000 embedsmænd er en besværlig og kompleks institution at  

 finde rundt i, vurdere og påvirke, så er det en gylden regel, at når man skal  

 varetage specielle interesser, skal det ske på et så tidligt stadie i  

 processen  

 som muligt.
Elaine Cruikshank, som er chef for Bruxellesafdelingen af Hill  

 & Knowlton  et af de største lobbyfirmaer i Europa  siger til  

 Financial  

 Times, at på den ene side er det let at komme i kontakt med embedsmændene,  

 som  

 selv er ivrige efter at få input udefra, på den anden side kan huset være  

 svært  

 at forstå, fordi der er flere lag af bureaukrati og uformelle  

 beslutningsstrukturer,  

 som man skal kende.
Hertil siger Peter Guildford, en tidligere embedsmand i  

 Kommissionen og nuværende partner i lobbyfirmaet GPlus Europe, at det er  

 vigtigt at forstå, at »Kommissionen bliver drevet frem af 25-30 pct. af sine  

 ansatte, dem, som er højt trænede og højt motiverede.
Man må finde ud af,  

 hvem  

 de pågældende er«, for at få resultater via lobbyarbejdet.
Som Financial  

 Times  

 journalister må konstatere sidst i artiklen den 5. juni 2002, er identiteten  

 af  

 de virkelige magthavere i Bruxelles stadig noget af et puslespil at finde ud  

 af.
Det er på tide, at denne ukontrollable påvirkning af  

 Kommissionen, embedsmændene og komiteerne standses og der indføres en række  

 klare og skarpe krav til lobbyisterne  og EU.
Der er ingen grund til at  

 vente  

 på en europæisk Abramoffsag.
Skriftlig fremsættelse Rune Lund  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om regler for lobbyister i EU.
(Beslutningsforslag nr.
B 134).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
