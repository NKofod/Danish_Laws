Beskatning af firmabil ført af chauffør Spørgsmål Kan Skatterådet  

 bekræfte, at en anvendelse af en bil med en chauffør ikke vil udløse  

 beskatning  

 som fri bil hos spørgeren eller hos chaufføren, når den anvendes som nærmere  

 beskrevet nedenfor? Svar Ja.
Se  

 indstilling og begrundelse.
Beskrivelse af de faktiske forhold Spørgeren ejer 4  

 anpartsselskaber, som hver ejer 24,5% af A I/S.
Spørgeren ejer personligt 2%  

 af  

 A I/S.
 A I/S påtænker  

 at anskaffe en bil til servicerende og repræsentative formål.
 Ejendommen X  

 består af et større skovareal på ca.  

 400 ha, og A I/S' primære aktiviteter består i  

 skovdrift og udleje af jagter på ejendommen samt dagsarrangementer og events.
 A I/S har pt.  

 ansat 5 medarbejdere, og spørgeren udøver funktionen som direktør i  

 interessentskabet.
 Interessentskabets  

 resultatopgørelse for 2004 udviser følgende:
Nettoomsætning 1.710.980 Omkostninger til råvarer og hjælpematerialer -  2.162.010 Andre eksterne omkostninger -   

  

 5.133.192 Bruttofortjeneste -  5.584.222 Personaleomkostninger -  2.009.944 Af- og nedskrivninger af materielle anlægsaktiver -   

  

 3.112.034 Resultat før finansielle poster -10.706.200 Finansielle indtægter 625.687 Finansielle omkostninger -   

  

       7.798 Årets resultat -10.088.311 Interessentskabets  

 aktiver pr. 31.12.2004 udgjorde 216.077.593 kr., heraf materielle  

 anlægsaktiver  

 196.102.346 kr.
Interessenternes indestående udgjorde 209.006.560 kr. pr.  

 31.12.2004.
 Da  

 interessentskabets virksomhed med skovdrift først forventes at generere en  

 væsentlig indkomst om en årrække, har A I/S for at skabe indtægter i perioden  

 indtil skovdriften begynder at give overskud, fundet det nødvendigt at  

 anvende  

 ejendommen til eksklusive jagtarrangementer, andre dagsarrangementer og  

 events.  

 A I/S lægger stor vægt på, at deltagerne gennem hele arrangementet får en  

 luksuriøs helhedsoplevelse, og der lægges betydelig vægt på deltagernes  

 komfort  

 under arrangementerne.
 Den bil, som A  

 I/S påtænker at indkøbe, vil skulle anvendes til sådanne arrangementer på  

 ejendommen,  

 herunder til at afhente kunder i lufthavnen og transportere dem til  

 ejendommen.
 Da prisen for at  

 deltage i arrangementerne vil være betydelig, er målgruppen for  

 arrangementerne  

 meget velhavende personer, herunder fra udlandet som indikeret oven for samt  

 den danske adel.
 Bilen vil  

 desuden blive anvendt af A I/S, hvor spørgeren markedsføringsmæssigt deltager  

 i  

 indbudte godsjagter rundt om i landet med nuværende og potentielle kunder.
Endeligt vil  

 bilen i begrænset omfang blive brugt af andre selskaber i koncernen til  

 repræsentative  

 formål.
Såfremt dette sker, vil der ske fakturering af ydelsen i form af  

 udleje  

 af bil med chauffør til de pågældende selskaber.
Bilen vil  

 udelukkende blive ført af en chauffør, som allerede er ansat i A I/S.
Såfremt  

 den pågældende person er forhindret, vil en anden ansat kunne blive sat til  

 at  

 køre bilen.
 Baggrunden er,  

 at spørgeren som den overordnede ansvarlige leder af A I/S ikke selv ønsker  

 at  

 føre bilen, men ønsker, at kørslen med bilen varetages af en chauffør.  

 Chaufføren er desuden medvirkende til, at der skabes den aura af luksus, som  

 A  

 I/S ønsker at tilføre sine arrangementer, og som må anses for nødvendig, hvis  

 A  

 I/S skal tiltrække det ønskede kundesegment.
Spørgeren  

 fraskriver sig adgangen til privat at råde over bilen, ligesom også  

 chaufføren  

 fraskriver sig rådighed over bilen til private gøremål.
Der vil blive  

 udarbejdet et fuldstændigt kørselsregnskab for bilen.
Bilen vil være  

 parkeret på I/S'ets ejendom, når den ikke er i brug, og nøglen til bilen vil  

 dels være på ejendommen, dels hos chaufføren.
Spørgeren, der til daglig bor i  

 Y, vil derfor ikke have rådighed over bilen i de perioder, hvor den ikke  

 anvendes til arrangementer m.v.
 Det er oplyst,  

 at spørgeren og dennes hustru privat råder over egne biler til private  

 formål.
Spørgers opfattelse ifølge anmodning og bemærkninger til sagsfremstilling Spørgerens  

 repræsentant har anført, at det er en betingelse for beskatning af fri bil  

 efter ligningslovens § 16, stk. 4, at spørgeren har rådighed over bilen til  

 privat benyttelse.
Da bilen som beskrevet oven for ikke vil stå til rådighed  

 for spørgerens private benyttelse, kan der efter spørgerens opfattelse ikke  

 ske  

 beskatning af fri bil.
Tilsvarende gælder, at chaufføren ikke kan beskattes  

 af  

 fri bil eller af kørslen i øvrigt.
Spørgeren har  

 henvist til Ligningsvejledningens afsnit  


  

 A.B.1.9.2  


,  

 hvoraf tydeligt fremgår, at ligningslovens § 16, stk. 4, ikke gælder for  

 firmabiler, herunder direktionsbiler, der føres af en chauffør, der er betalt  

 af firmaet.
Privat transport i firmabil ført af chauffør beskattes i stedet  

 efter ligningslovens § 16, stk. 3, dvs. ud fra markedsværdien.
Dog beskattes  

 transport mellem hjem og arbejdsplads ikke, hvis den skattepligtige undlader  

 at  

 tage befordringsfradrag.
 Da bilen ikke  

 stilles til rådighed for spørgeren, er det repræsentantens opfattelse uden  

 betydning,  

 at han ejer 2% af A I/S.
SKATs  

 indstilling og begrundelse Det bemærkes  

 indledningsvist, at SKAT ikke i indstillingen har taget stilling til, om  

 virksomheden drives erhvervsmæssigt, eller om den beskrevne kørsel i bilen er  

 erhvervsmæssig.
 Spørgeren  

 deltager i A I/S med en ejerandel på 2%. Såfremt interessentskabet anskaffer  

 en  

 bil, der anvendes erhvervsmæssigt, vil spørgeren være berettiget til at  

 fratrække en til den erhvervsmæssige anvendelse svarende forholdsmæssig andel  

 af sin andel (2%) af udgifterne ved driften af bilen med de begrænsninger,  

 der  

 gælder med hensyn til fx repræsentationsudgifter.
 Såfremt  

 spørgeren anvender en af interessentskabet ejet bil til private formål, skal  

 den andel af bilen, der tilhører medinteressenterne, betragtes som en  

 arbejdsgiverbil, og værdien heraf beskattes efter reglerne for firmabiler,  

 jf.  

 Ligningsvejledningen; Erhvervsdrivende - afsnit  


  

 E.C.2.1.1  


.
Såfremt  

 spørgeren anvender en af interessentskabet ejet bil til såvel erhvervsmæssige  

 som private formål, og opfylder betingelserne for at anvende  

 virksomhedsskatteordningen, kan han indskyde bilen i ordningen og fradrage  

 sin  

 andel af udgifterne ved opgørelsen af virksomhedens overskud.
Der skal i så  

 fald ske beskatning af bilens fulde værdi, opgjort efter reglerne om firmabil  

 i  

 ligningslovens § 16, stk. 4.
 Der sker kun  

 beskatning af en firmabil, hvis den er til rådighed for privat anvendelse.  

 For  

 hovedaktionærer gælder der en formodning om, at en firmabil ikke kun er til  

 rådighed for erhvervsmæssig kørsel, men også for privat kørsel.
Det må derfor  

 kunne godtgøres, at en firmabil ikke må benyttes privat, hvis beskatning  

 heraf  

 skal undgås.
Hertil kræves det som minimum, at der er en skriftlig aftale  

 mellem den ansatte og arbejdsgiveren om, at firmabilen ikke må anvendes til  

 privat kørsel, herunder kørsel mellem hjem og arbejde.
Arbejdsgiveren skal  

 påse, at aftalen overholdes, fx ved at kontrollere, at udgifter til benzin og  

 service svarer til omfanget af den erhvervsmæssige kørsel og ved at kræve, at  

 der føres kørselsregnskab.
Såfremt en firmabil parkeres ved bopælen, vil der  

 som udgangspunkt være en formodning om, at bilen er til rådighed for privat  

 kørsel.
Privat kørsel i  

 en firmabil, der føres af en af firmaet betalt chauffør, er ikke omfattet af  

 ligningslovens § 16, stk. 4, men anses for firmabetalt transport.  

 Værdiansættelsen af den private kørsel sker i stedet i henhold til § 16, stk.  

 3, svarende til det beløb, det vil koste at leje en tilsvarende bil.
Kørsel  

 mellem sædvanlig bopæl og arbejdssted med chauffør beskattes ikke, med mindre  

 der fratrækkes befordringsfradrag efter ligningslovens §  

 9 C, jf. §  

 9 C, stk. 7.
Chauffører, hvis  

 hovedopgave er at transportere personer, materialer eller værktøj, kan starte  

 og slutte det daglige arbejde ved at køre fra og til hjemmet i bilen, uden at  

 det udløser beskatning af fri firmabil.
Der må ikke være tale om tilfældigt  

 chaufførarbejde for virksomheden, eller chaufførarbejde, der er en sekundær  

 opgave i forhold til den pågældendes øvrige arbejdsopgaver.
Det skal således  

 kunne godtgøres, at den pågældendes primære opgave er at være chauffør af  

 bilen, jf.
Ligningsvejledningen, Almindelig del, afsnit  


  

 A.B.1.9.2  


.
Ligningsrådet  

 godkendte dog i  


  

 SKM2004.347.LR  


,  

 at medarbejdere, der lejlighedsvist fungerer som chauffør, og som  

 undtagelsesvis kører mellem arbejdsgiverens adresse og den sædvanlige bopæl,  

 ikke skal beskattes af denne kørsel, når bilen udelukkende skal anvendes  

 erhvervsmæssigt den efterfølgende dag eller udelukkende har været anvendt  

 erhvervsmæssigt  

 den pågældende dag, samt at medarbejderen den efterfølgende dag kører direkte  

 fra bopælen til arbejdspladsen.
Det var forudsat, at medarbejderen var  

 afskåret  

 fra at anvende bilen privat, samt at der gennem et kilometerregnskab blev  

 ført  

 omhyggelig kontrol med den faktiske anvendelse af tjenestebilen.
Skatterådet  

 har i  


  

 SKM2006.90.SR  


  

 fastsat undtagelsesvis kørsel til højst 25 gange om året.
Vedrørende  

 spørgeren Spørgeren er som  

 udgangspunkt omfattet af formodningsreglen i ligningslovens § 16, stk. 4,  

 idet  

 bilen som oven for anført anses for firmabil stillet til rådighed af  

 medinteressenterne.
Han skal derfor godtgøre, at bilen ikke anvendes privat,  

 hvis  

 han vil undgå beskatning efter denne bestemmelse.
Ud fra de  

 foreliggende oplysninger finder SKAT ikke grundlag for at beskatte spørgeren  

 efter ligningslovens § 16, stk. 4, idet det lægges til grund, at han  

 fraskriver  

 sig adgangen til privat at råde over bilen, samt at der udarbejdes et  

 fuldstændigt  

 kørselsregnskab for bilen, som kan dokumentere, at han ikke har anvendt bilen  

 privat.
Det forudsættes i den forbindelse, at bilen ikke parkeres ved eller i  

 nærheden af hans bopæl.
Såfremt  

 spørgeren befordres mellem hjem og arbejdsplads i den omhandlede bil, vil  

 dette  

 medføre beskatning af fri bil, med mindre det dokumenteres, at kørslen er  

 foregået med chauffør, jf. ovenfor.
Hertil må efter SKAT's opfattelse i det  

 mindste - ud over kørselsregnskab - kræves, at chaufføren har det som en fast  

 del af sine daglige arbejdsopgaver at varetage befordringen.
Vedrørende  

 chaufføren Det er oplyst,  

 at den pågældende chauffør allerede er ansat i A I/S, og det lægges derfor  

 til  

 grund, at funktionen som chauffør ikke vil være hans primære opgave.
Han vil  

 derfor kun i begrænset omfang (højst 25 gange om året) kunne tage bilen med  

 hjem i forbindelse med erhvervsmæssig kørsel uden at blive beskattet af fri  

 bil, jf. den ovenfor beskrevne praksis.
Det er i den forbindelse en  

 forudsætning,  

 at han er afskåret fra at anvende bilen privat, samt at der føres  

 fuldstændigt  

 kørselsregnskab, som kontrolleres af arbejdsgiveren.
Skatterådets afgørelse og begrundelse Skatterådet  

 tiltræder SKAT's indstilling og begrundelse.
Svaret er bindende for skattemyndighederne i følgende periode 5 år fra  

 afgørelsens dato.
