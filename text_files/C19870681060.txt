Indledning l.
På alle statens arbejdspladser skal ledelsens ret til at lede og  

 fordele arbejdet udøves i samarbejde med medarbejderne og  

 tillidsrepræsentanterne i overensstemmelse med reglerne i fmst. cirk. l99  

 2l/ll l979 om samarbejde og samarbejdsudvalg i statens virksomheder og  

 institutioner (SU-cirkulæret). Tilsvarende regler finder anvendelse ved  

 tilskudsinstitutioner, for hvilke finansministeriet har kompetence til at  

 aftale, fastsætte eller godkende løn- og andre ansættelsesvilkår.
Dette  

 fremgår af fmst. cirk. l0/6 l980 om samarbejde og samarbejdsudvalg i  

 tilskudsinstitutioner.
 I samarbejdet skal såvel ledelsen som medarbejderne respektere gældende  

 love og administrative bestemmelser, aftaler i henhold til  

 tjenestemandslovgivningen og kollektive overenskomster.
Oprettelse af samarbejdsudvalg Betingelser for oprettelse 2. Reglerne om oprettelse af samarbejdsudvalg er  

 fastsat i § 2 i SU-cirkulæret.
I virksomheder og institutioner med 25  

 heltidsbeskæftigede og derover skal der oprettes samarbejdsudvalg.  

 Såfremt der inden for virksomheden/institutionen er flere arbejdssteder med  

selvstændig ledelsesfunktion, hvor antallet af heltidsbeskæftigede er  

 25 eller derover, skal der oprettes samarbejdsudvalg for hvert af  

 disse arbejdssteder.
Ved selvstændig ledelsesfunktion forstås ledelsesområder  

 med en sådan selvstændig personaleadministration og budgetforvaltning, at det  

 er rimeligt at oprette samarbejdsudvalg det pågældende sted.
Områdesamarbejdsudvalg 3. Hvis det er praktisk på grund af  

 virksomhedens/institutionens struktur, kan der ud over de under pkt. 2 nævnte  

 samarbejdsudvalg oprettes samarbejdsudvalg, der er fælles for en  

 større eller mindre del af virksomheden/institutionen.
Hovedsamarbejdsudvalg 4. Hvis der inden for virksomheden/institutionen  

 oprettes flere samarbejdsudvalg, skal der tillige oprettes et  

 hovedsamarbejdsudvalg, der er fælles for hele  

 virksomheden/institutionen.
 5. I forbindelse med etablering af samarbejdsudvalg,  

 herunder hovedsamarbejdsudvalg og områdesamarbejdsudvalg, skal der sendes  

 meddelelse herom til centralrådet for statens samarbejdsudvalg  

 (centralrådet), der bl.a. har til opgave at registrere alle aftaler om  

 samarbejdsudvalg, jfr. i øvrigt pkt. 22.
Sammensætning af samarbejdsudvalg Repræsentanter i samarbejdsudvalg 6. I §§ 8 og 9 i SU-cirkulæret er fastsat bestemmelser  

 om samarbejdsudvalgets sammensætning.
Antallet af pladser i  

 samarbejdsudvalget fastsættes ved aftale mellem ledelsen og de  

 forhandlingsberettigede personaleorganisationers repræsentanter og kan fra  

 hver side ikke være færre end 3 og ikke flere end 7. I visse tilfælde kan  

 antallet dog forhøjes til højst 9 fra hver side, jfr. nærmere § 8, stk. 2.  

 Antallet af pladser for ledelsen kan ikke overstige antallet af pladser for  

 personalerepræsentanterne.
Er der flere forhandlingsberettigede  

 organisationer repræsenteret i virksomheden/institutionen, fastsættes  

 fordelingen mellem organisationerne ved aftale mellem disse.
Udpegning af medlemmer 7. Den ansvarlige leder af virksomheden/institutionen  

 er formand for samarbejdsudvalget og udpeger de øvrige  

 ledelsesrepræsentanter samt suppleanter for disse.
Foreligger der funktion  

 for den ansvarlige leder, er det den fungerende leder, der er formand for  

 samarbejdsudvalget.
Personalets repræsentanter samt suppleanter for disse udpeges af  

 organisationerne blandt tillidsrepræsentanterne i  

 virksomheden/institutionen.
Skal der udpeges flere personalerepræsentanter,  

 end der er tillidsrepræsentanter, foretages udpegningen blandt andre  

 organisationsmedlemmer i virksomheden/institutionen.
Reglerne udelukker  

 ikke, at en tillidsrepræsentant, der beklæder en lederstilling, af en  

 organisation udpeges som personalerepræsentant i samarbejdsudvalget.  

 Bestemmelserne hindrer heller ikke, at en medarbejder, der i et lokalt  

 samarbejdsudvalg er udpeget som repræsentant for ledelsen, af en organisation  

 udpeges til medarbejderrepræsentant i et hovedsamarbejdsudvalg.
 Næstformanden i samarbejdsudvalget vælges af personalerepræsentanterne.
 Medlemmerne af hovedsamarbejdsudvalg og områdesamarbejdsudvalg udpeges  

 efter tilsvarende regler, som gælder for udpegningen af medlemmer af  

 samarbejdsudvalg.
Kontaktudvalg 8. Såfremt samtlige personaleorganisationer i  

 virksomheden/institutionen ikke opnår repræsentation i samarbejdsudvalget,  

 kan der oprettes et kontaktudvalg bestående af samarbejdsudvalgets  

 personalerepræsentanter samt en repræsentant for hver af de  

 personaleorganisationer, der ikke er repræsenteret i samarbejdsudvalget.  

 Kontaktudvalget skal virke vejledende og rådgivende for  

 personalerepræsentanterne i samarbejdsudvalget, og udvalget indkaldes forud  

 for møder i samarbejdsudvalget.
Arbejdsform Underudvalg 9. De nærmere regler om arbejdsformen i  

 samarbejdsudvalg er fastsat i SU-cirkulærets §§ 10-12. Det skal dog nævnes,  

 at samarbejdsudvalget, når der er enighed herom, kan nedsætte  

underudvalg, herunder også permanente udvalg, til behandling af  

 bestemte opgaver.
Underudvalg kan sammensættes af medlemmer af  

 samarbejdsudvalget eller suppleres med eller sammensættes af andre  

 medarbejdere i virksomheden/institutionen.
Der er intet i vejen for, at  

 samarbejdsudvalget til medlemmer af underudvalg kan udpege medarbejdere, der  

 ikke er organiserede, eller som er medlemmer af ikke-forhandlingsberettigede  

 organisationer.
Møderne i samarbejdsudvalget ledes af formanden.
Har formanden forfald,  

 leder næstformanden møderne.
Det er herved forudsat, at formandens suppleant  

 sammen med næstformanden udarbejder dagsordenen.
Arbejdsopgaver og kompetence l0. Samarbejdsudvalgets opgaver er fastlagt i bestemmelserne i §§ 3, 4 og  

 5 i SU-cirkulæret.
Samarbejdsudvalgets opgaver falder i 2 hovedgrupper:
 At være medbestemmende ved fastlæggelse af retningslinier for  

 tilrettelæggelsen af virksomhedens/institutionens arbejds- og  

 personaleforhold.
 Hertil kommer en opgave, der ikke er omtalt i SU-cirkulæret, nemlig  

 behandling af rationaliseringsforslag fremsat af medarbejderne, jfr. pkt. l5.
 Samarbejdsudvalget skal drage omsorg for, at samtlige medarbejdere -  

 skriftligt eller mundtligt - løbende orienteres om udvalgets arbejde.
Information og drøftelse 11. I samarbejdsudvalget skal ledelsen  

 informere om alle væsentlige forhold af betydning for  

 virksomhedens/institutionens arbejds- og personaleforhold.
Særligt skal  

 ledelsen orientere samarbejdsudvalget med henblik på drøftelse af større  

 rationaliseringsforanstaltninger eller arbejdsomlægninger samt forslag til  

 finanslov og budgetter og regnskab for det pågældende ansvarsområde, jfr.  

 nærmere SU-cirkulærets § 4, stk. 4. Informationerne skal gives på et så  

 tidligt tidspunkt, at der bliver gode muligheder for en grundig drøftelse.
 Medarbejderrepræsentanterne skal informere samarbejdsudvalget om  

 synspunkter og forhold hos medarbejderne, som er af betydning for  

 samarbejdet.
Medbestemmelse 12. Samarbejdsudvalget kan være medbestemmende ved  

 fastlæggelse af  retningslinier med hensyn til arbejdsforhold og  

 personaleforhold, jfr. nærmere SU-cirkulærets § 5, stk. 1.  Samarbejdsudvalget kan derimod ikke være  

 medbestemmende ved behandling af konkrete sager om f.eks. forfremmelser.
Hvis  

 der nedsættes underudvalg under samarbejdsudvalget, kan der dog efter  

 omstændighederne i sådanne udvalg behandles konkrete sager.
Fastlæggelse af retningslinier forudsætter enighed mellem parterne.  

 Retningslinierne udformes skriftligt enten i referatet fra  

 samarbejdsudvalgsmødet eller på anden måde og er bindende for både ledelse og  

 medarbejderrepræsentanter.
Hver af parterne kan  opsige fastlagte  

 retningslinier til bortfald med 2 måneders varsel, men inden opsigelsen skal  

 der ved almindelig drøftelse i samarbejdsudvalget søges gennemført ændringer  

 af de hidtidige retningslinier på en for parterne tilfredsstillende måde.
Det  

 vil i den forbindelse være naturligt, at den part, som vil opsige fastlagte  

 retningslinier, fremkommer med såvel en begrundelse herfor som et rimeligt  

 forslag eller udspil til den almindelige drøftelse, der skal finde sted inden  

 opsigelsen.
Begge parter har under disse drøftelser pligt til at udvise  

 positiv forhandlingsvilje med henblik på at nå til enighed om ændrede  

 retningslinier.
13. Hvis der ikke opnås enighed i  

 samarbejdsudvalget om fastlæggelse af retningslinier om de nævnte arbejds- og  

 personaleforhold, kan samarbejdsudvalget indhente bistand og vejledning fra  

 vedkommende hovedsamarbejdsudvalg, centralrådet eller de berørte faglige  

 organisationer.
Hvis der herefter ikke kan opnås enighed, vil ledelsen ud fra  

 den almindelige ret til at lede og fordele arbejdet kunne fastsætte sådanne  

 retningslinier.
14. Fastlæggelse af retningslinier er begrænset til  

 det ansvars- og kompetenceområde, der er knyttet til vedkommende  

 ledelse.
I de tilfælde, hvor ledelsen ikke har kompetencen til at træffe  

 afgørelse på et område, hvorom der er konstateret enighed i  

 samarbejdsudvalget, og denne kompetence indehaves af en højere instans inden  

 for myndigheden/institutionen, fremsendes sagen ad tjenestevejen til den  

 instans, der har kompetencen.
Behandling af rationaliseringsforslag 15. En særlig opgave for samarbejdsudvalget er at  

 behandle  rationaliseringsforslag fremsat af medarbejdere, jfr. fmst.  

 cirk. 67 23/5 l984 om præmiering af rationaliseringsforslag fremsat af  

 medarbejdere i statsinstitutioner.
Samarbejdsudvalget udtaler sig om sådanne  

 forslags anvendelse og eventuelle  præmiering, herunder en  

 eventuel præmies størrelse.
Såfremt der mellem ledelse og samarbejdsudvalg er  

 væsentlige forskelle i vurderingen af præmiens størrelse, forelægges sagen  

 for centralrådet.
Uoverensstemmelser 16. Det er et grundlæggende princip for  

 samarbejdsudvalgets arbejde, at både ledelsesrepræsentanterne og  

 medarbejderrepræsentanterne skal bestræbe sig på at opnå enighed.
Til støtte  

 herfor kan hver af parterne som omtalt kræve, at der indhentes bistand fra  

 vedkommende hovedsamarbejdsudvalg, centralrådet eller de berørte faglige  

 organisationer.
 17. Uoverensstemmelser om fortolkning af  

 SU-cirkulærets bestemmelser og påståede brud på disse kan af hver af  

 parterne forelægges centralrådet til afgørelse.
På områder, hvor der er oprettet hovedsamarbejdsudvalg, forelægges sådanne  

 spørgsmål for dette.
Hovedsamarbejdsudvalget kan efter tilsvarende  

 retningslinier forelægge uoverensstemmelser og påståede brud for  

 centralrådet.
Særlige vilkår for medlemmer af samarbejdsudvalg Beskyttelse af personalerepræsentanter 18. Personalerepræsentanter i samarbejdsudvalg, der ikke er  

 tillidsrepræsentanter, nyder samme beskyttelse som tillidsrepræsentanter,  

 jfr.
SU-cirkulærets § 8, stk. 6. En repræsentant for en organisation, der  

 ikke har indgået aftale med finansministeriet om tillidsrepræsentantregler,  

 har samme beskyttelse som tillidsrepræsentanter på tilsvarende eller  

 beslægtede fagområder.
For tjenestemænd gælder dog ikke særlige  

 beskyttelsesregler.
Deltagelse i samarbejdsudvalgsmøder 19. Møderne i samarbejdsudvalget skal fortrinsvis  

 afholdes i arbejdstiden.
Medlemmerne skal have den fornødne tid til rådighed  

 til arbejdet i samarbejdsudvalget og oppebærer herunder den sædvanlige løn,  

 jfr.
SU-cirkulærets § 10,  stk. 8. Af fmst.cirk. 8/1 1985 om betaling for  

 deltagelse i samarbejdsudvalgsmøder fremgår, at medlemmer af  

 samarbejdsudvalg, der undtagelsesvis deltager i møder uden for de pågældendes  

 normale arbejdstid, skal have kompensation herfor i form af  

 afspadsering time for time.
Er det af hensyn til arbejdstilrettelæggelsen  

 ikke muligt at yde afspadsering, ydes normal timebetaling.
 Der kan kun ydes betaling eller afspadsering efter disse regler for  

 deltagelse i egentlige samarbejdsudvalgsmøder og møder i udvalg nedsat under  

 samarbejdsudvalget.
 Der kan ikke i henhold til SU-cirkulærets § l0, stk. 8, ydes  

 afspadsering eller betaling efter reglerne om overtid, og bestemmelsen giver  

 ej heller hjemmel til at udbetale medlemmerne erstatning for eventuelle  

 mistede natpenge, forskudttidstillæg og lignende.
Rejser 20. Såfremt samarbejdsudvalgsmøder afholdes uden for  

 hjemstedet, ydes efter tilsvarende regler som anført ovenfor, kompensation  

 for rejsetid, der ligger uden for arbejdstiden, jfr. fmst.cirk. 8/1 1985.  

 Der kan derimod i forbindelse med deltagelse i samarbejdsudvalgsmøder ikke  

 ydes kompensation for mødefri ophold.
Der ydes medlemmer af samarbejdsudvalg time- og dagpenge og  

befordringsgodtgørelse efter de for tjenestemænd gældende regler,  

 jfr.
SU-cirkulærets § l0, stk. 9.
Tavshedspligt 21. Samarbejdsudvalgsmedlemmer har den tavshedspligt,  

 der følger af deres tjenesteforhold.
Der er således ikke tale om skærpet  

 tavshedspligt.
Centralrådet Centralrådets sammensætning 22. Centralrådet for statens samarbejdsudvalg består  

 af 9 af finansministeriet udpegede repræsentanter og 9 repræsentanter for  

 personalet, jfr. nærmere SU-cirkulærets § 13, stk. 1-4. Centralrådets opgaver  

 er nærmere beskrevet i SU-cirkulærets § 13, stk. 5. Bl.a. har centralrådet  

 til opgave at fortolke cirkulærets bestemmelser, at behandle og afgøre  

 uoverensstemmelser vedrørende bestemmelserne og at registrere alle aftaler om  

 samarbejdsudvalg.
Centralrådet forestår endvidere uddannelses- og  

 informationsvirksomhed.
Herudover behandler centralrådet visse sager om  

 præmiering af rationaliseringsforslag, jfr. pkt. 15.
Centralrådets reaktionsmuligheder 23. I de sager, der forelægges centralrådet, vil  

 centralrådet enten kunne udtrykke sin opfattelse, henstille at visse forhold  

 ændres eller udtrykke misbilligelse.
Efter SU-cirkulærets § l2, stk. 3, er  

 der dog tillagt centralrådet beføjelse til at træffe afgørelse i sager  

 vedrørende tvivl om fortolkningen af SU-cirkulærets bestemmelser samt  

 påståede brud på disse bestemmelser, ligesom centralrådet efter § l3, stk. 5  

 nr. 6, kan træffe bestemmelse om størrelsen af samarbejdsudvalg og  

 fordelingen af pladser, hvor uoverensstemmelse foreligger.
Teknologispørgsmål Regelgrundlag 24. Reglerne om samarbejde i forbindelse med ny  

 teknologi er indeholdt i fmst. cirk. 54 20/8 l98l om rammeaftale vedrørende  

 indførelse og brug af ny teknologi (teknologiaftalen). Der henvises endvidere  

 til fmst. cirk. l53 24/ll l983 om teknologiaftalen af l98l, som indeholder  

 anvisninger på teknologiaftalens praktiske anvendelse.
Sammenhæng med SU-cirkulæret 25. Samarbejdet i forbindelse med ny teknologi foregår  

 principielt på samme måde som samarbejde om andre spørgsmål i statens  

 virksomheder og institutioner, jfr. teknologiaftalens § l.
 Nedenfor omtales derfor alene de særlige punkter, hvor reglerne adskiller  

 sig fra de almindelige samarbejdsregler.
Teknologiaftalens formål Formålet med teknologiaftalen er at tydeliggøre, at samarbejde om  

 indførelse og brug af ny, samt ændring af bestående teknologi, skal ske på en  

 sådan måde, at der gives medarbejderne mulighed for at være medbestemmende  

 ved arbejdets tilrettelæggelse og udformningen af deres egen arbejdssituation  

 og for at øve indflydelse i beslutningsprocesserne.
Pligt til at informere 26. I teknologiaftalens § 2 fastslås, at det påhviler  

 ledelsen at holde medarbejderne orienteret om indførelse og brug af ny samt  

 ændring af bestående teknologi.
Denne information skal ske skriftligt og på  

 et så tidligt tidspunkt, at der bliver gode muligheder for en grundig  

 drøftelse, således at medarbejdernes synspunkter og forslag kan indgå i  

 grundlaget for ledelsens beslutninger.
Informationen skal indeholde oplysning  

 om en række nærmere opregnede forhold, jfr. teknologiaftalens § 2, stk. 4.
Med hensyn til oplysningernes karakter er det i fmst. cirk. 24/ll l983  

 fastslået, at der ikke er krav om, at information om tekniske spørgsmål skal  

 gives på en bestemt måde.
Hvis der kan vælges mellem flere informationsmåder,  

 forudsættes anvendt den, der giver medarbejderne bedst mulighed for at forstå  

 indholdet, således at de kan udøve retten til medbestemmelse og  

 medindflydelse.
Overdreven brug af tekniske udtryk må undgås.
Ekspertise udefra 27. Teknologiaftalens § 2, stk. 5, bestemmer, at såvel  

 virksomheden/institutionen som medarbejderne kan indhente ekspertise udefra i  

 forbindelse med vurdering af konkrete projekter.
Sådan ekspertise kan bestå i  

 fremskaffelse af allerede foreliggende skriftlig information vedrørende den  

 påtænkte ny teknologi eller konsulentbistand til det konkrete projekt.
Er der  

 enighed om, at virksomheden/institutionen skal afholde udgifterne til den  

 indhentede ekspertise, må udgifterne hertil lige som øvrige udgifter til den  

 nye teknologi afholdes inden for den givne bevilling.
Teknologiudvalg 28. Hvis medarbejderne fremsætter ønske om det, skal  

 der nedsættes et særligt teknologiudvalg under samarbejdsudvalget.
Der  

 behøver således ikke være enighed mellem ledelse og medarbejdere om det  

 særlige teknologiudvalg.
Teknologiudvalget hører under samarbejdsudvalget som  

 andre underudvalg og kan nedsættes med henblik på løsning af en konkret  

 opgave eller etableres som et permanent udvalg.
Teknologiudvalgets opgaver 29. Hvor en ny teknologi nødvendiggør en ændret  

 arbejdstilrettelæggelse, behandler samarbejdsudvalget og/eller  

 teknologiudvalget mulighederne for i størst muligt omfang at sikre  

 medarbejderne andet kvalificeret arbejde i den pågældende  

 virksomhed/institution eller i en anden virksomhed/institution inden for det  

 pågældende ministeriums område, jfr. teknologiaftalens § 4. Det nye arbejde  

 bør så vidt muligt ligge i samme lokalområde.
 Nødvendig omskoling og efteruddannelse i den anledning  

 betales fuldt ud af virksomheden/institutionen og afholdes inden for givne  

 bevillinger.
Teknologiaftalen indeholder ikke hjemmel til særlige tryghedsgarantier  

 herudover, f.eks. sikring mod afskedigelse af medarbejderne eller mod, at de  

 kan pålægges nyt arbejde.
Opmærksomheden skal dog henledes på den i  

 teknologiaftalens § 4, stk. 3, omhandlede pligt til at forhandle med de  

 berørte organisationer, i de tilfælde det ikke er muligt at tilbyde en  

 medarbejder andet kvalificeret arbejde.
Hermed er det forudsat, at der gives  

 organisationerne en orientering om eventuelle afskedigelser med oplysning om,  

 hvilke bestræbelser der er foretaget for at undgå afskedigelserne eller  

 reducere disses omfang.
Øvrige tryghedsordninger 30. Med hensyn til øvrige omflytningsmuligheder  

 henvises til fmst. cirk. 237 28/ll l977 vedrørende styringen af omflytninger  

 af tjenestemænd og fmst. cirk. l50 28/9 l983 om genbeskæftigelsestilbud til  

 ledigtblivende ikke-tjenestemandsansat personale i staten.
Lokale retningslinier 31. Samarbejde om indførelse og brug af ny teknologi  

 finder sted inden for rammerne af SU-cirkulæret.
I henhold til dette  

 cirkulæres § 5 og teknologiaftalens §§ 3 eller 4 vil der derfor kunne  

 fastsættes retningslinier om specielle forhold, der har sammenhæng med  

 indførelse og brug af ny teknologi i den pågældende virksomhed/institution.  

 Hvor det f.eks. i større virksomheder/institutioner skønnes hensigsmæssigt,  

 vil der endvidere kunne knyttes lokale bemærkninger eller kommentarer til  

 teknologiaftalen.
Ved udformningen af nævnte retningslinier må  

 virksomheden/institutionen være opmærksom på de almindelige rammer for  

 statens samarbejdsudvalg, jfr.
SU-cirkulærets § l, stk. 4, hvorefter såvel  

 ledelse som medarbejdere skal respektere gældende love og administrative  

 bestemmelser, aftaler i henhold til tjenestemandslovgivningen og kollektive  

 overenskomster.
Der vil således ikke kunne fastsættes regler, der f.eks.  

 ændrer lønvilkår, opsigelsesbestemmelser og arbejdstidsregler, ligesom der  

 ikke kan indføres f.eks. vetoret i teknologispørgsmål.
Opsigelse af lokale retnings- linier 32. Opsigelse af vedtagne retningslinier om ny  

 teknologi er omfattet af de for samarbejdsudvalgsvirksomheden i almindelighed  

 gældende bestemmelser, jfr.
SU-cirkulærets § 5, stk. 4.
Uoverensstemmelser 33. Sager om uoverensstemmelser vedrørende anvendelse  

 af teknologiaftalens retningslinier indbringes for centralrådet af  

 hovedsamarbejdsudvalget, efter at det er konstateret, at enighed ikke har  

 kunnet opnås i hovedsamarbejdsudvalget.
Sådanne sager har ikke opsættende  

 virkning for et teknologiprojekts gennemførelse.
Sikkerhedsudvalg Regelgrundlag 34. I henhold til arbejdsmiljøloven og  

 arbejdsministeriets bekg. 392 l0/8 l978 om virksomhedernes sikkerheds- og  

 sundhedsarbejde skal der på alle virksomheder/institutioner af en vis  

 størrelse etableres en sikkerhedsorganisation.
 I henhold til arbejdsmiljøloven har arbejdsministeriet udstedt bekg. 469  

 6/l0 l983 om sikkerhedsuddannelse m.v. (§ 9-uddannelse).
 Direktoratet for arbejdstilsynet har udgivet en vejledning om  

 virksomhedernes sikkerheds- og sundhedsarbejde, der uddyber bestemmelserne om  

 opbygningen og funktionen af det interne sikkerhedsarbejde (publikation nr.  

 8l/l978). I tilslutning hertil er endvidere udgivet et særligt tillæg, der  

 informerer om opbygning af sikkerhedsorganisationer inden for det offentlige.  

 Vejledningerne kan rekvireres i arbejdstilsynet, der står til rådighed i  

 tvivlsspørgsmål.
Arbejdsmiljølovens § 10 35. Ifølge arbejdsmiljølovens § l0, stk. l, afholder  

 arbejdsgiveren udgifterne ved sikkerhedsrepræsentantens hverv og godtgør  

 sikkerhedsrepræsentantens tab af indtægt.
Bestemmelsen medfører således, at  

 udgiften i forbindelse med sikkerhedsrepræsentanters deltagelse i §  

 9-sikkerhedskurser og andre kurser afholdes af arbejdsgiveren.
Godtgørelse af indtægtstab Bestemmelsen indebærer endvidere, at sikkerhedsrepræsentanten ikke må lide  

 et indtægtstab som følge af sit hverv som sikkerhedsrepræsentant, herunder  

 ved deltagelse i § 9-sikkerhedskurser.
Bestemmelsen skal forstås således, at  

 der ud over den faste løn også vil være mulighed for udbetaling af visse  

 ydelser, jfr. nærmere fmst. cirk. 3/5 l982 om visse ydelser til  

 sikkerhedsrepræsentanter inden for staten, folkeskolen og folkekirken m.v. i  

 forbindelse med deltagelse i sikkerhedsarbejde i henhold til  

 arbejdsmiljølovens kap. 2.
Cirkulæret omfatter alene godtgørelse af visse ydelser til  

sikkerhedsrepræsentanter.
Der ydes imidlertid efter tilsvarende  

 regler erstatning for mistede særlige ydelser til arbejdsledere i  

 forbindelse med sikkerhedsarbejde.
Det er blevet fastlagt gennem praksis, at der ud over de ovenfor  

 omhandlede ydelser kan ydes sikkerhedsrepræsentanter erstatning for mistet  

 akkordfortjeneste.
Sikkerhedsarbejdet kan imidlertid ikke udløse  

 overarbejdsbetaling.
Deltidsansatte sikkerheds- repræsentanter 36. Af cirkulæret fremgår, at der til  

 deltidsbeskæftigede sikkerhedsrepræsentanter ved deltagelse i §  

 9-sikkerhedskurser vil kunne ydes betaling svarende til den normale timeløn  

 for den del af kurset, der måtte strække sig ud over den pågældendes aftalte  

 arbejdstid, men som ligger inden for den for pågældende personalegruppe  

 gældende arbejdstid ved fuldtidsbeskæftigelse.
Beskyttelse af sikkerheds- repræsentanter 37. I henhold til arbejdsmiljølovens § l0, stk. 2, er  

 sikkerhedsrepræsentanten beskyttet mod afskedigelse og anden forringelse af  

 sine forhold på samme måde som tillidsrepræsentanter inden for vedkommende  

 eller tilsvarende faglige område.
Om tillidsrepræsentantbeskyttelse henvises  

 til kap. 6.
Bilags- og henvisningsoversigt Bilag til kap. 7 Bilag 7.1 Fmst. cirk. 199 21/11 1979 om samarbejde og samarbejdsudvalg i statens  

 virksomheder og institutioner (SU-cirkulæret).
Bilag 7.2 Fmst. cirk. 10/6 1980 om samarbejde og samarbejdsudvalg i  

 tilskudsinstitutioner.
Bilag 7.3 Fmst. cirk. 54 20/8 1981 om rammeaftale vedrørende indførelse og brug af  

 ny teknologi (teknologiaftalen) (LP.nr. 054/81).
Bilag 7.4 Fmst. cirk. 3/5 1982 om visse ydelser til sikkerhedsrepræsentanter inden  

 for staten, folkeskolen og folkekirken m.v. i forbindelse med deltagelse i  

 sikkerhedsarbejde i henhold til arbejdsmiljøloven kap. 2 (LP.nr. 090/82).
Bilag 7.5 Fmst. cirk. 153 24/11 1983 om teknologiaftalen af 1/7 1981 (LP.nr.  

 153/83).
Bilag 7.6 Fmst. cirk. 67 23/5 1984 om præmiering af rationaliseringsforslag fremsat  

 af medarbejdere i statsinstitutioner (Administrationsdept.).
Bilag 7.7 Fmst. cirk. 8/1 1985 om betaling for deltagelse i samarbejdsudvalgsmøder  

 (LP.nr. 001/85).
Bilag 7.8 m  Bilag 7.8 Oversigt over tjenestemænds optjening af fast påregnelige særlige ydelser  

 (natpenge, søn- og helligdagsgodtgørelse m.v.) samt frihed for arbejde på  

 ubekvemme tidspunkter under lønnet fravær fra tjenesten.m  Bilag  

 7.8 Bilag til andre kapitler Bilag 37.2 Fmst. cirk. 237 28/11 1977 vedrørende styringen af omflytninger af  

 tjenestemænd (Budgetdept.).
Bilag 37.3 Fmst. cirk. 150 28/9 1983 om genbeskæftigelsestilbud til ledigtblivende  

 ikke-tjenestemandsansat personale i staten (Budgetdept.).
Henvisninger i øvrigt Lbekg. 646 18/12 1985 af lov om arbejdsmiljø (arbejdsmiljøloven).
 Arbejdsministeriets bekg. 392 10/8 1978 om virksomhedernes sikkerheds- og  

 sundhedsarbejde.
 Arbejdsministeriets bekg. 469 6/10 1983 om sikkerhedsuddannelse m.v.
 Arbejdstilsynets vejledning om virksomhedernes sikkerheds- og  

 sundhedsarbejde 81/1978.
 Arbejdstilsynet informerer - Opbygning af sikkerhedsorganisation inden for  

 det offentlige (1981 - tillæg til publikation nr. 81: virksomhedernes  

 sikkerheds- og sundhedsarbejde).
