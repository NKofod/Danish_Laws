Bekendtgørelse  

 om program for intern overvågning for transmissions-, distributions- og  

 lagerselskaber i henhold til naturgasforsyningsloven  

1) I medfør af §  

 11 a,  

 stk. 2, og § 50 i lov om naturgasforsyning, jf. lovbekendtgørelse nr. 1116 af  

 8.  

 november 2006, fastsættes:
 § 1.  

  

 Transmissions-, distributions- og lagerselskaber skal opstille et program for  

 intern overvågning, som har til formål at forhindre diskriminerende adfærd.
 Stk. 2.  

  

 Programmet skal  

 beskrive selskabets tiltag for at forhindre diskriminerende adfærd, herunder  

 beskrive de specifikke forpligtelser, som selskabets ansatte, rådgivere og  

 øvrige personer, som udfører opgaver for selskabet, er underlagt for at  

 opfylde  

 det i stk. 1 nævnte formål.
 § 2.  

  

 Programmet skal som minimum beskrive følgende tiltag, som skal være egnede  

 til  

 at forhindre diskriminerende adfærd:
1)  

 	  

 De tiltag, som skal  

 sikre, at forretningsmæssigt følsomme oplysninger, som selskabet modtager  

 under  

 udøvelsen af sin virksomhed, behandles fortroligt, jf.  

 naturgasforsyningslovens  

 § 46, stk. 1, og såfremt sådanne oplysninger kan videregives, at dette sker  

 på  

 en ikkediskriminerende måde.
Programmet skal herunder beskrive, hvilke  

 oplysninger der er forretningsmæssigt følsomme, samt hvilke procedurer der  

 gælder for selskabets modtagelse og behandling af sådanne oplysninger.
 2)  

 	  

 De tiltag, som skal  

 hindre, at oplysninger om selskabets egne aktiviteter, som kan være  

 forretningsmæssigt  

 fordelagtige, bliver videregivet på en diskriminerende måde, jf.  

 naturgasforsyningslovens  

 § 46, stk. 1.
 3)  

 	  

 De foranstaltninger,  

 som skal sikre, at adgangen til selskabets net eller lagerfaciliteter sker på  

 ikkediskriminerende vilkår, og at vedligeholdelse og udbygning af nettet  

 eller  

 lagerfaciliteterne samt tilslutning til nettet gennemføres på en  

 ikkediskriminerende  

 måde i forhold til nettets eller lagerfaciliteternes brugere.
 4)  

 	  

 De tiltag, som skal  

 sikre, at selskabet i sin kundekontakt ikke favoriserer bestemte selskaber.
 5)  

 	  

 De tiltag, som skal  

 sikre overholdelse af kravet om selskabsmæssig udskillelse af aktiviteter,  

 jf.  

 naturgasforsyningslovens §  

 28 a,  

 samt § 2, stk. 4, i lov om Energinet.dk.
 6)  

 	  

 De tiltag, som skal  

 sikre overholdelse af kravet om regnskabsmæssig adskillelse, jf.  

 naturgasforsyningslovens  

 § 47, stk. 2, § 12 i lov om Energinet.dk, samt regler herom udstedt i medfør  

 af  

 naturgasforsyningsloven og lov om Energinet.dk.
 7)  

 	  

 De tiltag, som skal  

 sikre, at kravene om habilitet, jf. naturgasforsyningslovens § 28 b,  

 overholdes.
 8)  

 	  

 De tiltag, som skal  

 sikre overholdelse af kravet om, at aftaler, som selskabet indgår med andre  

 selskaber, skal indgås på markedsbestemte vilkår samt foreligge skriftligt på  

 aftaletidspunktet, jf. naturgasforsyningslovens § 28 c.
 9)  

 	  

 De tiltag, som skal  

 sikre, at prisfastsættelsen af selskabets ydelser sker efter  

 ikke-diskriminerende  

 kriterier, jf. naturgasforsyningsloven § 37, stk. 2, og § 38, stk. 1.
 Stk. 2.  

  

 Programmet skal  

 beskrive, hvordan selskabet gennemfører en passende kontrol af programmet.
 Stk. 3.  

  

 Energitilsynet  

 kan kræve, at programmet skal indeholde beskrivelse af tiltag ud over de i  

 stk.  

 1 nævnte, i det omfang dette er påkrævet for at forhindre diskriminerende  

 adfærd i det pågældende selskab.
 § 3.  

  

 Selskabet skal sikre, at programmet gennemføres, herunder at der gennemføres  

 en  

 passende kontrol af programmet.
 § 4.  

  

 Det  

 forhold, at et selskab har udarbejdet og gennemført et program for intern  

 overvågning i overensstemmelse med reglerne i denne bekendtgørelse, fritager  

 ikke selskabet for andre forpligtelser, som selskabet er pålagt efter  

 naturgasforsyningsloven eller anden lovgivning eller efter regler eller  

 afgørelser  

 i henhold til lovgivning.
 § 5.  

  

 Selskabet skal offentliggøre en årsberetning for hvert kalenderår med  

 beskrivelse af programmet. Årsberetningen skal endvidere indeholde en  

 beskrivelse af programmets gennemførelse, herunder den foretagne kontrol af  

 programmet.
 Stk. 2.  

  

 Årsberetningen  

 for et kalenderår skal offentliggøres og anmeldes til Energitilsynet senest  

 den  

 1. juni i det følgende kalenderår.
 § 6.  

  

 Energitilsynet fører tilsyn med at, programmet udformes i overensstemmelse  

 med  

 reglerne i §§ 1 og 2, og at årsberetning udformes, offentliggøres og anmeldes  

 efter reglerne i § 5.
 Stk. 2.  

  

 I forbindelse  

 med anmeldelsen af årsberetningerne, jf. § 5, fører Energitilsynet endvidere  

 tilsyn med, at programmet er gennemført, og at der er foretaget den i  

 programmet beskrevne kontrol af programmet.
 § 7.  

  

 Klager over manglende overholdelse af bekendtgørelsen indgives til  

 Energitilsynet.
 § 8.  

  

 Medmindre  

 højere straf er forskyldt efter anden lovgivning, straffes med bøde den, der  

 overtræder § 5 om offentliggørelse og anmeldelse af årsberetning til  

 Energitilsynet.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 kapitel 5.
 § 9.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig ophæves bekendtgørelse nr. 634 af  

 27. juni 2005.
 Stk. 3.  

  

 Lagerselskaber  

 skal udarbejde den i § 5 nævnte årsberetning første gang for kalenderåret  

 2007,  

 således at årsberetningen offentliggøres og anmeldes til Energitilsynet  

 senest  

 1. juni 2008.
 Stk. 4.  

  

 Lagerselskaber  

 skal senest den 1. juni 2007 offentliggøre og til Energitilsynet anmelde en  

 beretning, som skal indeholde en redegørelse for, hvorledes selskaberne i  

 perioden fra 15. juni 2006 til 31. december 2006 har sikret overholdelsen af  

 naturgasforsyningslovens §  

 11 a,  

 stk. 1.
Energistyrelsen, den 11. december  

 2006 Ib Larsen /Thomas Bastholm Bille 1) Bekendtgørelsen  

 indeholder bestemmelser, der gennemfører Europa-Parlamentets og Rådets  

 direktiv  

 2003/55/EF af 26. juni 2003 om fælles regler for det indre marked for  

 naturgas  

 og om ophævelse af direktiv 98/30/EF, (EF-Tidende 2003, nr.
L 176, side 57).
