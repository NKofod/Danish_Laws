Bekendtgørelse om personer indlagt  

 på psykiatrisk afdeling i henhold til strafferetlig  

 afgørelse I medfør af § 42 i lov om frihedsberøvelse og anden  

 tvang i psykiatrien, jf. lovbekendtgørelse nr. 849 af 2. december  

 1998, fastsættes:
 § 1. Denne bekendtgørelse gælder for  

 personer, der er indlagt på psykiatrisk afdeling i henhold til en  

 retsafgørelse, som er truffet i medfør af straffelovens  

 § 68 eller § 69 eller retsplejelovens § 765, § 777 eller  

 § 809, stk. 2.
§ 2. Bestemmelserne i lov om  

 frihedsberøvelse og anden tvang i psykiatrien og de i medfør af  

 loven udfærdigede forskrifter finder tilsvarende anvendelse på de  

 i § 1 nævnte personer.
Det gælder dog ikke lovens  

 §§ 5-11, § 21, stk. 2, og bestemmelserne i kapitel 10 om  

 klageadgang og domstolsprøvelse med hensyn til afgørelser om  

 tvangsindlæggelse, tvangstilbageholdelse og tilbageførsel.
 Stk. 2. Bestemmelserne i lovens §§ 24-29 om  

 patientrådgivere gælder kun i tilfælde, hvor den  

 pågældende ikke har en bistandsværge efter straffelovens  

 § 71.
 § 3. Bekendtgørelsen træder i kraft  

 den 1. januar 1999.
 Stk. 2. Samtidig ophæves bekendtgørelse nr. 605  

 af 23. august 1990 om personer indlagt på psykiatrisk afdeling i  

 henhold til strafferetlig afgørelse.
