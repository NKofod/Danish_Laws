Nr BTL 17 Betænkning over forslag til lov om ændring af ligningsloven (Lejeværdi af  

 bolig i egen ejendom)   

 Nr L 17 1985-86, 1. samling Blad nr 135 Afgivet af skatte- og afgiftsudvalget Afgivet: 19851106 Skatteog afgiftsudvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret skriftligt.
Udvalget har modtaget skriftlig henvendelse fra Parcelhusejernes Landsforening.
Herefter indstiller et flertal (udvalget med undtagelse af socialistisk folkepartis medlemmer) lovforslaget til vedtagelse uændret.
Et mindretal inden for flertallet (fremskridtspartiets medlem af udvalget) gør dog opmærksom på, at de beskedne ændringer, der her gennemføres, slet ikke er tilfredsstillende for landets husejere, som med vedtagelsen af dette lovforslag stadig væk vil blive brandskattet af deres bolig.
Fremskridtspartiet vil helt afbøde de skattemæssige virkninger af de forhøjede ejendomsvurderinger, som det fremgik af forslag til folketingsbeslutning om afbødning af de skattemæssige virkninger af årsregulering pr. 1. april 1984 af ejendommes kontantværdi (B 31) af Dohrmann (FP) m.fl.
 (Folketingstidende, tillæg A sp. 1013).
Et mindretal (socialistisk folkepartis medlemmer af udvalget) indstiller lovforslaget til forkastelse ved 3. behandling, ikke bare fordi det er et led i et i øvrigt asocialt skatteforlig, som socialistisk folkeparti ingen andel har i, men fordi det hovedsagelig sigter på at lette skattebyrderne for dem, der sidder i de største huse og derfor har haft mest glæde af de værdistigninger, som ejendomsvurderingen i 1984 afspejler.
Selv om socialistisk folkeparti principielt kan støtte en ligestilling mellem gamle og nye ejere, kan det ikke accepteres, at det skal ske på det grundlag, dette forslag bygger på.
Desuden mener socialistisk folkeparti, at pensionisters levevilkår skal bedres via en rimelig folkepension og ikke via forskelsbehandling i lejeværdireglerne.
Hagen Hagensen (KF) nfmd.
Collet (KF) Houe (KF) Fogh Rasmussen (V) Gudrun Andreasen (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Henning Jensen (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
