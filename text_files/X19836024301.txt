 Et pengeinstitut overførte på foranledning af et andet pengeinstitut  

 fra en kundes konto uden kundens godkendelse.
 Tilsynet udtalte, at pengeinstitutterne ikke havde handlet i  

 overensstemmelse med god bank- og sparekassepraksis.
 Tilsynets skrivelse af 26. september 1983 vedrørende overførsel på et  

 pengeinstituts foranledning fra en kundes konto i et andet pengeinstitut uden  

 kundens godkendelse.
En kunde havde ved køb af rejsevaluta ved en fejltagelse modtaget flere  

 rejsechecks, end kunden havde betalt for.
Da pengeinstituttet opdagede  

 fejlen, hævede det ved almindelig trækseddel på kundens konto i et andet  

 pengeinstitut.
Samtidig blev kunden skriftligt orienteret herom.
Det  

 kontoførende pengeinstitut havde accepteret trækket på kontoen under  

 forudsætning af, at det skete på det modtagende pengeinstituts ansvar, da der  

 ikke var nogen aftale med kunden om disposition.
Tilsynet meddelte pengeinstituttet, at dispositionen ikke var i  

 overensstemmelse med god bank- og sparekassepraksis.
Endvidere meddelte  

 tilsynet det kontoførende pengeinstitut, at det heller ikke havde handlet i  

 overensstemmelse med god bank- og sparekassepraksis, idet det ikke uden  

 aftale med kunden havde beføjelse til at acceptere trækket på kontoen og  

 derfor burde have afvist overførsel af beløbet.
