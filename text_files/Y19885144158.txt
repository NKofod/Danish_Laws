I en brochure blev foretaget en sammenligning mellem pensionsopsparing  

 i henholdsvis et forsikringsselskab og et pengeinstitut.
I brochuren var det  

 anført, at spørgsmålet om, hvor man skal spare op til sin pension, er så  

 vigtigt, at man ikke bør løbe nogen risiko.
Forsikringsselskaberne er  

 specialister på området med mange års erfaring.
Man bør derfor først gå til  

 sit forsikringsselskab.
Brochuren anset for at være illoyal og i strid med  

 god markedsføringsskik.
Det burde endvidere i brochuren være oplyst, at også  

 pengeinstitutter ligesom forsikringsselskaber er undergivet offentligt  

 tilsyn.
 .6.1. Sammenlignende reklame - pensionsopsparing.
 Pengeinstitutterne klagede over en af forsikringsbranchen udgivet  

 brochure, hvor der på forsiden stod: »Opsparing til pension bør ske i et  

 forsikringsselskab«.
 I brochuren blev der foretaget en række sammenligninger mellem  

 pensionsopsparing i henholdsvis et forsikringsselskab og et pengeinstitut.
Brochuren konkluderede, at »spørgsmålet om, hvor man skal spare op  

 til sin pension, er så vigtigt, at man ikke bør løbe nogen risiko.  

 Forsikringsselskaberne er specialister på området med mange års erfaring.
Man  

 bør derfor først gå til sit forsikringsselskab«.
 FO fandt, at udsagnet på brochurens forside og brochurens konklusion ikke  

 levede op til principperne om loyal konkurrence, idet han særligt hæftede sig  

 ved udtrykkene »bør ske« og »ikke bør løbe nogen risiko«.
Ifølge artikel 5 i kodeks for reklamepraksis skal reklamer, der indeholder  

 sammenligninger, udformes således, at sammenligningen som sådan ikke er egnet  

 til at vildlede, og skal være i overensstemmelse med principperne for loyal  

 konkurrence.
Sammenligningspunkter skal bygges på kendsgerninger, der kan  

 bevises, og ikke udvælges på illoyal måde.
 Endvidere påtalte FO bl.a. brochurens oplysning om, at  

 forsikringsselskaberne er undergivet offentligt tilsyn uden samtidig at  

 oplyse om, at det er pengeinstitutterne også.
 Oplysningen kunne efter FO's mening give forbrugeren det indtryk, at det  

 er mere sikkert at tegne en pensionsordning i et forsikringsselskab, fordi  

 selskabets virksomhed er underkastet offentligt tilsyn.
 FO modtog fra et pensionsforsikringsselskab en klage over et andet  

 pensionsforsikringsselskabs markedsføring.
 Det indklagede selskab havde i sit tidsskrift offentliggjort en  

 bonusrentesammenligning uden at medtage en bonustilskrivning i 1985, som  

 klager havde foretaget.
Indklagede oplyste over for FO, at bonussammenligningen var foretaget på  

 grundlag af selskabernes officielt oplyste depotrentesatser.
Den omtalte  

 bonustilskrivning i 1985 fremgik imidlertid ikke af det offentliggjorte  

 regnskab.
 FO udtalte, at udgangspunktet efter hans opfattelse må være, at  

 oplysninger og tal, der fremgår direkte af et forsikringsselskabs officielle  

 regnskab, kan anvendes af andre forsikringsselskaber i markedsføringen.  

 Såfremt der i et senere regnskab - inden offentliggøgelsen af sammneligningen  

 - foretages en ekstraordinær forhøjelse af bonus med virkning fra bonusår,  

 der er omgattet af sammenligningen, må de tages højde herfor i  

 markedsføringen.
Endvidere havde indklagede foretaget en sammenlignende omkostningsanalyse,  

 hvoraf fremgik, at klagers omkostningsprocent var mere byrdefuld for  

 forsikringstagerne end de tilsvarende tal for det indklagede  

 forsikringsselskab.
Da dette selskab har betydelig færre individuelle  

 forsikringer og dermed færre omkostninger end klager, fandt denne, at de to  

 selskabers omkostninger ikke er sammenlignelige.
FO tilkendegav, at det efter hans opfattelse ville være i overensstemmelse  

 med god markedsføringsskik at supplere sammenlignende talanalyser med  

 oplysninger om relevante forskelle mellem det analyserede.
Spørgsmålet, om  

 der foreligger en relevnt forsikringsteknisk forskel mellem de to  

 forsikringsselskaber, som betyder, at en sammenlignende analyse af  

 selskabernes omkostninger ikke er meningsfyldt, eller om analysen skal  

 suppleres med yderligere forklaringer, fandt FO sig ikke i stand til at  

 afgøre på baggrund af markedsføringsloven.
FO henviste til, at spørgsmålet må  

 afgøres parterne imellem, eventuelt ved rettens mellemkomst.
Tredje punkt i klagen vedrørte en meddelelse til indklagede assurandører,  

 der indeholdt en erklæring om, at kunder hos indklagede havde udtalt, at  

 selskabets serviceydelser var på et betydeligt højere niveau end klagers  

 serviceydelser.
FO fandt, at udtalelsen i sin udformning var utilbørlig over  

 for klager og i strid med god markedsføringsskik, jfr. markedsføringslovens  

 §§ 2, stk. 1 og 1. Endvidere fandt FO, at udtalelsen var stridende mod  

 artikel 5 og 7 i kodeks for reklamepraksis.
 Ifølge artikel 7 må reklamer ikke direkte eller underforstået tale  

 nedsættende om noget firma, industriel eller kommerciel virksomhed/profession  

 eller noget produkt, hverken ved at gøre det til genstand for foragt,  

 latterliggøre det eller lignende.
 Artiklen undrstreger, at en hvilken som helst nedsættende omtale af andre  

 firmaer eller varer anses som stridende mod god forretningsskik, og det er i  

 denne sammenhæng uden betydning, om den fremsatte påstand er korrekt og kan  

 dokumenteres.
 (* 1) Offentliggjort i Forbrugerstyrelsens Juridiske Årbog 1989, s. 38.
