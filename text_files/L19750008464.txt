 Ved kongelig resolution af 15. november 1972 har Danmark ratificeret den  

 af den internationale arbejdskonference i Geneve i juni 1972 vedtagne akt om  

 ændring af Den internationale Arbejdsorganisations statut, jfr.  

 udenrigsministeriets bekendtgørelser nr. 12 af 23. marts 1949, nr. 75 af 27.  

 november 1956 og nr. 23 af 9. marts 1965, Lovtidende C.
 Aktens ordlyd er som følger:
AKT om ændring i Den internationale Arbejdsorganisations statut Den internationale Arbejdsorganisations generalkonference, der er blevet  

 sammenkaldt i Geneve af Det internationale Arbejdsbureaus styrelsesråd, og  

 som den 7. juni 1972 er trådt sammen til sin 57. samling; og som er blevet enig om at vedtage forslag om i bestemmelserne i Den  

 internationale Arbejdsorganisations status vedrørende styrelsesrådets  

 sammensætning at indsætte tallene »56«, »28«,  

 »18« og »14« i stedet for tallene »48«,  

 »24«, »14« og »12«, hvilket spørgsmål er  

 optaget som 7. punkt på samlingens dagsorden, vedtager i dag den 22. juni 1972 følgende akt om ændring i Den  

 internationale Arbejdsorganisations statut, der benævnes akt af 1972 om  

 ændring i Den internationale Arbejdsorganisations statut:
Artikel 1 I teksten til Den internationale Arbejdsorganisations statut, som nu er i  

 kraft, skal tallene »56«, »28«, »18« og  

 »14« erstatte tallene »48« »24«, »14«  

 og »12« i artikel 7, stk. 1 og 2.
Artikel 2 Fra datoen for denne ændringsakts ikrafttræden skal Den internationale  

 Arbejdsorganisations statut have virkning som ændret i overensstemmelse med  

 foregående artikel.
Artikel 3 Når denne ændringsakt træder i kraft, skal Det internationale  

 Arbejdsbureaus generaldirektør drage omsorg for, at der udarbejdes en  

 officiel udgave af Den internationale Arbejdsorganisations statut, således  

 som den er ændret ved bestemmelserne i denne akt, i to originale eksemplarer  

 behørigt bekræftet ved hans underskrift.
Det ene eksemplar skal opbevares i  

 Det internationale Arbejdsbureaus arkiv, og det andet skal fremsendes til De  

 forenede Nationers generalsekretær til indregistrering i overensstemmelse med  

 artikel 102 i De forenede Nationers pagt.
Generaldirektøren skal fremsende en  

 bekræftet genpart af teksten til alle medlemmer af Den internationale  

 Arbejdsorganisation.
Artikel 4 To eksemplarer af denne ændringsakt skal bekræftes ved underskrift af  

 konferencens præsident og af Det internationale Arbejdsbureaus  

 generaldirektør.
Det ene eksemplar skal opbevares i Det internationale  

 Arbejdsbureaus arkiv, og det andet skal fremsendes til De forenede Nationers  

 generalsekretær til indregistrering i overensstemmelse med artikel 102 i De  

 forenede Nationers pagt.
Generaldirektøren skal fremsende en bekræftet  

 genpart af akten til alle medlemmer af Den internationale  

 Arbejdsorganisation.
Artikel 5 1. De officielle ratifikationer eller tiltrædelser af  

 denne ændringsakt skal fremsendes til Det internationale Arbejdsbureaus  

 generaldirektør, som skal underrette organisationens medlemsstater om  

 modtagelsen heraf.
 2. Denne ændringsakt træder i kraft i overensstemmelse  

 med bestemmelserne i artikel 36 i organisationens statut.
 3. Når denne akt træder i kraft, skal Det  

 internationale Arbejdsbureaus generaldirektør underrette samtlige medlemmer  

 af Den internationale Arbejdsorganisation samt De forenede Nationers  

 generalsekretær herom.
 Foranstående tekst er den autentiske tekst til akten om ændring i Den  

 internationale Arbejdsorganisations statut, således som den er behørigt  

 vedtaget af Den internationale Arbejdsorganisations generalkonference under  

 dens 57. samling, som erklæredes afsluttet den 27. juni 1972.
 Den engelske og franske gengivelse af teksten til denne ændringsakt er  

 lige autentiske.
 TIL BEKRÆFTELSE HERAF har vi undertegnet denne akt i dag den 27. juni  

 1972.
Konferencens præsident G.
Veldkamp Det internationale Arbejdsbureaus generaldirektør Wilfred Jenks Ændringsakten er i henhold til artikel 36 i Den internationale  

 Arbejdsorganisations statut trådt i kraft den 1. november 1974.
 Udenrigsministeriet, den 24. juli 1975.
K.B.
Andersen.
