Afskrilvning  accessoriske bygninger Spørgsmål Kan Skatterådet  

 bekræfte, at selskabet ved selvangivelsen for regnskabsåret 2005 fortsat kan  

 afskrive lufthavnens bygninger og installationer som accessoriske til  

 lufthavnens  

 start- og landingsanlæg? Svar Nej, se  

 sagsfremstilling og begrundelse.
Beskrivelse af  

 de faktiske forhold Selskabet blev  

 dannet som et statsligt aktieselskab ved en privatisering i 1990.
Forud for  

 privatiseringen havde selskabet en række drøftelser med Skattedepartementet  

 vedrørende afskrivningsmæssige spørgsmål i forbindelse med den forestående  

 privatisering.
I den forbindelse udtalte Skattedepartementet i brev af 9.  

 november 1989 følgende til selskabets revisionsfirma:
 "Der er  

 Departementets opfattelse, at startsbanerne kan anses for selvstændige  

 bygningsværker, hvorpå skattemæssige afskrivninger kan foretages efter  

 afskrivningslovens § 18, stk. 1, litra a.
 Afskrivning  

 foretages med de for litra a bygninger gældende satser.
Det må antages,  

 at startbanerne er udsat for en sådan fysisk forringelse, at levetiden er  

 under  

 50 år.
Der er herefter mulighed for, at afskrivningssatserne forhøjes, jf.  

 afskrivningslovens § 22, stk. 2.
 Den endelige  

 fastsættelse af startbanerne levetid må fastsættes ud fra en konkret  

 vurdering  

 på grundlag af nærmere oplysninger fra selskabet.
 Revisionsfirmaet  

 har dernæst spurgt, om startbanerne kan betragtes som hovedvirksomhed og om  

 lufthavnsbygningerne m.v. kan anses for accessoriske til startbanerne.
 Under hensyn  

 til, at startbanerne kan anses for den centrale del af en lufthavn samt under  

 hensyn til de væsentlige værdier, som startbanerne udgør, er det  

 Departementets  

 opfattelse, at startbanerne kan anses for moderbygning, og at diverse  

 lufthavnsbygninger kan anses for accessoriske til startbanerne i det omfang  

 de  

 omhandlede bygninger tjener driften af lufthavnen.
De accessoriske  

 bygninger kan således afskrives med samme satser som moderbygningen og dvs.  

 med  

 forhøjede afskrivningssatser, jf. afskrivningslovens § 22, stk. 5, og § 22,  

 stk. 4, 2. pkt." Selskabet har  

 herefter vurderet levetiden for startbaneanlægget til 20 år, og har afskrevet  

 anlægget  

 med forhøjet sats, 9 pct. efter den tidligere afskrivningslov og 8 pct. efter  

 den gældende afskrivningslov.
 Selskabet har  

 endvidere anset det øvrige bygningsanlæg i lufthavnen for accessorisk til  

 startbaneanlægget og har ligeledes afskrevet dette med forhøjet  

 afskrivningssats.
Forespørgers  

 opfattelse iflg. anmodning og høringssvar Selskabets  

 advokat anfører, at det følger af afskrivningslovens § 14, stk. 3, 1. pkt.,  

 at  

 alle bygninger og lokaler, der er beliggende i tilknytning til  

 erhvervsmæssigt  

 benyttede bygninger, kan afskrives.
Dette gælder også de bygninger, der efter  

 afskrivningslovens § 14, stk. 2, nr. 1-3 - uanset erhvervsmæssig anvendelse -  

 lovgivningsmæssigt er afskåret fra afskrivning.
 Det er  

 advokatens opfattelse, at det følger af afskrivningslovens § 17, stk. 3, at  

 alle bygninger og lokaler, der efter afskrivningslovens § 14, stk. 3, 1.  

 pkt.,  

 er beliggende i tilknytning til erhvervsmæssigt benyttede  

 afskrivningsberettigede bygninger, kan afskrives med forhøjet sats, såfremt  

 de  

 erhvervsmæssigt benyttede afskrivningsberettigede bygninger, de nævnte  

 bygninger  

 og lokaler knytter sig til, er undergivet en forhøjet afskrivning.
 Det er således  

 advokatens opfattelse, at se selskabet også efter gennemførelsen af den  

 gældende afskrivningslov er berettiget til at afskrive samtlige bygninger og  

 lokaler, der er accessoriske til landingsbanerne, med forhøjet  

 afskrivningssats.
 Til støtte for  

 den påståede lovfortolkning har advokaten henvist til, at der i de særlige  

 bemærkninger  

 til § 14, stk. 3, i lovforslaget til den gældende afskrivningslov (L  

 102 FT  

 1997/98) anføres:
"Den  

 foreslåede bestemmelse svarer til den gældende lovs § 18, stk. 1, litra  

 c." Denne  

 bestemmelse havde følgende ordlyd:
(Skattemæssig  

 afskrivning kan foretages på følgende erhvervsmæssigt benyttede) "  

  

 bygninger eller lokaler, der er beliggende i  

 eller i umiddelbar tilknytning til bygninger af den under a og b nævnte art  

 og  

 tjener driften af den virksomhed, hvortil disse bygninger anvendes."  

 (advokatens kursivering) Det gøres  

 gældende, at de bygninger og lokaler, der er omtalt i den tidligere  

 afskrivningslovs § 18, stk. 1, litra c, bl.a. omfattede de bygninger, der er  

 opregnet i den tidligere afskrivningslovs § 18, stk. 1, litra a og litra b,  

 (bygninger inden for industri, butikshandel m.v.), når de var tilknyttet  

 andre  

 § 18 a- eller § 18 b-bygninger.
Advokaten anfører, at dette direkte fremgår  

 af  

 22, stk. 4, i den tidligere afskrivningslov.
 Advokaten gør  

 herefter gældende, at afskrivningslovens § 14, stk. 3, skal læses således, at  

 bygninger og lokaler, der er beliggende i tilknytning til erhvervsmæssigt  

 benyttede bygninger - i overensstemmelse med hvad der hidtil har været  

 gældende  

 - afskrives på samme måde som de bygninger, de knytter sig til, jf.  

 lovbemærkningerne til afskrivningslovens § 14, stk. 3, hvori anføres, at  

 "den foreslåede bestemmelse svarer til den gældende lovs § 18, stk. 1,  

 litra c". Advokaten bemærker, at dette også gælder de bygninger og  

 lokaler, der er nævnt i afskrivningslovens § 14, stk. 2, nr. 1-3, uanset at  

 disse bygninger og lokaler ellers ikke ville kunne afskrives.
 Advokaten gør  

 endvidere gældende, at den ovenfor nævnte ordlydsfortolkning af  

 afskrivningslovens  

 § 14, stk. 3, 1. pkt., understøttes af, at der i de særlige bemærkninger til  

 afskrivningslovens § 17, stk. 3 - der indeholder en henvisning til  

 afskrivningslovens § 14, stk. 3, som en betingelse for sit anvendelsesområde  

 -  

 er anført følgende:
"Den  

 foreslåede bestemmelse bygger på den gældende lovs § 22, stk. 4, dog er  

 bestemmelsen i væsentlig grad omformuleret for at tilpasse bestemmelsen til  

 den  

 nye struktur i den foreslåede § 14." Advokaten gør på  

 dette grundlag gældende, at denne henvisning til den dagældende  

 afskrivningslovs  

 § 22, stk. 4, rummer en forudsætning om, at afskrivningslovens § 14, stk. 3,  

 1.  

 pkt., omfatter de tidligere § 18, stk. 1, litra a- og b-bygninger.
Den  

 dagældende § 22, stk. 4, vedrørte alene § 18, stk. 1, litra a- og b-bygninger  

 -  

 nu § 14, stk. 1-bygninger - hvorfor også henvisningen i forarbejderne til  

 afskrivningslovens § 17, stk. 3, indeholder en forudsætning om, at også andre  

 bygninger og lokaler end dem, der er nævnt i afskrivningslovens § 14, stk. 2,  

 nr. 1-3, kan afskrives accessorisk, når de knytter sig til andre  

 erhvervsmæssigt benyttede bygninger.
 Det gøres  

 herefter gældende, at afskrivningslovens § 17, stk. 3, fuldt ud og i samme  

 omfang dækker det område, som den dagældende afskrivningslovs § 22, stk. 4,  

 dækkede.
Det gøres  

 endvidere gældende, at motivudtalelsen til afskrivningslovens § 17, stk. 3, "...  

 i væsentlig grad omformuleret til at tilpasse bestemmelsen den nye struktur i  

 den foreslåede § 14", således sigter  

 til ophævelsen af forskellen mellem § 18, stk. 1, litra a-bygninger og § 18,  

 stk. 1, litra b-bygninger i afskrivningsmæssig henseende.
 Der er  

 advokatens opfattelse, at den ovennævnte forståelse af afskrivningslovens §  

 14,  

 stk. 3, 1. pkt., jf. afskrivningslovens § 17, stk. 3, stemmer bedst overens  

 med, hvad der følger af retskilderne:
 Til støtte  

 herfor anfører advokaten, at det følger af en ordlydsfortolkning af  

 afskrivningslovens § 14, stk. 3, 1. pkt., at alle bygninger og lokaler (også  

 bygninger og lokaler, som i sig selv er omfattet af afskrivningslovens § 14,  

 stk. 1), der knytter sig til erhvervsmæssigt benyttede bygninger, kan  

 afskrives  

 accessorisk.
 Advokaten gør  

 gældende, at det følger af forarbejderne til afskrivningslovens § 14, stk. 3,  

 og afskrivningslovens § 17, stk. 3, herunder forarbejdernes henvisninger til  

 de  

 tidligere bestemmelser i afskrivningsloven, at også bygninger og lokaler, som  

 i  

 sig selv er omfattet af afskrivningslovens § 14 stk. 1, er omfattet af de  

 bygninger og lokaler, der efter afskrivningslovens § 14, stk. 3, 1. pkt., kan  

 afskrives som accessoriske.
 Det følger efter  

 advokatens opfattelse af en formålsfortolkning af afskrivningslovens § 17,  

 stk.  

 3, at bestemmelsens henvisning til afskrivningslovens § 14, stk. 3, dermed  

 også  

 omfatter bygninger og lokaler, der i sig selv kan være omfattet af  

 afskrivningslovens § 14, stk. 1. Dette skyldes, at adgangen til forhøjede  

 accessoriske afskrivninger som sit grundlag har en forudsætning om, at  

 afskrivninger på bygninger og lokaler, der indgår i en driftsøkonomisk enhed  

 -  

 for at opfylde formålet med de forhøjede accessoriske afskrivninger -  

 nødvendigvis må tage sit udgangspunkt i den hurtigste afskrivningstakt for de  

 bygninger og lokaler, der hører til enheden.
Advokaten  

 fremhæver, at der ikke i forarbejderne til den gældende afskrivningslov, i  

 spørgsmål/svar eller i forbindelse med det lovforberedende arbejde er nævnt  

 noget om, at der skal ske afskaffelse af forhøjede accessoriske afskrivninger  

 på bygninger og lokaler, der knytter sig til i øvrigt afskrivningsberettigede  

 bygninger.
Efter advokatens opfattelse er udgangspunktet derfor, at der ikke  

 er  

 tilsigtet nogen ændring i den hidtil gældende retstilstand vedrørende  

 adgangen  

 til at anvende forhøjede accessoriske afskrivninger.
 Advokaten  

 anfører, at Landsskatteretten i kendelsen  


  

 SKM2004.49.LSR  


,  

 også refereret som TfS 2004,154, har forudsat, at også andre bygninger  

 (parkeringskælder) end dem, der er nævnt i afskrivningslovens § 14, stk. 3,  

 nr.  

 1-3, kan knytte sig accessorisk til afskrivningsberettigede bygninger efter  

 afskrivningslovens § 14, stk.1.
 Det har efter  

 advokatens opfattelse formodningen imod sig, at kun de bygninger, som  

 forudsætningsvis  

 bedst bevarer deres værdi under sædvanlig vedligeholdelse, f.eks.  

 kontorbygninger  

 og bygninger inden for den finansielle sektor, jf. afskrivningslovens § 14,  

 stk. 2, nr. 1-3, kan afskrives accessorisk under anvendelse af forhøjede  

 afskrivninger.
 Advokaten  

 fremhæver, at det med den nye afskrivningslov hverken var tilsigtet at udvide  

 eller indskrænke området for skattemæssige afskrivninger, og han anfører, at  

 dette bl.a. kommer til udtryk i "Pinsepakkens"  

 reparationslovgivning  

 - lov nr. 958 af 20. december 1999 - hvor en utilsigtet begrænsning i  

 adgangen  

 til accessorisk afskrivning på bygninger og lokaler blev ophævet med virkning  

 fra den oprindelige lovs virkningstidspunkt.
Advokaten gør  

 endvidere gældende at Landsskatteretten ved fortolkning af reglerne i  

 afskrivningsloven klart har lagt en formålsfortolkning til grund i stedet for  

 en ordlydsfortolkning i de tilfælde, hvor der ved fortolkning af  

 afskrivningslovens  

 bestemmelser har skullet vælges mellem de to fortolkningsmetoder.
Advokaten  

 henviser herved til  


  

 SKM2003.440.LSR  


  

 og  


  

 SKM2004.284.LSR  


.
 Som det fremgår  

 af det ovenfor anførte, er det således advokatens opfattelse, at almindelig  

 anvendelse af relevante retskilder ved fortolkning af afskrivningslovens §  

 14,  

 stk. 3, 1. pkt., jf. afskrivningslovens § 17, stk. 3, fører til, at der ikke  

 med den ændrede indarbejdelse af adgangen til forhøjede accessoriske  

 afskrivninger er sket - eller er tilsigtet - nogen realitetsændring i forhold  

 til den gældende retstilstand.
Advokaten  

 anfører, at den tidligere afskrivningslovs § 18, stk. 1, litra c, rummede  

 hjemmel til at foretage skattemæssige afskrivninger på bygninger og lokaler,  

 der var beliggende i umiddelbar tilknytning til bygninger omfattet af  

 afskrivningslovens § 18, stk. 1, litra a og b.
Efter advokatens opfattelse er  

 der intet i bestemmelsen, der tilsiger, at disse accessoriske bygninger ikke  

 også kunne være omfattet af afskrivningslovens § 18, stk. 1, litra a, og  

 litra  

 b - tværtimod er dette forudsat i den dagældende afskrivningslovs § 22, stk.  

 4.
 Da det fremgår  

 af lovbemærkningerne til den gældende afskrivningslovs § 14, stk. 3, at  

 bestemmelsen svarer til den tidligere lovs § 18, stk. 1, litra c, kan de  

 bygninger og lokaler, der efter afskrivningslovens § 14, stk. 3, kan  

 afskrives  

 som accessoriske, ifølge advokaten også være bygninger, der afskrives efter  

 afskrivningslovens § 14, stk. 1, dvs. tidligere bygninger omfattet af  

 afskrivningslovens § 18, stk. 1, litra a og b.
Advokaten  

 bemærker i denne forbindelse, at bestemmelsen i den tidligere  

 afskrivningslovs  

 § 22, stk. 4, særskilt angav, hvilke forhøjede accessoriske afskrivninger,  

 der  

 kunne foretages, når bygninger blev afskrevet accessorisk efter den tidligere  

 afskrivningslovs § 18, stk. 1, litra c.
Bestemmelsen i den tidligere  

 afskrivningslovs § 22, stk. 4, 1. pkt., var nødvendig for at regulere den  

 særlige situation, at en bygning både kunne afskrives særskilt efter § 18,  

 stk.  

 1, litra b, og tillige accessorisk til en § 18, stk. 1, litra a-bygning på  

 grundlag af den tidligere afskrivningslovs § 18, stk. 1, litra c. § 22, stk.  

 4,  

 2. pkt. regulerede den situation, at en bygning, der var  

 afskrivningsberettiget  

 efter § 18 stk. 1, litra a eller b, efter § 18, stk. 1, litra c, knyttede sig  

 accessorisk til en anden § 18 a- eller § 18 b-bygning, der på grund af fysisk  

 nedslidning blev afskrevet hurtigere.
Advokaten  

 anfører, at i og med at opdelingen af de afskrivningsberettigede bygninger i  

 §  

 18 a- og § 18 b-bygninger blev forladt i den nye afskrivningslov, da  

 afskrivningssatsen som udgangspunkt blev ens, blev den tidligere lovs § 22,  

 stk. 4, 1. pkt., overflødig.
Det var derfor alene nødvendigt at rumme den  

 tidligere lovs § 22, stk. 4, 2. pkt., i den nye lov.
Dette skete med  

 omformulering af den nye lovs § 17, stk. 3, hvilket i lovbemærkningerne  

 kommer  

 til udtryk på den måde, at det anføres, at § 17, stk. 3, bygger på § 22, stk.  

 4. Hermed sigtes til § 22, stk. 4, 2. pkt., idet § 22, stk. 4, 1. pkt., med  

 opgivelsen af opdelingen i § 18 a- og § 18 b-bygninger, blev overflødig, jf.  

 ovenfor.
Ifølge advokaten udtrykkes dette i lovmotiverne med en henvisning  

 til,  

 at den ny afskrivningslovs § 17, stk. 3, i væsentlig grad er omformuleret for  

 at tilpasse bestemmelsen til den nye struktur i § 14. Advokaten anfører, at  

 henvisningen i den nye lovs § 17, stk. 3, til § 14, stk. 3, således omfatter  

 nøjagtig samme område, som tidligere var indeholdt i § 22, stk.4, 2. punktums  

 henvisning til § 18 c ("...på den foran nævnte måde knytter sig  

 til...").
 Advokaten  

 henviser endvidere til "Afskrivningsloven - en lovkommentar", der  

 blev udgivet i 1998 kort tid efter vedtagelsen af den nye afskrivningslov.  

 Bogen er skrevet af lovchef i Skatteministeriets Departement Jens Drejer og  

 Hanne Søgaard Hansen, der er tidligere afdelingschef i  

 Skatteministeriet.
 I kommentaren  

 til afskrivningslovens § 17, stk. 3, er anført følgende:
"  

  

 Accessoriske bygninger til bygninger med  

 nedsat levetid Efter AL § 14,  

 stk. 3, kan en bygning, der er accessorisk til en bygning, der afskrives med  

 forhøjet  

 sats efter AL § 14, stk. 2, ligeledes afskrives med den forhøjede sats.
Stk.  

 2  

 bygger på den tidligere lovs § 22, stk. 4, dog er bestemmelsen i væsentlig  

 grad  

 omformuleret for at tilpasse bestemmelsen den nye struktur i AL § 14.
 Hvis en bygning,  

 der med hensyn til beliggenhed og anvendelse knytter sig til en bygning, for  

 hvilken afskrivningssatsen er forhøjet, gælder den forhøjede afskrivningssats  

 altså også for den tilknyttede bygning.  

  

 Det  

 kan f.eks gælde for driftsbygninger til et gartneri, der ligger i umiddelbar  

 tilknytning til virksomhedens drivhuse. " (advokatens kursivering).
 Det er således  

 advokatens opfattelse, at selskabet også for indkomstansættelsen for 2005 og  

 senere indkomstår er berettiget til at afskrive på lufthavnens accessoriske  

 bygningsanlæg med samme sats, som anvendes for startbanerne, der afskrives  

 med  

 forhøjet sats, jf. afskrivningslovens § 17, stk. 2.
Den skatteansættende  

 myndigheds udtalelse SKAT, Store  

 Selskaber - Kontrol har tiltrådt, at der skal svares "nej" til det  

 stillede spørgsmål.
SKATs  

 indstilling og begrundelse SKAT bemærker,  

 at den gældende afskrivningslov, lov nr. 433 af 26. juni 1998 - bortses fra  

 nogle få overgangsbestemmelse - har virkning fra og med indkomståret 1999.
 Efter den  

 tidligere afskrivningslov kunne bygninger omfattet af denne lovs § 18, stk.  

 1,  

 litra a, og bygninger omfattet af § 18, stk. 1, litra b, afskrives med  

 forskellig sats.
Endvidere kunne  

 der efter den tidligere afskrivningslovs § 18, stk. 1, litra c, afskrives på  

 bygninger,  

 der accessoriske knyttede sig til bygninger nævnt i § 18, stk. 1, litra a  

 eller  

 b.
De pågældende bygninger kunne afskrives med den sats, der gjaldt for den  

 bygning, som de knyttede sig til, jf. § 22, stk. 5.
 Bygninger, der  

 var omfattet af den tidligere afskrivningslovs § 18, stk. 1, litra a eller b,  

 og som var udsat for særlig stor fysisk forringelse, kunne afskrives med  

 forhøjet sats, jf. § 22, stk. 2, og § 22, stk. 3, sidste punktum, jf.   

 22,  

 stk. 2.
Endelig fulgte  

 det af den tidligere afskrivningslovs § 22, stk. 4, 2. pkt., at bygninger,  

 der  

 var selvstændigt afskrivningsberettigede efter § 18, stk. 1, litra a eller b,  

 kunne afskrives med forhøjet sats, hvis de knyttede sig til en bygning, der i  

 medfør af § 22, stk. 2, kunne afskrives med forhøjet sats.
Efter § 22, stk.  

 4,  

 1. pkt.,  kunne bygninger omfattet af § 18, stk. 1, litra b, afskrives  

 med  

 den højere sats, der gjaldt for bygninger omfattet af § 18, stk. 1, litra a,  

 hvis de knyttede sig til en § 18, stk. 1, litra a-bygning.
Efter den  

 gældende afskrivningslovs § 14, stk. 1, kan der som udgangspunkt afskrives på  

 alle afskrivningsberettigede bygninger.
Ifølge § 14, stk. 2, er en række  

 bygninger dog undtaget fra denne afskrivningsret.
Bygninger, der ikke  

 selvstændigt  

 er afskrivningsberettigede, jf. § 14, stk. 2, nr. 1-3, men som accessorisk  

 knytter sig til en afskrivningsberettigede bygning, kan afskrives efter 14,  

 stk. 3.
 Det følger af §  

 15, stk. 1, at installationer, der udelukkende tjener afskrivningsberettigede  

 bygninger, behandles og afskrives efter § 14.
 Svarende til  

 hvad der gjaldt efter den tidligere afskrivningslov, kan bygninger, der er  

 særlig udsat for fysisk forringelse, afskrives med forhøjet sats, jf.  

 afskrivningslovens § 17, stk. 2.
 Endvidere er der  

 ifølge afskrivningslovens § 17, stk. 3, mulighed for at foretage forhøjede  

 afskrivninger på bygninger, der afskrives som accessoriske i henhold til  

 afskrivningslovens § 14, stk. 3, hvis den accessoriske bygning knytter sig  

 til  

 en bygning, hvorpå der kan afskrives med forhøjet afskrivningssats.
 Afskrivningslovens  

 § 17, stk. 3, har følgende ordlyd:
"Såfremt en  

 bygning, hvorpå der kan afskrives efter § 14, stk. 3, knytter sig til en  

 bygning, for hvilken afskrivningssatsen er forhøjet efter § 17, stk. 2,  

 gælder  

 den forhøjede afskrivningssats også for den tilknyttede bygning." Efter SKATs  

 opfattelse giver hverken en naturlig sproglig forståelse af § 17, stk. 3,  

 eller  

 bemærkningerne til lovforslaget grundlag for advokatens antagelse om, at  

 "en bygning, der kan afskrives efter § 14, stk. 3", også skulle  

 omfatte bygninger, der er selvstændigt afskrivningsberettigede efter § 14,  

 stk.  

 1.  I lovbemærkningerne anføres det, at § 17, stk. 3, bygger på den  

 hidtidige  

 lovs § 22, stk. 4. Efter § 22, stk. 4, 2. pkt., kunne § 18 a- og § 18  

 b-bygninger afskrives med forhøjet sats, hvis de på den i § 18, stk. 1, litra  

 c, nævnte måde knyttede sig til en bygning, der kunne afskrives med forhøjet  

 sats, men der var dog ikke tale om, at § 18 a- og § 18 b-bygninger blev  

 omfattet af § 18, stk. 1, litra c.
Dette fremgår direkte af forarbejderne til  

 lov nr. 183 af 31. maj 1968 om ændring af lov om skattefri afskrivninger.  

 (Ved  

 denne lov blev § 18 ændret således, at bygninger ikke længere skulle  

 afskrives  

 over den skønnede levetid, men derimod skulle afskrives med faste satser,  

 hvis  

 maksimale størrelse afhang af, om bygningen var opregnet i § 18, stk.1, litra  

 a, eller § 18, stk. 1, litra b.
Endvidere blev der med § 18, stk. 1, litra c,  

 indført hjemmel til at afskrive på accessoriske bygninger). I bilag 2 af 9.  

 maj  

 1968, der er optrykt i betænkningen til forslaget til ændringsloven, L 92-  

 2 FT  

 1967/1968, blev der således anført:
"Den  

 foreslåede § 18, stk. 1, litra c, hjemler afskrivningsret for bygninger, der  

 ikke er afskrivningsberettigede efter lovforslagets almindelige regler, men  

 som  

 med hensyn til beliggenhed og anvendelse knytter sig til  

 afskrivningsberettigede  

 bygninger." I  

 overensstemmelse hermed fremgår det af punkt 15 i cirkulære af 9. juli 1968  

 om  

 ændring af afskrivningsloven, at bygninger og lokaler, der ikke er  

 afskrivningsberettigede efter § 18, stk. 1, litra a eller b, ifølge lovens §  

 18, stk. 1, litra c, kan gøres til genstand for skattemæssig afskrivning, når  

 de har en særlig tilknytning til en afskrivningsberettiget bygning.
Dette  

 fremgår ligeledes af punkt 74 i cirkulære nr. 188 af 22. november 1983 om  

 afskrivningsloven, der i sin ordlyd blev indarbejdet i Ligningsvejledningen,  

 senest i 1998-udgaven under afsnit E.C.4.1.2.
Endelig  

 indeholder lovbemærkningerne til den gældende afskrivningslov ikke nogen  

 positiv tilkendegivelse af, at bygninger omfattet af § 14, stk. 1, kan  

 afskrives med forhøjet sats, hvis de accessorisk knytter sig til en bygning,  

 der afskrives med forhøjet sats.
Hertil kommer yderligere, at bestemmelsen i  

 den tidligere afskrivningslovs § 22, stk. 4, 2. pkt., ikke er blevet  

 videreført  

 i den gældende afskrivningslov.
Efter SKATs  

 opfattelse er der således ikke holdepunkter for at antage, at andre bygninger  

 end dem, der er nævnt i afskrivningslovens § 14, stk. 3, nr. 1-3, kan  

 afskrives  

 som accessoriske.
Det bemærkes i denne forbindelse, at  


  

 SKM2004.49.LSR  


  

 ikke - som advokaten gør gældende - kan anføres til støtte for, at der skulle  

 gælde noget sådant.
I kendelsen sidestillede Landsskatteretten en  

 parkeringskælder  

 med en garage, og for garager, der knytter sig til  

 ikke-afskrivningsberettigede  

 bygninger, er der indført en særlig hjemmel til at afskrive.
I  

 Skattedepartementet i brev af 9. november 1989, udtales det, at de  

 startbaner,  

 der hører til lufthavnen, kan afskrives med forhøjet sats, da de er særlig  

 udsat for en fysisk forringelse.
Det udtales endvidere, at lufthavnens øvrige  

 bygninger, også kan afskrives med forhøjet sats, da de knytter sig  

 accessorisk  

 til startbanerne, jf. § 22, stk. 5, og § 22, stk. 4, 2. pkt., i den tidligere  

 afskrivningslov, som omtalt ovenfor.
Efter  

 gennemførelsen af den gældende afskrivningslov er der ikke længere hjemmel  

 til  

 at foretage forhøjede afskrivninger på selvstændigt afskrivningsberettigede  

 bygninger, der knytter sig til en bygning, der afskrives med forhøjet  

 afskrivningssats.  

 Det er derfor SKATs opfattelse, at bygninger, der er selvstændigt  

 afskrivningsberettigede, alene kan afskrives med forhøjet sats, hvis de selv  

 opfylder  

 betingelserne herfor.
Det bemærkes i denne forbindelse, at der i  

 Skattedepartementets  

 svar af 9. november 1989 henvises til nu ophævede bestemmelser, der ikke er  

 videreført i den gældende afskrivningslov, hvorfor svaret ikke længere kan  

 tillægges betydning.
 SKAT finder  

 således ikke, at det bygningsanlæg, der er opført i forbindelse med  

 startbanerne, kan afskrives med forhøjet sats under henvisning til, at  

 bygningsanlægget accessorisk knytter sig til startbanerne, der afskrives med  

 forhøjet sats.
 Det indstilles  

 herefter, at Skatterådet svarer "nej" til det stillede spørgsmål.
Skatterådets  

 afgørelse og begrundelse Skatterådet  

  

 tiltrådte SKATs  

 indstilling.
 Det bemærkes, at  

 Skatterådet ved denne afgørelse alene har taget stilling til forhold  

 vedrørende  

 indkomståret 2005.
 Endvidere  

 bemærker Skatterådet, at der heller ikke er taget stilling til,  

 om selskabet er berettiget til at afskrive på lufthavnens start- og  

 landingsanlæg med forhøjet sats, jf. afskrivningslovens § 17, stk. 2.
 Svaret er  

 bindende for skattemyndighederne i følgende periode:
 Svaret er  

 bindende i 5 år fra afgørelsens dato.
