(Til samtlige landinspektører) I forbindelse med ændring af lov om jordfordeling mellem landejendomme,  

 jfr. lovbekendtgørelse nr. 63 af 14. februar 1983, er der ved bekendtgørelse  

 nr. 299 af 23. juni 1983 om jordfordeling mellem landejendomme fastsat nye  

 retningslinier vedrørende behandlingen af mindre jordfordelingssager, dvs.  

 sager om jordomlægninger, der kan opnå begunstigelser efter  

 jordfordelingslovens § 9.
1. Generelle bemærkninger Efter bestemmelserne i § 9 i jordfordelingsloven kan parterne i sager om  

 jordomlægninger mellem landbrugsejendomme opnå begunstigelser efter lovens §  

 8, stk. 1 og 3, når et jordstykke overdrages til anden mand, og  

 matrikelmyndighederne finder, at overdragelsen vil virke til fremme af en  

 hensigtsmæssig fordeling af landbrugsjorderne eller disses landbrugsmæssige  

 udnyttelse.
 Reglerne for, hvilke jordomlægninger der kan behandles som mindre  

 jordfordelingssager, fremgår nærmere af cirkulærets pkt. 2. Reglerne  

 tilsigter at fremme initiativet til jordfordeling i forbindelse med omlægning  

 af jorder mellem landbrugsejendomme, herunder at fremme en hensigtsmæssig  

 arrondering af de enkelte ejendomme og at tilskynde til, at flere ejendomme  

 inddrages i sagerne.
Jordbrugskommissionernes medvirken ved sager efter jordfordelingsloven  

 sikrer i højere grad end hidtil et samspil mellem behandlingen af sager efter  

 landbrugsloven og efter jordfordelingsloven.
Det gælder bl.a. for så vidt  

 angår spørgsmålet om, hvorvidt en ansøgt jordomlægning bør gennemføres som en  

 mindre jordfordelingssag med begunstigelser efter jordfordelingslovens § 9,  

 eller om sagen bør give anledning til, at der rejses en egentlig  

 jordfordelingssag, der gennemføres som kendelsessag.
2. Mindre jordfordelingssager efter lovens § 9 Efter § 2, stk. 3, i bekendtgørelsen kan begunstigelser efter  

 jordfordelingslovens § 9 normalt kun forventes i tilfælde, hvor en sag  

 omfatter jordomlægninger mellem mindst 3 landbrugsejendomme.
Bestemmelsen  

 gælder både mageskifter og overdragelser, hvor der ikke er tale om  

 mageskifter.
Følgende jordomlægninger vil i almindelighed kunne godkendes  

 efter jordfordelingslovens § 9 som mindre jordfordelingssager:
 Hvis ganske særlige forhold taler for det, kan der gives tilskud, selv om  

 der kun indgår 2 landbrugsejendomme i en sag.
 Der ka ikke ventes tilskud til sammenlægning af hele  

 landbrugsejendomme eller til jordomlægning, hvor hele jordtilliggendet  

 sammenlægges med en anden landbrugsejendom, medens en parcel med ejendommens  

 bygninger fraskilles til beboelse.
3. Anmodning om behandling af sager efter lovens § 9 Ønskes en sag om jordomlægning behandlet som en mindre jordfordelingssag,  

 skal en anmodning herom fra parterne indsendes til matrikeldirektoratet  

 sammen med ansøgningen om jordomlægningen.
I tilfælde, hvor en færdig  

 udarbejdet udstykningssag vedrørende jordomlægninger, hvortil der søges  

 tilskud efter jordfordelingsloven, kun ønskes approberet, hvis de nævnte  

 begunstigelser opnås, må dette udtrykkelig fremgå af ansøgningen ved  

 indsendelsen til matrikeldirektoratet.
Hvis spørgsmålet om, hvorvidt der kan opnås tilskud efter  

 jordfordelingsloven til en påtænkt jordomlægning, ønskes afklaret, inden der  

 iværksættes udstykningsarbejder m.v., kan der indsendes forhåndsforespørgsel  

 herom til matrikeldirektoratet.
Forespørgslen skal være vedlagt de  

 oplysninger, der kræves ved forhåndsforespørgsler vedrørende jordomlægninger  

 efter landbrugsloven, jfr. § 5, stk. 2, i bekendtgørelse nr. 647 af 15.  

 december 1978 om ansøgninger i henhold til landbrugsloven.
 Der kan i almindelighed ikke forventes tilskud efter jordfordelingsloven  

 til udstykning el.lign., der er approberet, når der ikke i udstykningssagen  

 har været søgt om sådant tilskud.
 I Sønderjylland giver vedkommende statslige landinspektørkontor parterne  

 vejledning om mulighederne for behandling af sager om jordomlægninger efter  

 jordfordelingslovens § 9 og træffer afgørelse om eventuelle begunstigelser.
4. Fritagelse for udstykningsafgift og gebyr til  

 matrikeldirektoratet Dokumenter, der leveres af matrikeldirektoratet til brug ved  

 jordomlægninger, der godkendes som tilskudsberettigede efter lovens § 9, er  

 fritaget for gebyr, jfr. lovens § 8, stk. 1. Dette gælder også for så vidt  

 angår gebyr for attestation af parcelkort.
 Endvidere er jordomlægningerne fritaget for udstykningsafgift i henhold  

 til § 3, stk. 2, i lov om afgift for ekspedition af udstykningssager  

 (lovbekendtgørelse nr. 122 af 25. marts 1977). Kort, der ikke vedrører  

 omlagte arealer, f.eks. parcelkort over restparceller, kan dog ikke forventes  

 fritaget for attestationsgebyr.
5. Tilskud til udgifter til landinspektørbistand Efter jordfordelingslovens § 9, jfr. § 8, stk. 3, kan jordomlægninger, der  

 godkendes som tilskudsberettigede, opnå tilskud til udgifterne til den  

 nødvendige bistand af landinspektør.
Tilskuddet (uden for Sønderjylland)  

 udbetales i forbindelse med den endelige godkendelse af jordomlægningerne,  

 jfr. pkt. 6. Tilskuddets størrelse fastsættes på grundlag af en opgørelse  

 over udgifterne, herunder landinspektørhonorar, befordringsudgifter og udlæg,  

 der skal indsendes sammen med ansøgningen om jordomlægningerne.
Honoraret  

 skal beregnes efter Den danske Landinspektørforenings honorarregler.  

 Opgørelsen skal indeholde henvisning til benyttede takster i honorarreglerne  

 og indeholde oplysning om grundlaget for honorarberegningen, f.eks. om  

 parcellernes størrelse og værdi.
Alle timebetalingsarbejder og udlæg skal  

 være specificeret.
I opgørelsen kan medtages tillæg efter honorarreglerne for  

 betinget approbation for så vidt angår parceller, der overdrages til  

 sammenlægning med anden landbrugsejendom.
Som det fremgår af pkt. 4 er sager, der godkendes som tilskudsberettigede  

 efter lovens § 9, fritaget for gebyr for attestation af parcelkort og for  

 udstykningsafgift.
Sådanne udgifter bør derfor - hvis de medtages i  

 opgørelsen - anføres særskilt, således at de umiddelbart kan holdes uden for  

 beregningen af tilskud, hvis sagen godkendes som en mindre jordfordeling.  

 Udlæg til gebyr for matrikelkortkopier, arealudskrifter m.v., der ønskes  

 refunderet med deres fulde beløb, jfr. lovens § 8, stk. 1, bør ligeledes  

 anføres særskilt i opgørelsen af hensyn til beregningen af tilskud til  

 landinspektørudgifterne.
Der må ikke i opgørelsen medtages honorar for arbejder, der ikke  

 ifølge de gældende regler i udstykningsbekendtgørelsen kræves til sagens  

 ekspedition.
Der ydes ikke tilskud til udfærdigelse af kort, der ikke  

 vedrører omlagte arealer, f.eks. parcelkort over restparceller.
Sådanne kort  

 kan heller ikke forventes fritaget for gebyr for attestation, jfr. pkt. 4. I  

 opgørelsen må ikke medtages udgifter til undersøgelse i marken af grænser for  

 andre lodder end dem, der indgår i jordomlægningen.
Tilskud til landinspektørbistand angår alene udgifter til den matrikulære  

 berigtigelse af jordomlægninger.
I opgørelsen må derfor ikke medtages  

 udgifter til planlægning, forhandlinger m.v.
Der kan i almindelighed ikke  

 medtages udgifter til skelsætning.
6. Godkendelse af mindre jordfordelingssager Når en udstykningssag om jordomlægning er søgt behandlet som en mindre  

 jordfordelingssag, vil det af approbationsskrivelsen fremgå, om  

 matrikeldirektoratet har godkendt sagen som en jordfordelingssag efter lovens  

 § 9. Meddelelse gives i den betingede approbationsskrivelse i de tilfælde,  

 hvor sagen behandles som en foreløbig deling.
Hvis sagen godkendes som  

 tilskudsberettiget, vil det fremgå af approbationsskrivelsen, i hvilket  

 omfang sagen er fritaget for udstykningsafgift og gebyr for attestation af  

 parcelkort m.v., og i hvilket omfang der ydes tilskud til  

 landinspektørudgifterne.
Størrelsen af det tilskud, der ydes til udgifter til landinspektørbistand,  

 vil i almindelighed udgøre 50 pct. af landinspektørens honorar,  

 befordringsgodtgørelse og udlæg.
Der kan dog ydes tilskud på indtil 100 pct.  

 til samlede jordomlægninger, der vedrører mindst 5 landbrugsejendomme,  

 forudsat at alle jordomlægningerne kan godkendes efter retningslinierne i  

 pkt. 2.
Udbetaling af tilskud til mindre jordfordelingssager sker normalt gennem  

 postvæsenet (pr. giro eller udbetalingskort) umiddelbart efter den endelige  

 approbation af jordomlægningerne.
Indsendelse af kvittering for beløbenes  

 modtagelse er unødvendig.
Af praktiske hensyn vil matrikeldirektoratet  

 foretrække, at tilskudsbeløb kan udbetales til vedkommende landinspektør.  

 Sagerne bør derfor ved indsendelsen være vedlagt fuldmagt for landinspektøren  

 til at modtage beløbene på parternes vegne.
Hvis tilskudsbeløb undtagelsesvis  

 skal udbetales til parterne, må der i ansøgningen være oplyst vedkommendes  

 navn, stilling og postadresse, evt. girokontonummer.
 I Sønderjylland vil tilskuddet blive modregnet på landinspektørkontorets  

 opgørelse over betalingen for den pågældende sag.
 7. Ikrafttræden m.v.
 De nye retningslinjer er trådt i kraft den 30. juni 1983.
 Cirkulære nr. 5 af 6. januar 1956 om behandling af mindre  

 jordfordelingssager ophæves.
