Klage  

 over at fysioterapeut forcerede genoptræning af achillessene Patientklagenævnet fandt grundlag for at kritisere  

 fysioterapeuten for hans optegnelser vedrørende behandlingen af patienten og  

 lagde herved vægt på, at der forelå et samlet fysioterapeutnotat for perioden  

 fra den 29. januar til den 19. februar 2001, som fyldte 4 linier, og heri var  

 der angivet to specifikke konsultationsdatoer, henholdsvis den 8. og den 19.  

 februar 2001. Nævnet fandt, at notatet var for sparsomt, idet et  

 fysioterapeutnotat bør indeholde eksakte beskrivelser af såvel de anvendte  

 tests forud for videreførelse af den fysioterapeutiske behandling, ligesom  

 det  

 af notatet bør fremgå, hvorledes den fysioterapeutiske behandling bliver  

 udført.
 Patientklagenævnet fandt ikke grundlag for at kritisere  

 fysioterapeutensbehandling af patienten.
Nævnet oplyste, at et normalt genoptræningsforløb vil  

 forme sig således, at man gradvist øger belastningen for til sidst at lave  

 øvelser med støtte på foden, øvelser med gangfunktion, øvelser med modstand  

 stående på forfoden samt til sidst øvelser med løb og hop.
Nævnet lagde til  

 grund, at der var hurtig fremgang med bevægeligheden, at der var opnået  

 middel  

 muskelstyrke den 8. februar 2001, samt at patienten på grund af fortsat  

 voldsom  

 hævelse blev tilset af en læge, som ikke gjorde yderligere, og at træningen  

 blev fortsat.
Der var forud for træningen afprøvet gang på hæl og tå, og da  

 dette gik fint, ville man forsøge med ubelastet stepmaskine.
Nævnet oplyste,  

 at  

 når en patient kan foretage aktivt vægtbærende øvelser på det skadede ben,  

 herunder gangfunktion, og der ikke sættes belastning på stepmaskinen, er det  

 ikke nødvendigt at foretage nogen tests af patientens lægmuskel forud for  

 anvendelsen af stepmaskinen.
 Der er afgivet dissens i sagen.
