(Til rektorerne for statens  

 lærerseminarier og statsanerkendte private lærerseminarier) 1. Beskrivelse af mellemlederstaben Der er med virkning fra den 1. august 1991 oprettet en række  

 souschefstillinger og mellemlederhverv ved lærerseminarierne.
 Studielektorstillingerne nedlægges ved ledighed og kan derfor ikke  

 genbesættes.
 Ændringen af seminariernes ledelsesstruktur berører i øvrigt ikke  

 studielektorerne, der fortsat skal udføre de opgaver, som følger af  

 instruksen for studielektorer.
Mellemlederstaben ved hvert seminarium består af 1 souschef og 2 hverv som  

 mellemledere.
Ved Blaagaard Seminarium, Københavns Dag og Aftenseminarium  

 samt Århus Fællesseminarium er der dog 3 mellemlederhverv.
 Mellemlederstaben varetager en række pædagogiske og administrative  

 ledelsesopgaver på seminariet under ansvar over for rektor.
 Besættelse af stillingen som souschef er varig, mens mellemlederhvervene  

 besættes for en periode på 2 år ad gangen.
2. Souschefens opgaver Souschefen træder i rektors fravær i dennes sted med kompetence til at  

 løse forefaldende ledelsesopgaver af både pædagogisk og administrativ art.
 Souschefen kan som rektors stedfortræder repræsentere seminariet udadtil.
 Souschefen bistår rektor med den overordnede og løbende planlægning af  

 personalets arbejde.
 Derudover deltager souschefen i løsningen af mellemledernes nedenfor  

 beskrevne opgaver.
3. Mellemlederstabens opgaver Rektor fordeler opgaverne til de enkelte mellemledere og udarbejder en  

 funktionsbeskrivelse for den samlede mellemlederstab på seminariet.
 Funktionsbeskrivelsen bør tage udgangspunkt i de konkrete mellemlederes  

 kvalifikationer, og fordelingen af opgaverne kan ændres i forbindelse med  

 genbesættelser.
 Mellemledernes arbejdsområder omfatter under eet som udgangspunkt  

 følgende:
 - Det forberedende arbejde med den decentrale styring af de tildelte  

 ressourcer på løn og driftsområderne, herunder bygningsdrift.
 - Det studieadministrative system, herunder planlægning og gennemførelse  

 af eksamen.
 - Det forberedende arbejde med opgaver i forbindelse med overenskomst- og  

 aftalemæssige forhold på seminariet, herunder lokale puljer.
 - Opgaver i forbindelse med den daglige økonomistyring, herunder budget og  

 regnskab.
 - Information og kontakt til studerende og personale vedrørende  

 seminariets daglige drift.
 - Det forberedende arbejde med studieordningens udformning og løbende  

 revidering.
 - Det forberedende arbejde vedrørende fag- og timefordelingen.
 - Initiering, koordinering og supervision af forsøgs- og udviklingsarbejde  

 vedrørende læreruddannelsen, herunder dokumentationsopgaver.
 - Initiering, koordinering og supervision af undervisningspersonalets  

 overordnede planlægning og samarbejde.
 - Efter- og videreuddannelse af seminariets personale.
 - Pædagogikum-uddannelsen.
- Initiering og udvikling samt forvaltning og koordinering af seminariets  

 opgaver ud over læreruddannelsen, herunder 3. Besættelse af stillingerne som souschef Souschefstillingerne besættes på tjenestemands- eller  

 tjenestemandslignende vilkår eller i henhold til overenskomst ifølge de  

 gældende regler herom, pt. Økonomi- og budgetministeriets cirkulære af 26.  

 februar 1973 (PAV bilag 2.2).
 Besættelse af stillingen som souschef sker efter offentligt opslag i  

 henhold til reglerne i Tjenestemandsloven § 5 og opslagsbekendtgørelsen  

 (Fmst. bkg. af 22.7.1977).
 Souschefen ved et statsligt seminarium ansættes af  

 Undervisningsministeriet, Lønafdelingen, efter indstilling fra rektor.
 Souschefen ved et statsanerkendt privat seminarium ansættes af  

 bestyrelsen efter indstilling fra rektor.
4. Besættelse af mellemlederhvervene Besættelse af hvervene som mellemleder sker efter internt opslag i april  

 måned for en periode på 2 år løbende fra den 1. august.
 Lektorer i lønramme 36 kan ikke oppebære tillæg for at varetage  

 pædagogisk/administrative hverv.
 Et hverv kan genbesættes med den samme person, men kun efter nyt opslag.
 Hvervene besættes af rektor.
 I funktionsperiodens første år kan et hverv gensidigt opsiges med en  

 måneds varsel til den 1. i en måned, dog tidligst den 1. januar.
 Herefter kan hvervet gensidigt opsiges med 3 måneders varsel.
5. Tidsanvendelse til mellemlederopgaverne Rektor fastsætter efter drøftelse med tillidsrepræsentanten det samlede  

 tidsforbrug til de pædagogiske og administrative opgaver og afgør, i hvilket  

 forhold tiden skal indgå i arbejdstiden for de personer, som varetager  

 opgaverne.
 Det er dog en forudsætning for klassificeringen af souschefstillingerne,  

 at mindst halvdelen af en souschefs arbejdstid anvendes til varetagelse af  

 egentlige souschefopgaver.
 For undervisningsåret 1991/1992 er der budgetmæssigt afsat en samlet  

 tidspulje til de pædagogiske og administrative opgaver på 0,7 årsværk i  

 grundtildeling til hvert seminarium suppleret med 0,002 årsværk for hver  

 ressourceudløsende studerende.
6. Aflønning af souschefer Souschefstillingerne er klassificeret i lønr. 35, idet dog souscheferne  

 ved Blaagaard Seminarium, Københavns Dag- og Aftenseminarium samt Århus  

 Fællesseminarium er klassificeret i lønr. 36.
 Klassificeringen af stillingerne overvejes ved ledighed.
 Der ydes et personligt tillæg til souschefstillingerne på 26.800 kr i  

 årligt grundbeløb i oktober 1984-niveau.
 Til lektorer i lønramme 36, der udnævnes til souschef, ydes et personligt  

 ikke-pensionsgivende tillæg til udligning af forskellen mellem den hidtidige  

 løn incl. tillæg og lønnen som souschef.
7. Aflønning af øvrige mellemledere De to (tre) øvrige mellemledere honoreres med et årligt tillæg, så længe  

 funktionen varetages, på 25.700 kr i årligt grundbeløb i oktober 1984-niveau.
 Hvis et hverv varetages af en lektor i lønr. 34 eller tilsvarende  

 overenskomstansat lektor på sluttrin med et varigt samlet tillæg på 38.200 kr  

 i årligt grundbeløb, udgør tillægget 16.800 kr i årligt grundbeløb i oktober  

 1984-niveau.
 Tillæggene udbetales med 1/12 hver måned.
8. Ikrafttræden Den nye ledelsesstruktur træder i kraft 1. august 1991.
 Aftale af 17. januar 1985 mellem Undervisningsministeriet og Dansk  

 Magisterforening om inspektørordningen ved lærerseminarierne, jf.  

 ministeriets skrivelse af 24. januar 1985, bortfalder efter aftale med Dansk  

 Magisterforening den 31. juli 1991.
 Dog for så vidt angår Herning, Kolding og Esbjerg seminarier finder den  

 hidtidige inspektøraftale af 17. januar 1985 fortsat anvendelse til og med  

 31. juli 1992.
Med venlig hilsen Kirsten M.
Jørgensen fm.
