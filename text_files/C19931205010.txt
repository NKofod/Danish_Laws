Kirkeministeriets cirkulæreskrivelse af 10. august 1993 Cirkulæreskrivelse om vejledning vedrørende udførelse og brug af kirkevarmeanlæg m.v.
(Til stiftsøvrighederne) Kirkeministeriets konsulent i sager vedrørende opvarmning af kirker,  

 professor, civilingeniør Vagn Korsgaard har i samråd med ministeriet  

 udarbejdet en vejledning vedrørende udførelse og brug af kirkevarmeanlæg m.v.  

 Vejledningen, der er optrykt som bilag til denne cirkulæreskrivelse,  

 indeholder en samlet, ajourført beskrivelse af regler og vejledende  

 bestemmelser på dette område.
 Ved godkendelse af projekter vedrørende kirkevarmeanlæg m.v. skal  

 stiftsøvrigheden påse, at retningslinierne i vejledningen er overholdt.
Ifølge vejledningens pkt. 6.2 skal projekt til udførelse af nyt varmeanlæg  

 eller ombygning af et bestående anlæg udarbejdes med en arkitekt som  

 projekteringsleder i samarbejde med en rådgivende ingeniør og/eller en  

 leverandør.
Da vejledningen indeholder en række tekniske anvisninger  

 vedrørende udførelse af sådanne arbejder, er det af betydning, at de, der  

 skal forestå projekteringen, gøres bekendt med vejledningen, forinden  

 projekteringen påbegyndes.
Til dette formål kan eksemplarer af denne  

 cirkulæreskrivelse med varmekonsulentens vejledning rekvireres i  

 Kirkeministeriet.
 Ansvaret for driften og vedligeholdelsen af kirkens varmeanlæg påhviler  

 meenighedsrådet, der skal sørge for, at kirketjeneren/graveren har de  

 fornødne instrukser, jf. vejledningen pkt. 10. Det vil være naturligt, at en  

 beskrivelse af de opgaver, som ifølge vejledningen varetages af  

 kirketjeneren/graveren, optages i dennes regulativ.
 Samtidig ophæves følgende cirkulærer:
 Cirkulære nr. 150 af 17. november 1930 angående elektriske varmeanlæg i  

 kirkerne.
 Cirkulære nr. 128 af 2. august 1954 om elektriske varmeanlæg i kirkerne.
 Cirkulære af 2. november 1956 om foranstaltninger til modvirkning af  

 fugtighed i kirker med elektriske varmeanlæg.
 Cirkulære af 15. juni 1967 om forebyggelse af udtørringsskader i kirkerne.
 Endvidere bortfalder følgende tidligere udsendte forskrifter, der er  

 blevet benyttet ved godkendelse af kirkevarmeanlæg.
 Forskrifter vedrørende afholdelse af prøveopvarmning ved kirkevarmeanlæg.
 Krav og anvisninger vedrørende luftopvarmningsanlæg i kirker (Bilag L,  

 november 1963).
 Krav og anvisninger vedrørende vandopvarmningsanlæg i kirker (Bilag V,  

 november 1963).
 Denne cirkulæreskrivelse med vejledningen bedes tilsendt menighedsrådene i  

 to eksemplarer, hvoraf det ene skal udleveres til kirketjeneren/graveren.  

 Endvidere bedes et eksemplar sendt til provstiudvalgene.
Kirkeministeriet, den 10. august 1993 P.M.V.
 E.B.
Finn Langager Larsen /Steen Henriksen Bilag Vejledning vedrørende udførelse og brug af kirke- varmeanlæg m.v.
4. Fugtanlæg 5. Ventilationsanlæg 6. Projekt 7. Sikkerhedsstillelse 8. Aflevering 9. Prøveopvarmning 10. Drift og vedligeholdelse 1. Indledning.
 Varmeanlægget i en kirke skal kunne tilvejebringe rimelige komfortforhold  

 for ophold i kirken, når kirken er i brug.
 Men herudover skal kirkens bygningsdele, kalkmalerier, inventar og orgel  

 tilgodeses ved opfyldelsen af særlige krav til klimaet, nemlig relativ  

 fugtighed RF mellem 50% og 80% og langsomme variationer i rumtemperaturen.
 Disse krav kan komme i modstrid med komfortkravet, idet f.eks. en konstant  

 rumtemperatur på 18 grader C i en normal vinter vil medføre en RF på 25-30%.
 Der tilstræbes derfor, ved opvarmning af kirker, et kompromis med henblik  

 på at opvarme til så lav brugstemperatur som acceptabelt og at tilføre  

 kirkerummet så lidt varmeenergi som muligt.
 Kompromiset kan, udfra de senere års erfaringer fra Nationalmuseets  

 Bevaringsafdeling og Kirkeministeriets konsulenter for orgler og varmeanlæg,  

 udtrykkes i følgende brugsmønstre.
 2. Brugsmønstre.
 2.1 Periodevis opvarmede kirker.
 Når kirken ikke er i brug, er varmeanlægget standset eller ved automatik  

 styret til at holde en konstant rumtemperatur, som ikke bør være højere end 8  

 grader C.
 Før kirken tages i brug varmes op til 18 grader C.
 Dette mønster er det normale, som kan overholdes for de fleste  

 landsbykirker, og driftsformen kaldes periodevis eller diskontinuert  

 opvarmning.
 2.2 Vedvarende opvarmede kirker.
 Når kirken ikke er i brug, er varmeanlægget manuelt eller ved automatik  

 styret til at holde en konstant rumtemperatur, som ikke bør være højere end  

 15 grader C.
 Før kirken tages i brug varmes op til 18 grader C.
 Dette mønster kan være nødvendigt, hvor kirkerummet normalt benyttes mere  

 end 2-3 gange ugentlig, eller hvor personale skal opholde sig fast i  

 kirkerummet, og driftsformen kaldes vedvarende eller kontinuert opvarmning.
 Da der her er risiko for en udtørring af kirkerummet og inventaret i løbet  

 af vinteren, er det nødvendigt, at der ved de vedvarende opvarmede kirker  

 træffes særlige foranstaltninger til registrering af temperatur og RF, og at  

 kirketjeneren/graveren påser, at de for kirken opstillede klimakrav  

 overholdes, jf. afsnit 10.
 2.3 Opvarmning uden for brugsperioderne.
 Antallet af opvarmninger uden for brugsperioderne bør begrænses mest  

 muligt, f.eks. ved henlæggelse af øvetid for organist til tidspunkter, hvor  

 kirken alligevel er opvarmet, eller ved anbringelse af særlige varmekilder  

 eller afskærmninger omkring organistens plads.
 3. Varmeanlæg.
 3.1 Forberedende tiltag.
 Udskiftning eller renovering af varmeanlægget vil ofte ske i tilslutning  

 til en større eller mindre istandsættelse af kirkens indre, herunder  

 træinventar og kalkmalerier, eller ved anskaffelse af et nyt orgel.
 Udover at varmeanlægget kan være udtjent, vil en udskiftning eller  

 renovering derfor ofte være begrundet med ønsket om at skabe bedre klimatiske  

 forhold for træinventaret, kalkmalerier, selve kirkebygningen og/eller bedre  

 varmekomfort for menigheden.
 Førend der udarbejdes et istandsættelsesforslag, vil det ofte være  

 formålstjenligt at foretage en registrering af temperatur og luftfugtighed i  

 kirken, så vidt muligt over et helt år.
 Den arkitekt eller rådgivende ingeniør, der forestår udarbejdelsen af  

 renoveringsforslaget, kan derfor rette henvendelse til Nationalmuseets  

 Bevaringsafdeling, hvor det fornødne apparatur i form af elektroniske  

 måleapparater opbevares, og hvorfra det kan udlånes.
De målte klimatiske forhold skal danne grundlag for en vurdering af, i  

 hvilket omfang de har medvirket til skader på træinventaret, kalkmalerier og  

 orglet.
Ligeledes skal de danne grundlag for en vurdering af varmekomforten  

 for kirkegængerne.
Indirekte vil de også kunne benyttes til at vurdere hvilke  

 tiltag, der eventuelt kan foretages for at nedbringe kirkens varmeforbrug.
De  

 foretagne vurderinger vil derefter danne grundlag for  

 istandsættelsesforslaget, herunder om en udskiftning eller renovering af  

 varmeanlægget er påkrævet, eller om en modernisering af styre- og  

 reguleringsanlægget vil være tilstrækkelig for at undgå fremtidige skader på  

 træinventar m.v. og skabe bedre varmekomfort for menigheden.
 Det bemærkes, at de omhandlede registreringsapparater ikke kræver pasning  

 eller tilsyn og derfor ikke vil belaste kirketjeneren/graveren.
 Bearbejdning og vurdering af de indvundne måledata foretages af arkitekt  

 og/eller ingeniør, evt. i samråd med varmekonsulenten og Nationalmuseet.
 3.2 Effekt.
 Effekten er den varmemængde, som varmeanlægget er i stand til at yde pr.  

 time.
 Forbruget er den totale varmemængde, forbrugt over en tidsperiode f.eks.  

 et år.
 Varmeanlæggets effekt skal svare til brugsmønstret, jf. afsnit 2.
 For periodevis opvarmede kirker skal effekten være tilstrækkelig til, at  

 rumtemperaturen kan hæves 12 grader C på 6 timer.
 For vedvarende opvarmede kirker skal effekten være tilstrækkelig til at  

 dække varmetransmissionstabet ved rumtemperatur + 12 grader C med tillæg af  

 effekt til at hæve rumtemperaturen 6 grader C på højst 3 timer.
 Vedrørende opvarmningstiden i praksis, se afsnit 3.9.3.
 Til orientering om størrelsen af den nødvendige effekt anføres følgende  

 diagram, som svarer til kirkebygninger med traditionelle murede  

 konstruktioner.
Det ses, at for et kirkerum med et givet volumen kræves en større effekt,  

 hvis kirken opvarmes periodevis, end hvis den opvarmes vedvarende.
Men  

 forbruget vil være mindre ved den periodevise end ved den vedvarende  

 opvarmning.
 3.3 Forbrænding.
Der må ikke finde nogen form for forbrænding sted i kirkerummet eller i  

 rum i åben forbindelse hermed.
Dvs., at kedler eller ovne, uanset  

 brændselsform, ikke må installeres i disse rum.
Dette gælder også ved ændring  

 af energiform i eksisterende anlæg f.eks. ved oliefyrs- eller  

 naturgasinstallationer.
 3.4 Fjernvarmeanlæg.
 Fjernvarmeanlæg kan enten udføres som direkte eller indirekte anlæg.
 Ved direkte anlæg er det vandet fra fjernvarmeværket, der cirkulerer i det  

 lokale varmeanlæg.
Ved rørbrud i det lokale anlæg er det derfor store vandmængder, der kan  

 strømme ud og forvolde omfattende skader i kirken.
Der skal derfor  

 installeres et sikrings- og alarmanlæg til imødegåelse af skader ved brud  

 eller utætheder.
 Ved indirekte anlæg indskydes en varmeveksler imellem fjernvarmevandet og  

 vandet i det lokale anlæg, hvorved den mængde vand, der kan strømme ud ved  

 rørbrud, er begrænset til varmeinstallationens vandindhold.
 Kirkevarmeanlæg bør derfor normalt udføres som indirekte anlæg, og direkte  

 anlæg bør kun udføres, hvor særlige forhold taler derfor, f.eks. lave  

 fremløbstemperaturer på fjernvarmevandet.
 3.5 Varmeapparater.
 Varmeapparater, ovne, radiatorer og konvektorer afgiver deres varme ved  

 stråling og konvektion (strømmende luft).
 Et varmeapparat af gennemstrømningstypen (almindelig radiator og  

 konvektor) afgiver mest varme ved konvektion.
 En rørovn afgiver nogenlunde lige meget varme ved stråling og konvektion.
 Ved anlæg med varmeapparater skal disse fordeles i kirkens rumafsnit efter  

 behovet således, at der undgås trækgener forårsaget af skæv varmefordeling.
 Placeringen af hver enkelt varmeapparat skal overvejes udfra  

 arkitektoniske og rengøringsmæssige hensyn og med henblik på risici for  

 skader på inventar, sværtning af vægge m.m.
 3.6 El-varmeapparater.
 Stærkstrømsreglementets krav til lavtemperaturvarmeapparat eller  

 varmeapparat af gennemstrømningstypen skal være opfyldt.
For apparater med regulerbar effekt, og som er automatisk styret,  

 accepteres det, at kravene til overfladetemperaturen overskrides ved fuld  

 effekt, svarende til den nødvendige effekt i opvarmningsperioden.
Kravene  

 skal dog være opfyldt ved 2/3 effekt, svarende til, at den nødvendige effekt  

 i driftstilstanden under kirkens brug er 2/3 af den nødvendige effekt i  

 opvarmningsperioden eller mindre.
Ovenstående krav kan være vanskelige at overholde med traditionelle  

 rørovne, hvor overfladetemperaturen ofte er højere end  

 stærkstrømsreglementets krav om maks. 90 grader C.
Det kan derfor være  

 nødvendigt at skærme disse med gitre eller anvende ovntyper med større  

 konvektion.
Afstande til ubeskyttet træværk skal være mindst 50 mm.
Ved gennemføringer  

 i træflader, f.eks. bænke-understøtninger, med maksimal tykkelse 45 mm, kan  

 denne afstand dog reduceres til 25 mm.
 Ved mindre afstande skal træværket isoleres, således at træværkets  

 overfladetemperatur ikke overstiger 60 grader C, hvilket i de fleste tilfælde  

 kan opnås ved isolering med 20 mm mineraluld.
 Ved placering af varmeapparater (oftest rørovne eller konvektionsovne)  

 under bænkesæderne, skal sædernes underside isoleres med min. 20 mm  

 mineraluld med robust overflade, der ikke må være aluminiumfolie.
 Placeres varmeapparaterne ved gulv nær ved normal fodstilling, skal de  

 være afskærmet af fodbrædder eller lignende.
 3.7 Luftvarmeanlæg.
 Ved luftvarmeanlæg skal der overvejes, om omgivelserne omkring  

 indblæsningsåbninger kan blive skadet (kalkmalerier, inventar, orgel),  

 ligesom man bør iagttage, at luftvarmeanlæg ofte medfører store  

 temperaturforskelle mellem gulv og loft.
 Dette kan være af betydning for høje altertavler, høje orgelpiber,  

 højtsiddende prædikestole m.m.
 Endvidere er den store temperaturforskel mellem gulv og loft medvirkende  

 til, at varmeforbruget ved luftvarmeanlæg er væsentligt højere end for  

 varmeanlæg med varmeflader anbragt nær opholdszonen.
 I indblæsningsåbninger må lufttemperaturen højst være 45 grader C.
 I opvarmningsperioden må lufthastigheden i indblæsningsåbninger højst være  

 4 m/sek., og hastigheden skal kunne nedsættes under kirkens brug.
Under kirkens brug må varmeanlægget ikke frembringe et støjniveau LAeq,  

 der overstiger 30 dB målt i rummet uden personer.
Der måles i rummidte samt i  

 en afstand af 1,0 m fra ventilationsåbninger og 1,2 m over gulv.
Se i øvrigt  

 bygningsreglementet BR 82, bilag 3.
 Anlægget skal være forsynet med støvfiltre.
 Direkte fyrede varmluftsovne må ikke anvendes på grund af risiko for  

 opblanding af røggasser i den varme indblæsningsluft.
 3.8 Gulvvarmeanlæg.
 Gulvvarme kan sjældent anvendes som eneste varmekilde, men eventuelt som  

 støttevarme til opretholdelse af en konstant lav temperatur ved vedvarende  

 opvarmede kirker.
 Gulvets overfladetemperatur må ikke overstige 28 grader C.
 3.9 Automatik.
Ved nye anlæg eller ved ændringer skal varmeanlægget udrustes således, 3.9.1 at den eller de ønskede rumtemperaturer termostatstyres i henhold  

 til det aktuelle brugssmønster, jf. afsnit 2.
 2.9.2 at den afgivne effekt kan tilpasses det aktuelle behov ved moduleret  

 eller trinvis styring og ikke kun ved »on-off'styring.
3.9.3 at opvarmningstiden i praksis bliver som forudsat i afsnit 3.2,  

 f.eks. ved hjælp af tændur eller programmeret ur-styring.
Af hensyn til  

 orglet bør den tilsigtede rumtemperatur, 18 grader C, opnås 2 timer før  

 kirken tages i brug.
Temostatstyringen bør udføres med føler(e) i kirkerummet og med  

 indstillingsmulighed beskyttet på en el-tavle.
Termostatstyringen må ikke  

 kunne sættes ud af funktion.
Det bør iagttages, at kirkebygningens og kirkevarmeanlæggets dynamik er  

 væsentlig forskellig fra almindelige boliger og deres varmeanlæg.
Således er  

 kirkens rumtemperatur ved starten af en opvarmningsperiode af større  

 betydning end udetemperaturen, og derfor er f.eks. vejrkompenseringsanlæg  

 unødvendige.
 Automatikken skal være således indrettet, at varmeanlæggets fulde effekt  

 udnyttes ved opvarmning til brugstemperaturen af hensyn til varmeøkonomi og  

 for at begrænse risikoen for skadelig udtørring af inventar.
 4. Fugtanlæg.
 4.1 Befugtningsanlæg.
 Etablering af befugtningsanlæg til imødegåelse af udtørring i vedvarende  

 opvarmede kirker indebærer mange risici for bygningsskader og ulemper  

 (kondens i murværksfalse, kondens ved utætheder til loftsrum, risiko for råd  

 og svamp i tagværker, kondensvand på ruder osv.).
 Udtørringsproblemer bør først og fremmest løses ved en mere restriktiv  

 klimapolitik (lavere temperatur).
 Befugtningsanlæg må kun etableres efter grundige forundersøgelser.
 4.2 Affugtningsanlæg.
Affugtningsanlæg vil sjældent være påkrævet.
Fugtproblemer bør først og  

 fremmest løses ved fugtkilden og dernæst ved en bevidst udluftning, som  

 beskrevet i driftsvejledningen.
 4.3 Ansøgning.
 Der skal altid søges om stiftsøvrighedens tilladelse til udførelse af be-  

 eller affugtningsanlæg.
 5. Ventilationsanlæg.
 5.1 Friskluftsanlæg.
 Friskluftsanlæg vil normalt være unødvendige og bør undgås på grund af  

 risiko for udtørringsskader og unødvendigt stort energiforbrug.
 I almindelighed kan en tilstrækkelig god luftkvalitet opretholdes ved  

 effektiv kortvarig udluftning efter kirkens brug.
 5.2 Udsugningsanlæg.
 Udsugningsanlæg må kun installeres, hvor en effektiv udluftning gennem  

 døre og vinduer er vanskelig at realisere.
 Udsugningsanlæg skal altid være styret af et slukkeur indstillet på maks.  

 1 time.
 5.3 Ansøgning.
 Der skal altid søges om stiftsøvrighedens tilladelse til udførelse af  

 ventilationsanlæg.
 6. Projekt.
6.1 Alle nye varmeanlæg samt ombygning af bestående varmeanlæg skal  

 godkendes af stiftsøvrigheden.
Kun rene vedligeholdelsesarbejder uden ændring  

 af varmeflader eller energiform må udføres uden godkendelse.
 6.2 Projektet skal udarbejdes med en artitekt som projekteringsleder i  

 samarbejde med en rådgivende ingeniør og/eller en leverandør.
 Arkitekten skal samordne varmeanlægget med bygning, kalkmalerier, orgel og  

 inventar samt påse, at de arkæologiske, bevaringsmæssige og arkitektoniske  

 hensyn bliver varetaget, især med henblik på placering og udformning af  

 varmeflader, luftriste, føringsveje for rør og kanaler samt indføring af el,  

 fjernvarme eller naturgas til kirken.
 6.3 Projektet skal indeholde tegninger op beskrivelse, der viser, at de  

 under afsnit 2 til 5 angivne retningslinier er overholdt.
 Endvidere skal projektet indeholde et overslag over anlægs- og  

 driftsudgifter beregnet ud fra kirkens brugsmønster.
 6.4 Tilbud.
Principielt vil det være fornuftigt, at et nyt kirkevarmeanlæg udbydes i  

 licitation, men de særlige forhold, der gør sig gældende ved arbejder i en  

 kirke, kan begrunde, at arbejdet overdrages til et firma, man har særlig  

 tillid til, og som har erfaring i udførelse af kirkevarmeanlæg.
Dog bør der  

 normalt indhentes mindst 2 tilbud.
 6.5 Tilsyn.
 Arbejdets udførelse skal forestås af arkitekten, der sammen med de øvrige  

 projekterende fører et fagligt tilsyn, herunder instruerer håndværkere om  

 eventuelle arkæologiske hensyn.
 7. Sikkerhedsstillelse.
 Forinden arbejdet påbegyndes, skal entreprenøren stille sikkerhed for  

 opfyldelsen af sine forpligtelser over for menighedsrådet.  

 Sikkerhedsstillelsen udgør 10 procent af entreprisesummen ekskl. moms.
 Sikkerhedsstillelsen bør ske som bank- eller sparekassegaranti eller som  

 kautionsforsikring.
Der fastsættes en afhjælpningsperiode på 1 år fra arbejdets aflevering.
I  

 afhjælpningsperioden er entreprenøren forpligtet til, uden vederlag, at  

 afhjælpe mangler, der er en følge af fejl, som kan lægges entreprenøren til  

 last.
 Sikkerhedsstillelsen frigives, når afhjælpningsperioden er udløbet,  

 medmindre der forinden er fremsat krav fra menighedsrådet om afhjælpning af  

 mangler.
 Sikkerhedsstillelsen kan dog ikke frigives, forinden prøveopvarmning er  

 afholdt og godkendt.
 8. Aflevering.
 Ved arbejdets afslutning og før ibrugtagning skal der udføres en  

 afleveringsforretning, hvor det eftervises af entreprenøren, at anlæggets  

 funktionskrav er opfyldt.
 For vandvarmeanlæg med radiatorer skal der foretages indregulering af  

 rørsystemet, og for luftvarmeanlæg skal der afleveres en målerapport med  

 angivelse af luftmængde, indblæsnings- og returlufttemperatur samt  

 støjniveau.
 Forud for afleveringen skal der foretages en indregulering af anlæggets  

 automatik, og i forbindelse med afleveringen foretages en funktionsafprøvning  

 af såvel regulerings- som sikkerhedsudstyr.
Den projekterende varmetekniker skal forinden afleveringsforretningen,  

 udarbejde en driftsvejledning.
Denne skal indeholde en kort beskrivelse af  

 anlæggets funktion, en grundig betjeningsinstruks, vejledning vedrørende  

 udluftning af kirkerummet samt en vedligeholdelsesvejledning.
Endvidere skal  

 den projekterende til menighedsrådet aflevere et sæt reviderede  

 projekttegninger.
 9. Prøveopvarmning.
 9.1 Generelt.
 Inden 6 måneder efter ibrugtagningen af et varmeanlæg, udført efter et af  

 stiftsøvrigheden godkendt projekt, skal der afholdes en prøveopvarmning.
 Ved prøveopvarmningen eftervises, at de under afsnit 3.2 anførte krav om  

 temperaturstigningen er opfyldt.
 Prøven foranstaltes af den projekterende varmetekniker.
 Menighedsrådet skal være repræsenteret ved prøvens begyndelse og  

 afslutning og bør kontrollere de da foretagne aflæsninger samt i det hele  

 konstatere, om anlægget fungerer tilfredsstillende.
 De med prøven forbundne udgifter til brændsel, elektricitet m.v. afholdes  

 af kirken.
 9.2 Tidspunkt.
 For periodevis opvarmede kirker skal prøveopvarmningen afholdes på et  

 tidspunkt, hvor kirken er helt afkølet efter tidligere opvarmning, dvs.  

 tidligst 2 døgn efter, at kirken sidst har været opvarmet til  

 brugstemperatur.
 Temperaturen i kirken ved prøvens begyndelse bør være ca. plus 6 grader C.
 Ved afvigelse herfra ændres prøvens varighed afhængig af anlægstypen og  

 begyndelsestemperatur, jf. pkt. 9.5.
 For vedvarende opvarmede kirker skal prøven afholdes tidligst 2 døgn  

 efter, at kirken har været opvarmet til brugstemperatur.
 Temperaturen i kirken ved prøvens begyndelse bør være ca. plus 12 grader  

 C, og udetemperaturen bør ikke overstige plus 2 grader C.
 9.3 Omfang.
For bestemmelse af kirkerummets gennemsnitstemperatur anbringes et efter  

 rummets størrelse afpasset antal justerede termometre, fortrinsvis i  

 stolestaderne, men desuden på alterbord, knæfald, prædikestol, orgelbænk,  

 pulpitur og om muligt foran orglet i højde med orglets midte.
I sideskibe,  

 tårnrum og andre rum i åben forbindelse med kirkerummet fordeles ligeledes et  

 passende antal termometre, idet der som almindelig vejledning må påregnes  

 anbragt 1 termometer for hver 20 kvadratmeter gulvareal, dog ikke under 10  

 termometre.
 Ved varmeanlæg, hvor varmefladerne er anbragt i bænkene, anbringes  

 yderligere mindst 3 termometre i skibets midtergang i stolehøjde.
 Termometre i stolestaderne anbringes ca. 5 cm over midten af sædet, de  

 øvrige placeres ligeledes med væskebeholderen fri af underlaget.
 Termometre må anbringes således, at de ikke påvirkes af direkte varm luft  

 eller stråling fra en varmeflade eller fra solindfald.
 Det må i det hele påses, at termometrene er således anbragt, at deres  

 gennemsnitlige måling (dog med udeladelse af termometre på prædikestol,  

 pulpitur og foran orgel) kan tages som et gyldigt udtryk for kirkerummets  

 gennemsnitstemperatur, målt i bænkehøjde.
Forinden prøven må det efterses, at alle vinduer og døre er lukkede.
Døre  

 bør ikke lukkes op mere end nødvendigt under selve prøven.
 9.4 Udførelse.
Aflæsning af samtlige termometre foretages normalt 1 gang hver time.
Hvis  

 der udover termometrene anvendes en termohygrograf, placeret repræsentativt i  

 kirkerummet, kan aflæsning af termometrene reduceres til prøvens begyndelse  

 og afslutning.
Alternativt kan der i stedet for termometre anvendes  

 elektroniske temperaturfølere, og aflæsningerne kan erstattes af en  

 elektronisk opsamling.
Desuden aflæses den udvendige temperatur, målt i skyggen, ved prøvens  

 begyndelse og og afslutning.
Endvidere skal energiforbruget under prøven  

 aflæses, hvor det er muligt.
 Ved vandvarmeanlægget må kedlen før prøvens begyndelse være kørt op på  

 højeste fremløbstemperatur, der i øvrigt aflæses sammen med  

 returvandstemperaturen samtidig med alle øvrige aflæsninger.
Ved luftvarmeanlæg foretages prøven ved ventilatorens høje omløbstal.
I  

 forlængelse af prøven omskiftes til lavt omløbstal, og efter en 1/2 og 1/1  

 time aflæses alle termometrene igen.
Indblæsningstemperaturen og  

 returtemperaturen aflæses ved alle aflæsninger.
 9.5 Varighed.
 For periodevis opvarmede kirker skal temperaturstigningen være 12 grader C  

 på højst 6 timer.
 Ved el-varmeanlæg (el-radiatorer, el-rørovne, elvarmeflader i  

 luftvarmeanlæg m.m.) er dette krav uændret, selv om begyndelsestemperaturen  

 afviger fra de ca. plus 6 grader C.
 Ved vandvarmeanlæg (vand-radiatorer, vand-varmeflader i luftvarmeanlæg  

 m.m.) er kravet om temperaturstigningen på højst 6 timer.
 For vedvarende opvarmede kirker skal temperaturstigningen være 6 grader C  

 på højst 3 timer.
 Prøven skal vare til den krævede temperaturstigning er opnået.
 Det bemærkes, at der her er tale om gennemsnitstemperaturen, målt i  

 bænkehøjde, hvorfor højt anbragte termometre (på prædikestol, pulpitur,  

 alterbord og lignende) ikke må medregnes.
 9.6 Rapport.
 Den, der forestår prøveopvarmningen, skal snarest efter dennes afslutning  

 udfærdige og til menighedsrådet fremsende en rapport over de opnåede  

 resultater.
Rapporten skal indeholde oplysninger om de enkelte temperaturaflæsninger,  

 opstillet i skemaform og ledsaget af en skitse, der angiver de enkelte  

 termometres og evt. termohygrografens anbringelse.
Kurveblad fra  

 termohygrografen vedlægges.
 Endvidere angives den udregnede gennemsnitstemperatur, målt i bænkehøjde,  

 på hvert aflæsningstidspunkt, samt den udvendige temperatur, målt ved prøvens  

 begyndelse og aflslutning.
 Energiforbruget under prøven anføres i de tilfælde, hvor det har været  

 muligt at måle det (el-anlæg, fjernvarmeanlæg og gasfyrede anlæg). Såfremt  

 særlige forhold, der kan antages at have påvirket resultaterne, har været til  

 stede, gøres bemærkninger herom.
 Menighedsrådet sender rapporten gennem provstiudvalget til  

 stiftsøvrigheden sammen med en udtalelse om menighedsrådets egen vurdering af  

 anlæggets funktion.
 10. Drift og vedligeholdelse.
 Menighedsrådet skal sikre sig, at kirketjeneren/graveren har en klar  

 instruks om, hvilket brugsmønster der tilsigtes, jf. afsnit 2, og at den  

 pågældende har sat sig grundigt ind i betjeningsinstruksen m.v., jf. afsnit  

 8.
I vedvarende opvarmede kirker, jf. afsnit 2.2, skal kirketjeneren/graveren  

 påse, at de for kirken opstillede klimakrav overholdes.
Den pågældende skal  

 løbende registrere temperatur og relativ fugtighed, f.eks. ved hjælp af en  

 termohygrograf med 14 dages- eller måneds gang eller med en datalogger.
Et  

 minimum af registrering er 2 ugentlige aflæsninger af termometer og  

 hygrometer, f.eks. før og efter opvarmning til brug.
 Registreringerne skal rapporteres til menighedsrådet mindst hvert kvartal,  

 og menighedsrådet kan eventuelt foranledige en sagkyndig vurdering af  

 rapporterne.
 Ved afvigelse fra klimakravene må menighedsrådet træffe de nødvendige  

 foranstaltninger (f.eks. nedsættelse af temperaturen) eller søge sagkyndig  

 bistand.
 Kvartalsrapporterne fremlægges ved de ordinære provstesyn.
 Menighedsrådet bør sikre en effektiv vedligeholdelse og sikring mod  

 driftsstop ved tegning af servicekontrakt for eftersyn af anlæg og automatik.
Ved naturgasanlæg og elvarmeanlæg skal menighedsrådet foranledige, at der  

 foretages et årligt eftersyn af en autoriseret VVS-installatør, henholdsvis  

 el-installatør, f.eks. ved tegning af en servicekontrakt.
El-eftersynet skal  

 bl.a. omfatte tavler, relæer og fastspænding af løse ledningsforbindelser.
