Bekendtgørelse om det europæiske  

 og det nordiske miljømærke I medfør af §§ 8, 8a, 8b, 88, 89a og 110, stk. 3 og 4, i lov om  

 miljøbeskyttelse, jf. lovbekendtgørelse nr. 698 af 22.  

 september 1998 som ændret ved lov nr. 369 af 2. juni 1999, lov nr. 370  

 af 2. juni 1999, lov nr. 477 af 31. maj 2000, lov nr. 475 af 7. juni 2001, og  

 lov nr. 479 af 7. juni 2001 samt § 1, stk. 2, i forvaltningsloven, lov nr.  

 571 af 19. december 1985, og efter forhandling med justitsministeren  

 fastsættes:
Kapitel 1 Formål m.v.
 § 1. Formålet med miljømærkning  

 af produkter er at stimulere til et mere miljøvenligt forbrug ved  

 vejledning af forbrugere og indkøbere, som ønsker at handle  

 miljøbevidst, samt at fremme udvikling, afsætning og anvendelse  

 af produkter, som er mindre miljøbelastende end andre lignende  

 produkter.
 § 2. Det europæiske og det nordiske  

 miljømærke er frivillige miljømærkeordninger af  

 produkter, hvorved forstås både varer og tjenesteydelser.
Kapitel 2 Tildeling og anvendelse af det europæiske  

 miljømærke § 3. Ansøgning om tildeling af det  

 europæiske miljømærke (Blomsten) med tilhørende  

 dokumenter indgives til miljømærkesekretariatet.
 Stk. 2. Miljømærkesekretariatet indgår  

 med hver licenshaver en standardkontrakt om betingelserne for anvendelsen af  

 mærket.
§ 4. Hverken ansøgningsgebyret eller det  

 årlige gebyr omfatter udgifter til den prøvning og verifikation,  

 der måtte være nødvendig for produkter, der er genstand  

 for ansøgninger.
Ansøgeren afholder selv omkostningerne ved  

 sådan prøvning og verifikation.
 § 5. Kapitel 8 - 11 i denne bekendtgørelse  

 finder tillige anvendelse for det europæiske  

 miljømærke.
Kapitel 3 Gebyrer for det europæiske  

 miljømærke1) § 6. Gebyret for ansøgning om det  

 europæiske miljømærke udgør 3.500 kr.
Gebyret  

 betales ved indgivelse af ansøgning om tildeling af  

 miljømærket og er en forudsætning for behandlingen af  

 ansøgningen.
 Stk. 2. Ansøgningsgebyret reduceres med 25 % for  

 små og mellemstore virksomheder2)  

  og med 25 % for virksomheder i udviklingslande3) . Reduktionerne er kumulative.
 § 7. Det årlige gebyr for anvendelse af det  

 europæiske miljømærke udgør 0,15% af licenshaverens  

 årlige omsætning inden for Fællesskabet af det produkt, som  

 har fået tildelt miljømærket, jf. dog stk. 2.
Stk. 2. Anvendelsesgebyret for en licenshaver  

 udgør mindst 500 EURO om året for hver produktgruppe.  

 Anvendelsesgebyret kan dog ikke overstige et beløb svarende til 25.000  

 EURO om året for hver produktgruppe.
Omregning af det årlige  

 anvendelsesgebyr til danske kroner skal ske på baggrund den officielle  

 kurs på EURO den 31. december i det kalenderår gebyret  

 vedrører.
 Stk. 3. Anvendelsesgebyret reduceres med 25 % for  

 små og mellemstore virksomheder4)  

  og med 25 % for virksomheder i udviklingslande5) .
 Stk. 4. Anvendelsesgebyret for EMASregisterede  

 virksomheder6)  og eller virksomheder  

 med et akkrediteret ISO 14001 certifikat reduceres med yderligere 15 %  

 på betingelse af, at ansøgeren i sin miljøpolitik  

 udtrykkeligt har forpligtet sig til at overholde produktgruppekriterierne i  

 standardkontraktens løbetid, og at denne forpligtelse er indarbejdet i  

 virksomhedens miljømålsætning, samt at virksomheden  

 fremsender kopi af den årlige bekræftede  

 miljøredegørelse i forbindelse med oplysninger om den  

 årlige omsætning, jf. § 30.
Stk. 5. Reduktionerne i henhold til stk. 3-4 er  

 kumulative.
Anvendelsesgebyret kan ikke reduceres med mere end i alt 50  

 %.
Stk. 6. Ved den årlige omsætning  

 forstås det årlige salg inden for Fællesskabet.
Den  

 årlige omsætning baseres på priser ab fabrik eksklusive  

 moms, når det produkt, som er blevet tildelt et  

 miljømærke, er en vare.
Den årlige omsætning baseres  

 på leveringsprisen eksklusiv moms, når der er tale om  

 tjenesteydelser.
 Stk. 7. Udgifter til miljømærkede  

 halvfabrikata skal trækkes fra ved beregningen af den årlige  

 omsætning, jf. stk. 6, såfremt virksomheden dokumenterer  

 udgiften.
 § 8. Gebyrerne indbetales til  

 Miljøstyrelsen efter bestemmelserne i kapitel 8 i denne  

 bekendtgørelse.
Kapitel 4 Tildeling af det nordiske miljømærke § 9. Ansøgning om tildeling af det nordiske  

 miljømærke med tilhørende dokumenter indgives til  

 miljømærkesekretariatet.
 Stk. 2. Ansøgningen skal udfærdiges på  

 fællesnordiske ansøgningsskemaer om tildeling af  

 miljømærkelicens.
Stk. 3. Ansøgeren skal underskrive  

 ansøgningen.
Producenten skal underskrive den del af  

 ansøgningen, der vedrører producentens oplysninger og  

 forpligtelser, uanset om ansøgningen indgives af en anden i  

 handelskæden.
§ 10. Ansøgning skal indgives for hver  

 produktgruppe.
En ansøgning kan omfatte flere produkter indenfor samme  

 produktgruppe, såfremt de repræsenterer ensartede forhold udfra  

 et miljøsynspunkt.
 § 11. Miljømærkesekretariatet  

 behandler ansøgningen efter kravene i de af Nordisk  

 Miljømærkenævn vedtagne kriteriesæt for den  

 pågældende produktgruppe samt regler for Nordisk  

 Miljømærkning af produkter og træffer afgørelse om  

 tildeling af miljømærke.
 Stk. 2. Kriteriesættene gælder for en fastsat  

 gyldighedsperiode, jf. dog § 47.
 § 12. Ved tildeling af miljømærke  

 opnår ansøgeren en licens, der giver licenshaver ret til at  

 anvende mærket på det pågældende produkt.
 § 13. Ansøgeren afholder selv omkostninger  

 til tests, målinger og andre lignende omkostninger i forbindelse med  

 ansøgningen.
 Stk. 2. Licens- eller registreringshaver afholder selv  

 omkostninger til tests, målinger og andre lignende omkostninger i  

 forbindelse med dokumentation af fortsat overholdelse af  

 kriteriesættet.
 § 14. Licensen udstedes for det ansøgte  

 produkt, som overholder produktgruppens kriteriesæt.
 Stk. 2. Licensen kan dog omfatte flere produkter indenfor  

 samme produktgruppe, hvis produkterne repræsenterer ensartede forhold  

 udfra et miljøsynspunkt.
 § 15. Licensen udstedes for kriteriesættets  

 resterende gyldighedsperiode.
 Stk. 2. Ved udløb af gyldighedsperioden for et  

 kriteriesæt for en produktgruppe skal licenshaver ansøge  

 på ny for at opretholde ret til anvendelse af mærket.
 Stk. 3. Når kriteriesættets gyldighedsperiode  

 forlænges uden ændringer, forlænges licensen uden  

 ansøgning herom for samme tidsrum.
Kapitel 5 Anvendelse af det nordiske miljømærke § 16. Licenshavere, som har fået tildelt  

 licens af miljømærkesekretariatet, eller den som har registreret  

 produktet i Danmark, har ret til at anvende det nordiske  

 miljømærke i Danmark.
Stk. 2. Såfremt en licens, tildelt i et af de  

 øvrige nordiske lande, ønskes anvendt i Danmark, skal der  

 ansøges om registrering hos miljømærkesekretariatet.  

 Ansøgningen skal udfærdiges på fællesnordiske  

 ansøgningsskemaer om registrering af et miljømærket  

 produkt.
Licenshaveren skal tillige underskrive ansøgningen.
 § 17. Licenshaver skal underrette  

 miljømærkesekretariatet, før der sker væsentlige  

 ændringer i produktionsprocessen, produktets sammensætning,  

 konstruktion m.v. i forhold til den oprindelige ansøgning, som kan  

 påvirke produktets egenskaber og miljøpåvirkning i  

 relation til kriteriesættet.
 Stk. 2. Miljømærkesekretariatet  

 afgør, om ændringen er af en sådan karakter, at fornyet  

 sagsbehandling er påkrævet for at undersøge, om produktet  

 stadig opfylder kriteriesættet, jf. § 25.
 § 18. Licensen eller registreringen kan opsiges  

 skriftligt med 3 måneders varsel af licens- eller  

 registreringshaver.
§ 19. Licensen eller registreringen kan overdrages  

 til andre fysiske eller juridiske personer.
Erhververen indtræder i  

 overdragerens rettigheder og forpligtelser overfor  

 miljømærkesekretariatet.
Stk. 2. Licens- eller registreringshaver skal underrette  

 miljømærkesekretariatet om ejerskifte ved indsendelse af kopi af  

 aftalen.
Miljømærkesekretariatet foretager en registrering af  

 erhververen.
 § 20. Det miljømærkede produkts  

 handelsnavn og parallelle handelsnavne skal være noteret sammen med  

 licensen eller registreringen.
 Stk. 2. Licens- eller registreringshaver skal underrette  

 miljømærkesekretariatet om navneændringer heri.
Kapitel 6 Placering af det nordiske miljømærke,  

 markedsføring og øvrige miljømærker § 21. Henvisning til det nordiske  

 miljømærke i reklamer m.v. må kun ske, når der er  

 udstedt licens på et miljømærket produkt, eller når  

 et miljømærket produkt er registreret i Danmark, og kun i  

 forbindelse med det bestemte produkt, der er omfattet af den tildelte licens  

 eller registrering.
 Stk. 2. Der må ikke ske henvisning til det nordiske  

 miljømærke, når licensen eller registreringen er  

 udløbet, ophørt eller inddraget.
 Stk. 3. Ukorrekt eller vildledende anvendelse eller  

 markedsføring af det nordiske miljømærke er ikke  

 tilladt.
 Stk. 4. Anvendelse eller markedsføring af et  

 mærke eller logo, der kan føre til forveksling med det nordiske  

 miljømærke, er ikke tilladt.
§ 22. En licens- eller registreringshaver, som har  

 fået tildelt licens eller registrering til at anvende det nordiske  

 miljømærke, kan placere varemærket »Svanen« med  

 licensnummer og eventuelt forklarende undertekst på produktet eller  

 på emballagen. »Svanen« skal placeres holdbart og tydeligt på  

 produktet eller på emballagen.
I hvert kriteriesæt kan det  

 være specielt anvist, hvordan »Svanen« skal placeres.
 Stk. 2. »Svanens« farve, form og tekst er angivet i  

 regler for Nordisk Miljømærkning af produkter.
 § 23. Øvrige miljømærker, som  

 er kontrolleret af en uafhængig tredjepart og livscyklusbaserede, er  

 tilladte at anvende på et produkt, der er mærket med »Svanen«,  

 såfremt disse øvrige miljømærker er godkendt for  

 den aktuelle produktgruppe af Nordisk Miljømærkenævn.
 Stk. 2. Det er tilladt, uanset stk. 1, at anvende det  

 europæiske miljømærke samt det særlige  

 økologimærke »Statskontrolleret økologisk« på et  

 produkt, der er mærket med »Svanen«, såfremt der efter  

 gældende regler for disse mærker er opnået ret hertil.
Kapitel 7 Gebyrer for det nordiske miljømærke § 24. Gebyret for ansøgning om det nordiske  

 miljømærke (Svanen) udgør 3.500 kr.
 Stk. 2. Gebyr betales for hver indgivet ansøgning,  

 jf. § 10.
 Stk. 3. Gebyret betales ved indgivelse af  

 ansøgning om tildeling af miljømærke.
 § 25. Ved væsentlige ændringer efter §  

 17, der kræver fornyet sagsbehandling, betales et gebyr på 3.500  

 kr.
 Stk. 2. Ved fornyet ansøgning efter § 15, stk. 2,  

 som følge af revision af kriterierne for den ansøgte  

 produktgruppe betales et gebyr på 3.500 kr.
 § 26. Gebyr efter § 24 og § 25 tilbagebetales  

 ikke, uanset om ansøgningen trækkes tilbage, eller om licensen  

 tildeles eller ej.
 § 27. Miljømærkesekretariatet  

 afgør, om produkter repræsenterer ensartede forhold udfra et  

 miljøsynspunkt efter § 10, samt om meddelte ændringer  

 kræver betaling af gebyrer efter § 25.
 § 28. Det årlige gebyr for anvendelse af det  

 nordiske miljømærke udgør 0,4% af licenshaverens eller  

 registreringshaverens årlige omsætning i Danmark af det produkt,  

 som har fået tildelt miljømærket, eller som er registreret  

 i Danmark.
 Stk. 2. Anvendelsesgebyret kan ikke overstige 250.000 kr.  

 om året per licens.
Stk. 3. Ved den årlige omsætning  

 forstås det årlige salg i Danmark.
Den årlige  

 omsætning baseres på licens- eller registreringshavers salgspris  

 eksklusive moms.
 Stk. 4. Udgifter til miljømærkede  

 halvfabrikata skal trækkes fra ved beregningen af den årlige  

 omsætning, jf. stk. 3, såfremt virksomheden dokumenterer  

 udgiften.
Kapitel 8 Administration af gebyrer for det europæiske og  

 det nordiske miljømærke § 29. Miljømærkesekretariatet  

 opkræver gebyrer for ansøgning og anvendelse i Danmark.  

 Gebyrerne indbetales til Miljøstyrelsen.
§ 30. Gebyret for anvendelse efter § 7 og § 28  

 betales forud hvert år på grundlag af en estimeret årlig  

 omsætning af det miljømærkede produkt.
Betalingen sker  

 efter faktura fremsendt af miljømærkesekretariatet.
 Stk. 2. Licens- eller registreringshaver skal inden 30  

 dage efter tildeling af licens eller registrering vurdere den årlige  

 omsætning af det miljømærkede produkt.
Stk. 3. Miljømærkesekretariatet kan efter  

 høring af licens- eller registreringshaver ændre licens- eller  

 registreringshavers estimerede omsætning.
De efterfølgende  

 år estimerer miljømærkesekretariatet omsætningen  

 på baggrund af sidste års faktiske omsætning og licens-  

 eller registreringshavers forventninger til den fremtidige  

 omsætning.
Stk. 4. I det år, hvor der tildeles licens eller  

 opnås registrering, betales alene anvendelsesgebyr fra datoen for  

 tildeling af licensen eller registreringen til kalenderårets  

 afslutning.
Ved ophør af licensen eller registreringen i et  

 kalenderår betales alene anvendelsesgebyr fra kalenderårets  

 begyndelse indtil datoen for ophør af licensen eller  

 registreringen.
 Stk. 5. Medmindre der betales maksimalt gebyr efter § 7,  

 stk. 2, eller § 28, stk. 2, skal licens- eller registreringshaver hvert  

 år ved kalenderårets afslutning indsende en attesteret  

 revisorerklæring til miljømærkesekretariatet, der  

 indeholder oplysninger om årets omsætning af det  

 miljømærkede produkt.
Stk. 6. Miljømærkesekretariatet foretager en  

 efterregulering af det indbetalte gebyr i forhold til produktets faktiske  

 omsætning ved årets afslutning.
Der sker tilbagebetaling af  

 overskydende gebyr eller opkrævning af manglende gebyr.
 § 31. Gebyret for anvendelse af  

 miljømærker indbetales til Miljøstyrelsen senest 15 dage  

 efter udgangen af den måned, hvor  

 miljømærkesekretariatets, faktura jf. § 30, stk. 1, er  

 modtaget.
 Stk. 2. Betales gebyret ikke rettidigt, skal der betales  

 rente herfor efter reglerne i miljøbeskyttelseslovens § 88, stk.  

 2.
 § 32. Der betales et særskilt gebyr på  

 100 kr. for erindringsskrivelser vedrørende betaling af gebyr.
Kapitel 9 Miljømærkenævnet,  

 miljømærkesekretariatet og koordinationsudvalget § 33. Den europæiske og den nordiske  

 miljømærkeordning administreres i Danmark af et  

 miljømærkenævn, et miljømærkesekretariat, et  

 koordinationsudvalg og Miljøstyrelsen.
 § 34. Miljø- og energiministeren  

 nedsætter et miljømærkenævn.
Stk. 2. Miljømærkenævnet har til  

 formål at fremme udviklingen af frivillig miljømærkning af  

 mindre miljøbelastende produkter både i europæisk og  

 nordisk regi.
Miljømærkenævnet skal endvidere sikre, at  

 ordningerne udvikles på et fagligt, teknisk og  

 miljømæssigt højt niveau i overensstemmelse med  

 eksisterende og ny miljøviden, samt udbrede kendskabet til  

 miljømærkeordningerne.
§ 35. Miljømærkenævnet  

 består af en formand og op til 11 andre medlemmer.
Formanden og  

 medlemmerne udpeges af miljø- og energiministeren, der ligeledes  

 udpeger suppleanter for samtlige medlemmer.
Næstformanden udpeges af  

 nævnet blandt nævnets medlemmer.
Nævnet søges  

 sammensat således, at det har et alsidigt kendskab til erhvervsforhold,  

 teknologi, miljø, arbejdsmiljø og forbrugeroplysning.
Det  

 tilstræbes, at såvel handel og industri som miljø- og  

 forbrugerinteresser er ligeligt repræsenteret i nævnet.  

 Følgende organisationer og myndigheder indstiller således:
1)	Dansk Industri indstiller 1 medlem og 1 suppleant, 2)	Det Danske Handelskammer indstiller 1 medlem og 1 suppleant, 3)	Dansk Handel & Service indstiller 1 medlem og 1 suppleant, 4)	Danmarks Naturfredningsforening indstiller 1 medlem og 1  

 suppleant, 5)	Forbrugerrådet indstiller 1 medlem og 1 suppleant, 6)	WWF Verdensnaturfonden indstiller 1 medlem og 1 suppleant, 7)	Landsorganisationen i Danmark indstiller 1 medlem og 1  

 suppleant, 8)	Erhvervsministeriet indstiller 1 medlem og 1 suppleant og 9)	Miljø- og Energiministeriet indstiller 1 medlem og 1  

 suppleant.
 Stk. 2. Herudover kan miljø- og energiministeren  

 udpege op til 2 andre medlemmer samt suppleanter herfor.
 Stk. 3. Arbejdsministeriet deltager med en  

 repræsentant uden stemmeret i nævnets møder.
 Stk. 4. Formanden skal være uafhængig af  

 myndigheder og brancheorganisationer.
Stk. 5. Nævnets medlemmer udpeges for en  

 2-årig periode.
Genudpegning kan finde sted.
§ 36. Miljømærkenævnets opgave  

 er at 1)	fastlægge nævnets mandat for forhandling af kriterier og  

 retningslinier for det nordiske miljømærke, 2)	forhandle om det nordiske miljømærke efter  

 nævnets mandat på Danmarks vegne ved formanden eller en suppleant  

 herfor, 3)	vurdere kriteriesæt og rådgive Miljøstyrelsen om  

 forhandlingsmandat for det europæiske miljømærke, 4)	fremme koordinationen mellem det europæiske og det nordiske  

 miljømærke, 5)	afgive indstilling til Nordisk Miljømærkenævn om  

 udpegning af medlemmer til de nordiske ekspertgrupper inden for det nordiske  

 miljømærkesamarbejde, 6)	træffe afgørelse om principielle spørgsmål  

 vedrørende administration af miljømærkeordningerne f.eks.  

 prioritering af produktgrupper, informationspolitik, kontrolstrategi  

 m.v., 7)	behandle og træffe endelig afgørelse i klager over  

 miljømærkesekretariatets afgørelser, 8)	behandle og afgive indstilling til koordinationsudvalget  

 vedrørende udkast til en årlig handlingsplan for  

 miljømærkearbejdet, og 9)	afgive årsberetning for miljømærkearbejdet til  

 miljø- og energiministeren.
§ 37. Miljø- og energiministeren  

 indgår aftale med en privat organisation, der etablerer og driver et  

 miljømærkesekretariat.
Miljømærkesekretariatet har  

 til opgave at 1)	fungere som sekretariat for Miljømærkenævnet og  

 gennemføre nævnets beslutninger, dog ikke i sager efter § 36,  

 nr. 7, hvor Miljøstyrelsen fungerer som sekretariat, 2)	fungere som sekretariat for koordinationsudvalget og  

 gennemføre koordinationsudvalgets beslutninger, 3)	bistå Miljømærkenævnet ved forhandling og  

 vedtagelse af kriteriesæt for det nordiske miljømærke, 4)	forestå arbejdet med udvikling og revision af  

 kriteriesæt for produktgrupper i nordisk regi, 5)	bistå Miljøstyrelsen ved udarbejdelse af arbejdsplaner  

 for Det europæiske Miljømærkenævn og ved  

 arbejdsplanernes udmøntning, 6)	bistå Miljøstyrelsen ved udarbejdelse af forslag til  

 nye eller reviderede kriteriesæt for produktgrupper indenfor det  

 europæiske miljømærke, 7)	foranstalte høring af interessenter og uafhængige  

 eksperter som led i kriterieudviklingen, 8)	forestå den daglige drift med behandling af ansøgninger  

 om det europæiske og det nordiske miljømærke, registrering  

 af importører af produkter tildelt det nordiske  

 miljømærke, opkrævning af gebyrer m.v., 9)	kontrollere licens- eller registreringshavers opfyldelse af de  

 gældende kriterier, herunder inddragelse af licens eller registrering  

 til anvendelse af det europæiske og det nordiske  

 miljømærke, 10)	overvåge og reagere overfor ulovlig anvendelse af det  

 europæiske og det nordiske miljømærke, 11)	bistå Miljøstyrelsen i forbindelse med  

 markedsføring af det europæiske og det nordiske  

 miljømærke, informationskampagner og andre  

 informationsaktiviteter, 12)	udarbejde udkast til en årlig handlingsplan og  

 årsberetning for miljømærkearbejdet i  

 Miljømærkenævnet og Miljømærkesekretariatet,  

 og 13)	udarbejde udkast til budgetter og ændringer heri samt udkast  

 til årsregnskab for Miljømærkenævnet og  

 Miljømærkesekretariatet.
 § 38. Miljømærkesekretariatet udpeges  

 af miljø- og energiministeren som et af de ansvarlige organer i  

 henhold til artikel 14 i Europa-Parlamentets og Rådets forordning (EF)  

 nr. 1980/2000 om en revideret ordning for tildeling af et  

 EF-miljømærke.
 Stk. 2. Miljømærkesekretariatet er ansvarlig  

 for udførelsen af opgaver i forbindelse med tildeling af det  

 europæiske miljømærke og kontrol med overholdelse af  

 Europa-Parlamentets og Rådets forordning (EF) nr. 1980/2000.
 § 39. Miljø- og energiministeren  

 nedsætter et koordinationsudvalg bestående af formanden for  

 Miljømærkenævnet, en repræsentant for  

 Miljømærkesekretariatet og en repræsentant for  

 Miljøstyrelsen.
 Stk. 2. Koordinationsudvalget har til formål at  

 sikre samspillet og sammenhængen mellem  

 Miljømærkenævnets overordnede beslutninger og  

 Miljømærkesekretariatets gennemførelse heraf.
Stk. 3. Koordinationsudvalget har til opgave at 1)	godkende budgetter og ændringer heri samt årsregnskab  

 for Miljømærkenævnet og  

 Miljømærkesekretariatet, 2)	godkende den årlige handlingsplan for  

 Miljømærkenævnet og  

 Miljømærkesekretariatet, 3)	godkende gennemførelsen af informationskampagner, og 4)	godkende ansættelse af personale i  

 Miljømærkesekretariatet.
 Stk. 4. Koordinationsudvalgets afgørelser  

 træffes med almindeligt stemmeflertal.
 Stk. 5. Koordinationsudvalget udarbejder selv sin  

 forretningsorden, som godkendes af miljø- og energiministeren.
 § 40. Miljøstyrelsen indgår  

 årligt aftale med Miljømærkesekretariatet om den  

 økonomiske ramme for det pågældende finansår.
 Stk. 2. Det af koordinationsudvalget godkendte budget  

 skal ligge inden for den ramme, som er fastsat efter stk. 1.
 Stk. 3. Miljø- og Energiministeriet  

 fastsætter krav til regnskabsaflæggelsen, herunder tidsfristen  

 herfor.
 § 41. Forvaltningsloven finder anvendelse på  

 sager, hvor der efter denne bekendtgørelse er eller vil blive truffet  

 afgørelse af Miljømærkesekretariatet.
 § 42. Når der er truffet afgørelse om  

 tildeling eller registrering af mærket, er licens- eller  

 registreringshavers navn, det licensierede produkt samt licens- eller  

 registreringsnummeret offentligt tilgængeligt.
 Stk. 2. Såfremt der træffes afgørelse  

 om inddragelse af licensen eller registreringen til at anvende mærket,  

 kan Miljømærkesekretariatet offentliggøre dette samt de i  

 stk. 1. nævnte oplysninger.
Kapitel 10 Klageadgang § 43. Miljømærkesekretariatets  

 afgørelser efter denne bekendtgørelse kan indbringes for  

 Miljømærkenævnet af afgørelsens adressat.
Stk. 2. Klage indgives skriftligt til  

 Miljømærkesekretariatet inden 4 uger fra meddelelsen af  

 afgørelsen.
Miljømærkesekretariatet sender umiddelbart  

 efter klagefristens udløb klagen til  

 Miljømærkenævnet ledsaget af den påklagede  

 afgørelse og det materiale, der er indgået i sagens  

 bedømmelse.
 § 44. Afgørelser truffet af  

 Miljømærkenævnet kan ikke indbringes for anden  

 administrativ myndighed.
Kapitel 11 Kontrol, inddragelse og straf § 45. Inden licens tildeles, kan  

 Miljømærkesekretariatet foretage kontrolbesøg hos  

 ansøgeren eller producenten i disses forretningslokaler.
Kontrollen  

 omfatter lagerbeholdningen, produktionen, regnskabsmateriale,  

 vareprøver, analyseudstyr og indkøbsfortegnelser.
Stk. 2. Licenshaveren skal selv kontrollere ved et  

 kvalitetsprogram, at det miljømærkede produkt samt  

 produktionsprocessen opfylder kravene i kriteriesættet.
Licenshaver  

 skal føre journal over resultater af foretagne tests og målinger  

 til brug for dokumentation for overholdelse af kriteriesættene.  

 Journalen skal bevares under licensens gyldighedsperiode.  

 Miljømærkesekretariatet har adgang til journalen.
Stk. 3. Miljømærkesekretariatet foretager  

 efterfølgende tilsyn med, at de gældende kriteriesæt  

 overholdes.
Tilsynet kan udføres i forretningslokaler hos producenter,  

 underleverandører, importører, grossister samt detailhandlen  

 fra de berørte parter.
Tilsynet omfatter lagerbeholdningen,  

 produktionen, regnskabsmateriale, vareprøver, analyseudstyr og  

 indkøbsfortegnelser.
 Stk. 4. Konstateres der fejl i forbindelse med kontrol  

 eller tilsyn, kan Miljømærkesekretariatet pålægge  

 licenshaveren at gennemføre ændringer i sin  

 kvalitetsstyring.
 § 46. Miljømærkesekretariatet kan  

 inddrage licensen eller registreringen til at anvende det europæiske og  

 det nordiske miljømærke i tilfælde, hvor licenshaver,  

 registreringshaver eller produktet ikke opfylder kravene i det gældende  

 kriteriesæt eller betingelserne for anvendelsen af  

 miljømærket.
Stk. 2. Ved inddragelse af licensen eller registreringen  

 bortfalder licens- eller registreringshavers ret til at anvende  

 miljømærket.
Ved inddragelse af licensen tildelt i et af de  

 øvrige nordiske lande, inddrages den dertil hørende  

 registrering i Danmark.
Før der træffes beslutning om  

 inddragelse af det europæiske eller det nordiske  

 miljømærke, skal licens- eller registreringshaver høres  

 og gives en tidsfrist til at afgive udtalelse herom.
 Stk. 3. Er den konstaterede tilsidesættelse af  

 kravene for produktet i kriteriesættet ikke af væsentlig  

 karakter, kan Miljømærkesekretariatet inddrage licensen eller  

 registreringen midlertidigt og angive en tidsfrist indenfor hvilken, licens-  

 eller registreringshaver kan berigtige eller korrigere forholdene.
 Stk. 4. Miljømærkesekretariatet kan  

 pålægge licens- eller registreringshaver øvrige mindre  

 bebyrdende korrigerende foranstaltninger til overholdelse af  

 kriteriesættet f.eks. offentliggørelse af korrekte udsagn,  

 såfremt det skønnes mere effektivt.
 § 47. I særlige tilfælde, hvor der  

 fremkommer væsentlig ny viden om påvirkninger af miljøet  

 eller sundheden, kan Nordisk Miljømærkenævn ændre  

 eller ophæve et kriteriesæt inden gyldighedsperiodens  

 udløb med den virkning, at samtlige licenser og registreringer  

 inddrages for den pågældende produktgruppe.
 Stk. 2. Licens- eller registreringshaver skal ved  

 ændring efter stk. 1 ansøge på ny for at opretholde ret  

 til anvendelse af mærket.
§ 48. Medmindre højere straf er forskyldt  

 efter den øvrige lovgivning, straffes med bøde den,  

 der 1)	afgiver urigtige eller vildledende oplysninger eller undlader at  

 afgive oplysninger af betydning for afgørelse om ret til at anvende et  

 miljømærke, jf. § 9, 2)	afgiver urigtige eller vildledende oplysninger eller undlader at  

 give oplysninger af betydning for afgørelse om ret til at anvende  

 miljømærket, jf. artikel 7 i Europa-Parlamentets og Rådets  

 forordning (EF) nr. 1980/2000, 3)	anvender miljømærket, selvom produktet ikke er  

 registeret i Danmark, eller selvom der ikke er udstedt licens på  

 produktet i Danmark, jf. § 16, 4)	undlader at meddele oplysning om ændringer efter § 17, stk. 1,  

 § 19, stk. 2, eller § 20, stk. 2, 5)	henviser til miljømærket, selvom der ikke er udstedt  

 licens på produktet i Danmark, eller selvom produktet ikke er  

 registeret i Danmark, jf. § 21, stk.1, 6)	henviser til det nordiske miljømærke, når  

 licensen eller registreringen er udløbet, ophørt eller  

 inddraget, foretager ukorrekt eller vildledende anvendelse eller  

 markedsføring, anvender eller markedsfører et mærke eller  

 logo, der kan føre til forveksling med det nordiske  

 miljømærke, jf. § 21, stk. 2-4, 7)	undlader at placere eller udforme varemærket »Svanen« korrekt jf. §  

 22, 8)	mærker et produkt, mærket med »Svanen«, med et andet  

 miljømærke, der ikke overholder kravene i § 23, 9)	undlader at efterkomme forbud eller påbud efter  

 bekendtgørelsen, herunder påbud om at berigtige et ulovligt  

 forhold, 10)	anvender eller henviser til EF-miljømærket i reklamer,  

 inden mærket er tildelt, jf. artikel 9, stk. 2, i Europa Parlamentets  

 og Rådets forordning (EF) nr. 1980/2000, 11)	gør brug af falsk eller vildledende reklame, eller  

 gør brug af mærke eller logo, der kan føre til  

 forveksling med EF-miljømærket, jf. artikel 9, stk. 2, i Europa  

 Parlamentets og Rådets forordning (EF) nr. 1980/2000, 12)	undlader at overholde reglerne om udformning af  

 EF-miljømærket i bilag III i Europa Parlamentets og Rådets  

 forordning (EF) nr. 1980/2000 eller undlader at følge de fastsatte  

 specifikationer for præsentation af miljøoplysninger, jf.  

 artikel 8, i Europa Parlamentets og Rådets forordning (EF) nr.  

 1980/2000, eller 13)	undlader at anbringe EF-miljømærket og et nationalt  

 mærke i overensstemmelse med artikel 11 i Europa-Parlamentets og  

 Rådets forordning (EF) nr. 1980/2000.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 12 Ikrafttræden § 49. Bekendtgørelsen træder i kraft  

 den 1. august 2001, dog træder § 30, stk. 1, først i kraft den  

 1. januar 2002.
 Stk. 2. § 6 stk. 2, finder dog anvendelse på  

 ansøgningsgebyr vedrørende ansøgninger indgivet efter  

 den 12. december 20007) .
 Stk. 3. § 7 finder dog anvendelse på  

 anvendelsesgebyret for 2000.
 Stk. 4. § 28, stk. 4, finder dog anvendelse på  

 beregningen af anvendelsesgebyrer for 2000.
 Stk. 5. Verserende klagesager om  

 miljømærker, som var indgivet for miljømarkenævnet  

 inden denne bekendtgørelses ikrafttræden færdigbehandles  

 efter hidtil gældende regler.
 Stk. 6. Den 1. august 2001 ophæves  

 bekendtgørelse nr. 35 af 19. januar 1998 om det europæiske og  

 det nordiske miljømærke med undtagelse af § 30, stk. 1, der  

 ophæves den 1. januar 2002.
Miljø- og Energiministeriet, den 26. juni  

 2001 Svend Auken /Helge Andreasen Bilag 1 EUROPA-PARLAMENTETS OG RÅDETS FORORDNING (EF) Nr.  

 1980/2000 af 17. juli 2000 om en revideret ordning for tildeling af et  

 EF-miljømærke EUROPA-PARLAMENTET OG RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske  

 fællesskab, særlig artikel 175, stk. 1, under henvisning til forslag fra Kommissionen (1), under henvisning til udtalelse fra Det Økonomiske og Sociale Udvalg  

 (2 ), efter høring af Regionsudvalget, i overensstemmelse med fremgangsmåden i traktatens artikel 251  

 (3 ), og ud fra følgende betragtninger:
 1)	Formålet med Rådets forordning (EØF) nr. 880/92  

 af 23.marts 1992 om en EF-ordning for tildeling af et miljømærke  

 (4) var at oprette en frivillig EF-ordning for tildeling af et  

 miljømærke for at fremme produkter med færre  

 miljøpåvirkninger i hele deres livscyklus og give forbrugerne  

 nøjagtige, ikke-vildledende og videnskabeligt baserede oplysninger om  

 produkters miljøpåvirkninger.
 2)	Ifølge artikel 18 i forordning (EØF) nr. 880/92 skal  

 Kommissionen senest fem år efter forordningens ikrafttræden  

 gennemgå ordningen på baggrund af erfaringerne med anvendelsen af  

 den og i givet fald foreslå passende ændringer til  

 forordningen.
 3)	Erfaringerne fra forordningens anvendelse har vist, at der er behov  

 for at gøre ordningen mere effektiv, forbedre planlægningen og  

 forenkle anvendelsen.
4)	De grundlæggende mål for en frivillig og selektiv  

 EF-miljømærkeordning er stadig gyldige.
En sådan ordning  

 bør navnlig vejlede forbrugerne om produkter, der giver mulighed for  

 at mindske indvirkningen på miljøet i løbet af hele deres  

 livscyklus, samt give oplysninger om de mærkede produkters  

 miljømæssige egenskaber.
 5)	Af hensyn til den brede offentligheds accept af  

 EF-miljømærkeordningen er det væsentligt, at  

 ikke-statslige organisationer på miljøområdet og  

 forbrugerorganisationer spiller en vigtig rolle i udviklingen og opstillingen  

 af kriterier for EF-miljømærker og inddrages aktivt i dette  

 arbejde.
 6)	Det er nødvendigt at forklare forbrugerne, at  

 miljømærket repræsenterer de produkter, der giver mulighed  

 for at mindske visse negative miljøpåvirkninger sammenlignet med  

 andre produkter i samme produktgruppe, uden at det berører de  

 bestemmelser, der gælder for produkter på fællesskabsplan  

 eller nationalt plan.
7)	Ordningens anvendelsesområde bør omfatte produkter og  

 miljøfaktorer, som er af interesse for så vidt angår  

 både det indre marked og miljøet.
I denne forordning bør  

 produkter også omfatte tjenesteydelser.
 8)	Procedurer og metoder for opstilling af  

 miljømærkekriterier bør ajourføres i lyset af den  

 videnskabelige og tekniske udvikling og den indhøstede erfaring  

 på dette område for at sikre overensstemmelse med relevante  

 internationalt anerkendte standarder, der udvikles på dette  

 område.
 9)	Principperne for opstilling af selektivitetsniveauet for  

 miljømærket bør tydeliggøres for at fremme en  

 ensartet og effektiv gennemførelse af ordningen.
 10)	Miljømærket bør indeholde enkle, præcise,  

 ikke-vildledende og videnskabeligt baserede oplysninger om væsentlige  

 miljøforhold, der tages i betragtning i forbindelse med tildeling af  

 mærket, således at forbrugerne kan træffe deres valg  

 på et velinformeret grundlag.
 11)	På de forskellige trin i tildelingen af et  

 miljømærke skal der gøres en indsats for at sikre en  

 effektiv anvendelse af ressourcerne og en høj grad af  

 miljøbeskyttelse.
 12)	Det er nødvendigt, at mærket påføres  

 flere oplysninger om grundene for tildelingen af mærket for at  

 hjælpe forbrugerne med at forstå betydningen heraf.
13)	Miljømærkeordningen bør på lang sigt  

 fortrinsvis være selvfinansierende.
De finansielle bidrag fra  

 medlemsstaterne bør ikke stige.
14)	Det er nødvendigt at overlade opgaven med at bidrage til  

 opstilling og gennemgang af miljømærkekriterierne samt kravene  

 til vurdering og verifikation til et passende organ, Den Europæiske  

 Unions Miljømærkenævn (EUMN), for at opnå en  

 effektiv og neutral gennemførelse af ordningen.
EUMN bør  

 sammensættes af de ansvarlige organer, som medlemsstaterne allerede har  

 udpeget i henhold til artikel 9 i forordning (EØF) nr. 880/92, og af  

 et Samrådsforum, hvor en afbalanceret deltagelse af alle relevante  

 interesserede parter er sikret.
 15)	Det er nødvendigt at sikre, at  

 EF-miljømærkeordningen er forenelig og koordineret med  

 fællesskabets miljøpolitiske prioriteringer og med andre  

 EF-mærknings- eller kvalitetscertificeringsordninger, som dem der er  

 oprettet ved Rådets direktiv 92/75/EØF af 22. september 1992 om  

 angivelse af husholdningsapparaters energi- og ressourceforbrug ved  

 hjælp af mærkning og standardiserede vareoplysninger  

 (1) og Rådets forordning (EØF) nr. 2092/91 af 24.  

 juni 1991 om økologisk produktionsmetode for landbrugsprodukter og om  

 angivelse heraf på landbrugsprodukter og levnedsmidler  

 (2).
 16)	Eksisterende samt nye miljømærkeordninger i  

 medlemsstaterne kan fortsat bestå, men der bør fastsættes  

 bestemmelser for at sikre samordning mellem  

 EF-miljømærkeordningen og andre miljømærkeordninger  

 i fællesskabet for at fremme den fælles målsætning om  

 et bæredygtigt forbrug.
 17)	Det er nødvendigt at sikre gennemsigtighed i ordningens  

 anvendelse og at sikre, at den er i overensstemmelse med relevante  

 internationale standarder, så fabrikanter og eksportører fra  

 lande uden for fællesskabet lettere kan få adgang til og deltage  

 i ordningen.
 18)	De nødvendige foranstaltninger til gennemførelse af  

 denne forordning bør vedtages i overensstemmelse med Rådets  

 afgørelse 1999/468/EF af 28. juni 1999 om fastsættelse af de  

 nærmere vilkår for udøvelsen af de  

 gennemførelsesbeføjelser, der tillægges Kommissionen  

 (3).
19)	Af ovennævnte grunde bør forordning (EØF) nr.  

 880/92 erstattes af denne forordning, således at de nødvendige  

 reviderede bestemmelser kan indføres på den mest effektive  

 måde, samtidig med at der fastsættes passende  

 overgangsbestemmelser for at sikre kontinuiteten og en smidig overgang mellem  

 de to forordninger (1) EFT C 114 af 12.4.1997, s. 9, og EFT C 64 af 6.3.1999, s. 14.
 (2) EFT C 296 af 29.9.1997, s. 77.
 (3) Europa-Parlamentets udtalelse af 13.5.1998 (EFT C 167 af  

 1.6.1998, s. 118), bekræftet den 6.5.1999, Rådets fælles  

 holdning af 11.11.1999 (EFT C 25 af 28.1.2000) og Europa-Parlamentets  

 afgørelse af 15.3.2000 (endnu ikke offentliggjort i EFT). Rådets  

 afgørelse af 29.6.2000.
 (4) EFT L 99 af 11.4.1992, s. 1.
 (1) EFT L 297 af 13.10.1992, s. 16.
 (2) EFT L 198 af 22.7.1991, s. 1. forordningen er senest  

 ændret ved forordning (EF) nr. 1804/1999 (EFT L 222 af 24.8.1999, s.  

 1).
 (3) EFT L 184 af 17.7.1999, s. 23.
 UDSTEDT FØLGENDE FORORDNING:
Artikel 1 Formål og principper 1.  Formålet med ordningen for tildeling af et  

 EF-miljømærke (i det følgende benævnt »ordningen«)  

 er at fremme produkter, der vil kunne mindske negative  

 miljøpåvirkninger sammenlignet med andre produkter i samme  

 produktgruppe, og derved bidrage til en effektiv ressourceanvendelse og et  

 højt miljøbeskyttelsesniveau.
Dette formål skal  

 forfølges ved at give forbrugerne vejledning og nøjagtige,  

 ikke-vildledende og videnskabeligt baserede oplysninger om sådanne  

 produkter.
 I denne forordning:
-	omfatter ordet »produkt« alle varer og tjenesteydelser -	omfatter ordet »forbrugere« professionelle købere.
 2.  Miljøpåvirkningerne fastlægges på grundlag af en  

 undersøgelse af produkternes interaktioner med miljøet,  

 herunder anvendelsen af energi og naturressourcer i produktets  

 livscyklus.
 3.  Deltagelse i ordningen berører ikke miljøkrav og andre  

 forskrifter i fællesskabsretten eller national lovgivning, der  

 gælder for de forskellige stadier af varernes og, hvor det er relevant,  

 tjenesteydelsernes livsforløb.
 4.  Gennemførelsen af ordningen skal være i overensstemmelse med  

 traktaternes bestemmelser, herunder forsigtigheds-princippet, og med de  

 retsakter, der er vedtaget i henhold hertil, samt med Fællesskabets  

 miljøpolitik som beskrevet i Fællesskabets program for politik  

 og handling i forbindelse med miljøet og bæredygtig udvikling  

 (femte handlingsprogram), indført ved resolution af 1. februar 1993  

 (4), og skal koordineres med andre mærknings- og  

 kvalitetscertificeringssystemer og -ordninger som især  

 EF-energimærkningsordningen, indført ved Rådets direktiv  

 92/75/EØF, og ordningen for økologisk landbrug, indført  

 ved Rådets forordning (EF) nr. 2092/91.
 (4) EFT C 138 af 17.5.1993, s. 1.
Artikel 2 Anvendelsesområde 1.  EF-miljømærket kan tildeles produkter, der  

 markedsføres i Fællesskabet og overholder de væsentlige  

 miljøkrav i artikel 3 og miljømærkekriterierne i artikel  

 4. Miljømærkekriterierne fastlægges efter  

 produktgrupper.
 Ved en produktgruppe forstås varer eller tjenesteydelser, der tjener  

 samme formål og kan sidestilles, hvad angår anvendelse og  

 forbrugernes opfattelse.
 2.  For at indgå i denne ordning skal en produktgruppe opfylde  

 følgende betingelser:
a)	den skal repræsentere et betydeligt salgs- og handelsvolumen i  

 det indre marked b)	den skal på et eller flere stadier i produktets  

 livsforløb indebære betydelige miljøpåvirkninger  

 på globalt eller regionalt niveau og/eller af generel art c)	den skal indeholde et betydeligt potentiale for at udvirke  

 miljøforbedringer gennem forbrugernes valg samt et incitament for  

 fabrikanterne eller tjenesteleverandørerne til at søge  

 konkurrencefordele ved at markedsføre produkter, der opfylder kravene  

 for miljømærket, og d)	en betydelig del af det samlede salgsvolumen skal sælges til  

 slutforbrug eller -anvendelse.
 3.  En produktgruppe kan underopdeles i undergrupper med tilsvarende  

 tilpasning af miljømærkekriterierne, hvis produkternes  

 funktionelle egenskaber kræver det, samt hvis miljømærkets  

 muligheder for at skabe miljøforbedringer derved optimeres.
 Miljømærkekriterierne for de forskellige undergrupper af en  

 given produktgruppe, der er omfattet af samme kriteriedokument, som er  

 offentliggjort i henhold til artikel 6, stk. 5, skal være anvendelige  

 fra samme tidspunkt.
 4.  Miljømærket må ikke tildeles stoffer eller  

 præparater, der er klassificeret som meget giftige, giftige,  

 miljøfarlige, kræftfremkaldende, reproduktionstoksiske eller  

 mutagene i overensstemmelse med Rådets direktiv 67/548/EØF  

 (1) eller Europa-Parlamentets og Rådets direktiv  

 1999/45/EF(2 ), eller varer, der er fremstillet ved processer, som  

 kan forårsage betydelig skade på mennesket og/eller  

 miljøet, eller som i almindelig brug kan skade forbrugeren.
 5.  Denne forordning gælder ikke for levnedsmidler, drikkevarer og  

 lægemidler eller for medicinsk udstyr som defineret i Rådets  

 direktiv 93/42/EØF (3), der udelukkende er beregnet  

 på professionel anvendelse, eller som skal ordineres eller kontrolleres  

 af medicinsk personale.
 (1) EFT L 196  

 af 16.8.1967, s. 1, specialudgave 1967, s. 211. Direktivet er senest  

 ændret ved Europa-Parlamentets og Rådets direktiv 1999/33/EF (EFT  

 L 199 af 30.7.1999, s. 57).
 (2) EFT L 200 af  

 30.7.1999, s. 1.
 (3) EFT L 169 af  

 12.7.1993, s. 1. Direktivet er senest ændret ved Europa-Parlamentets og  

 Rådets direktiv 98/79/EF (EFT L 331 af7.12.1998, s. 1).
Artikel 3 Miljøkrav 1.  Miljømærket kan tildeles et produkt, der besidder  

 egenskaber, der giver det mulighed for i væsentlig grad at bidrage til  

 forbedringer i forbindelse med vigtige miljøforhold som er knyttet til  

 de formål og principper, der er angivet i artikel 1. Disse  

 miljøforhold fastlægges på grundlag af det vejledende  

 vurderingsskema i bilag I og skal opfylde de metodemæssige krav i bilag  

 II.
 2.  Følgende bestemmelser finder anvendelse:
a)	Når de komparative forbedringer vurderes, tages der hensyn til  

 de positive nettovirkninger for miljøet og de  

 miljømæssige fordele og ulemper, herunder sundheds- og  

 sikkerhedsaspekter, i tilknytning til tilpasningerne igennem de forskellige  

 stadier af livsforløbet for de produkter, der vurderes.
Ved  

 vurderingen tages der også hensyn til eventuelle miljøfordele  

 ved at anvende de pågældende produkter.
 b)	De vigtigste miljøforhold fastlægges ved at  

 identificere de kategorier af miljøpåvirkninger, hvor det  

 undersøgte produkt yder det største bidrag fra et  

 livscyklusperspektiv, og blandt disse forhold dem, hvor der er et betydeligt  

 potentiale for forbedringer.
 c)	Præproduktionsfasen for varernes livscyklus omfatter udvinding  

 eller produktion og forarbejdning af råmaterialer og energiproduktion.  

 Disse aspekter skal, så vidt det er teknisk muligt, tages i  

 betragtning.
Artikel 4 Miljømærkekriterier og vurderings- og  

 verifikationskrav 1.  Der fastsættes specifikke miljømærkekriterier for hver  

 produktgruppe.
Disse kriterier fastlægger de krav for hvert af de i  

 artikel 3 nævnte miljøforhold, som et produkt skal opfylde for  

 at få tildelt miljømærket, herunder krav for så vidt  

 angår produktets egnethed i forbindelse med opfyldelsen af forbrugernes  

 behov.
 2.  Kriterierne skal så vidt muligt sikre, at produkterne  

 udvælges efter følgende principper:
a)	i kriteriernes gyldighedsperiode skal produktets udsigter til  

 markedsindtrængning i Fællesskabet være tilstrækkelig  

 store til at udvirke miljøforbedringer gennem forbrugernes valg b)	kriteriernes selektivitet skal fastlægges under hensyntagen  

 til den tekniske og økonomiske gennemførlighed af de  

 tilpasninger, der er nødvendige for at opfylde det inden for et  

 rimeligt tidsrum c)	kriteriernes selektivitet skal fastlægges med henblik på  

 at opnå den maksimale mulighed for miljøforbedringer.
 3.  Kravene ved vurdering af specifikke produkters overensstemmelse med  

 miljømærkekriterierne og ved verifikation af betingelserne for  

 miljømærkets anvendelse, som anført i artikel 9, stk. 1,  

 opstilles sammen med miljømærkekriterierne efter  

 produktgrupper.
 4.  Gyldighedsperioden for kriterierne samt kravene til vurdering og  

 verifikation fastlægges inden for hvert sæt  

 miljømærkekriterier for hver enkelt produktgruppe.
 En gennemgang af miljømærkekriterierne samt af de krav til  

 vurdering og verifikation, der er knyttet til kriterierne, skal finde sted i  

 god tid inden udløbet af gyldighedsperioden for de kriterier, der er  

 specificeret for hver produktgruppe, og skal resultere i et forslag til  

 forlængelse, tilbagetrækning eller revision.
Artikel 5 Arbejdsplan I overensstemmelse med formålene og principperne i artikel 1 udarbejder  

 Kommissionen inden et år efter denne forordnings ikrafttræden en  

 arbejdsplan for EF-miljømærket efter forudgående  

 høring af Den Europæiske Unions  

 Miljømærkenævn, i det følgende benævnt EUMN,  

 som er omhandlet i artikel 13, og efter proceduren i artikel 17.  

 Arbejdsplanen skal omfatte en strategi for udvikling af ordningen, der for de  

 efterfølgende tre år skal fastsætte:
-	mål for den miljøforbedring og  

 markedsindtrængning, der søges opnået med ordningen -	en ikke-udtømmende liste over produktgrupper, der skal  

 prioriteres i forbindelse med fællesskabets indsats -	planer for koordination og samarbejde mellem ordningen og andre  

 miljømærkningsordninger i medlemsstaterne.
 Arbejdsplanen skal især tage hensyn til udarbejdelse af fælles  

 aktioner til fremme af de produkter, der er forsynet med  

 miljømærket, og til indførelse af en ordning for  

 udveksling af oplysninger om eksisterende og kommende produktgrupper på  

 nationalt plan og på EU-plan.
 Arbejdsplanen skal ligeledes indeholde foranstaltninger til  

 gennemførelse af strategien, herunder den planlagte finansiering af  

 ordningen.
 Den skal endvidere angive, hvilke tjenesteydelser ordningen ikke gælder  

 for, under hensyntagen til Europa-Parlamentets og Rådets forordning om  

 organisationers frivillige deltagelse i en fællesskabsordning for  

 miljøstyring og miljørevision (EMAS).
Arbejdsplanen tages regelmæssigt op til revision.
Den første  

 revision skal omfatte en rapport om, hvorledes planerne for koordination og  

 samarbejde mellem fællesskabsordningen og de nationale ordninger for  

 miljømærkning er blevet gennemført.
Artikel 6 Procedurer for fastsættelse af  

 miljømærkekriterier 1.  Betingelserne for tildeling af miljømærket fastlægges  

 for hver produktgruppe.
 De specifikke miljøkriterier for hver produktgruppe og deres  

 respektive gyldighedsperioder fastsættes efter proceduren i artikel 17  

 efter høring af EUMN.
2.  Kommissionen indleder proceduren på eget initiativ eller efter  

 anmodning fra EUMN.
Den giver EUMN mandat til at udvikle og  

 regelmæssigt gennemgå miljømærkekriterierne samt de  

 krav til vurdering og verifikation, der er knyttet til disse kriterier, der  

 gælder for de produktgrupper, der falder ind under denne forordnings  

 anvendelsesområde.
Mandatet skal indeholde en tidsfrist for  

 afslutningen af dette arbejde.
Kommissionen skal ved udformningen af dette mandat tage passende hensyn  

 til -	den arbejdsplan, der er fastsat i artikel 5 -	de metodemæssige krav i bilag II.
 3.  På grundlag af mandatet udarbejder EUMN udkast til  

 miljømærkekriterierne for hver produktgruppe og kravene til  

 vurdering og verifikation, der er knyttet til disse kriterier, som angivet i  

 artikel 4 og bilag IV, under hensyntagen til resultaterne af feasibility- og  

 markedsundersøgelser, livscyklusbetragtninger og den i bilag II  

 omhandlede forbedringsanalyse.
 4.  Kommissionen underrettes om de udkast til kriterier, der er nævnt i  

 stk. 3, og træffer afgørelse:
-	om mandatet er opfyldt, og om udkastene til kriterier kan  

 forelægges forskriftsudvalget i overensstemmelse med artikel 17,  

 eller -	om mandatet ikke er opfyldt; i så fald fortsætter EUMN  

 sit arbejde med udkastene til kriterier.
 5.  Kommissionen offentliggør miljømærkekriterierne og  

 ajourføringerne heraf i De Europæiske fællesskabers  

 Tidende, (L-udgaven).
Artikel 7 Tildeling af miljømærket 1.  Ansøgninger om miljømærket kan indgives af  

 fabrikanter, importører, tjenesteleverandører, handlende og  

 detailhandlere.
Handlende og detailhandlere må kun indgive  

 ansøgninger for produkter, der markedsføres under deres eget  

 varemærke.
2.  Ansøgningen kan vedrøre et produkt, der markedsføres  

 under et eller flere varemærker.
Der kræves ikke en ny  

 ansøgning for ændringer i et produkts egenskaber, der ikke  

 påvirker opfyldelsen af kriterierne.
De ansvarlige organer skal dog  

 underrettes om væsentlige ændringer.
 3.  Ansøgningen skal indgives til et ansvarligt organ i  

 overensstemmelse med følgende:
a)	hvis et produkt har sin oprindelse i en enkelt medlemsstat, skal  

 ansøgningen indgives til det ansvarlige organ i denne medlemsstat b)	hvis et produkt har sin oprindelse i samme form i flere  

 medlemsstater, kan ansøgningen indgives til et ansvarligt organ i en  

 af disse medlemsstater.
I sådanne tilfælde skal det  

 pågældende ansvarlige organ ved vurderingen af ansøgningen  

 høre de ansvarlige organer i disse andre medlemsstater c)	hvis et produkt har sin oprindelse uden for fællesskabet, kan  

 ansøgningen indgives til et ansvarligt organ i en hvilken som helst af  

 de medlemsstater, hvor produktet markedsføres eller vil blive  

 markedsført.
 4.  Afgørelsen om tildeling af mærket træffes af det  

 ansvarlige organ, der modtager ansøgningen, efter at det:
a)	har undersøgt, om produktet opfylder de kriterier, der er  

 offentliggjort i henhold til artikel 6, stk. 5 b)	har undersøgt, om ansøgningen er i overensstemmelse  

 med kravene til vurdering og verifikation, og c)	om nødvendigt har hørt de ansvarlige organer i henhold  

 til stk. 3.
 5.  Hvis miljømærkekriterierne kræver, at  

 produktionsanlæg opfylder visse krav, skal disse opfyldes i alle  

 anlæg, hvor produktet fremstilles.
6.  De ansvarlige organer skal anerkende de tests og verifikationer, som er  

 foretaget af organer, der er akkrediteret efter standarderne EN 45000-serien  

 eller tilsvarende internationale standarder.
De ansvarlige organer  

 samarbejder for at sikre en effektiv og ensartet gennemførelse af  

 vurderings- og verifikationsprocedurerne.
Artikel 8 Miljømærket Miljømærkets form skal være i overensstemmelse med bilag  

 III.
Specifikationerne for de miljøoplysninger, der er relevante for  

 hver produktgruppe, samt specifikationerne for præsentationen af disse  

 oplysninger på miljømærket indgår i de kriterier,  

 der er fastsat i henhold til artikel 6. Oplysningerne skal i begge  

 tilfælde være klare og forståelige.
Kommissionen skal inden den 24. september 2005 høre de nationale  

 forbrugersammenslutninger, der er repræsenteret i det forbrugerudvalg,  

 der blev nedsat ved Kommissionens afgørelse 95/260/EF (1),  

 for at vurdere, hvor effektivt miljømærket og de supplerende  

 oplysninger opfylder forbrugernes informationsbehov.
På grundlag af  

 denne vurdering indfører Kommissionen eventuelle hensigtsmæssige  

 ændringer med hensyn til de oplysninger, der skal anføres  

 på miljømærket, efter den i artikel 17 fastsatte  

 procedure.
 (1) EFT L 162  

 af 13.7.1995, s. 37.
Artikel 9 Anvendelsesbetingelser 1.  Det ansvarlige organ indgår en kontrakt med ansøgeren om et  

 miljømærke, der omfatter betingelserne for mærkets  

 anvendelse.
Disse betingelser skal ligeledes omfatte bestemmelser om  

 tilbagetrækning af tilladelsen til at anvende mærket.
Tilladelsen  

 genbehandles, og kontrakten revideres eller bringes til ophør efter  

 hver ændring af de miljømærkekriterier, der gælder  

 for et givet produkt.
Denne kontrakt anfører, at deltagelse i  

 ordningen ikke berører miljøkrav og andre forskrifter i  

 fællesskabsretten eller national lovgivning, der gælder for de  

 forskellige stadier af varernes og, hvor det er relevant, tjenesteydelsernes  

 livsforløb.
 For at gøre det lettere vedtages der en standardkontrakt efter  

 proceduren i artikel 17.
 2.  Miljømærket må ikke anvendes, og der må ikke  

 henvises til miljømærket i reklamer, inden mærket er  

 blevet tildelt, og fra dette tidspunkt kun i forbindelse med det specifikke  

 produkt, for hvilket det er tildelt.
 Falsk eller vildledende reklame eller brug af et mærke eller logo, der  

 kan føre til forveksling med det EF-miljømærke, der  

 indføres med denne forordning, er ikke tilladt.
Artikel 10 Fremme af miljømærket Medlemsstaterne og Kommissionen fremmer i samarbejde med medlemmerne af EUMN  

 anvendelsen af EF-miljømærket ved opmærksomhedsskabende  

 foranstaltninger og informationskampagner, der er henvendt til forbrugere,  

 producenter, handlende, detailhandlere og offentligheden generelt, og  

 støtter således videreudviklingen af ordningen.
 For at tilskynde til anvendelsen af miljømærkede produkter  

 bør Kommissionen og Fællesskabets øvrige institutioner  

 samt andre offentlige myndigheder på nationalt plan, under overholdelse  

 af fællesskabsretten, tjene som eksempel, når de specificerer  

 deres krav til produkter.
Artikel 11 Andre miljømærkeordninger i  

 medlemsstaterne Kommissionen og medlemsstaterne træffer foranstaltninger til at sikre  

 den nødvendige koordination mellem denne fællesskabsordning og  

 de nationale ordninger i medlemsstaterne, navnlig ved udvælgelsen af  

 produktgrupper samt ved udarbejdelsen og gennemgangen af kriterier på  

 fællesskabsplan og på nationalt plan.
Der etableres med henblik  

 herpå samarbejds- og koordinationsforanstaltninger efter proceduren i  

 artikel 17, herunder bl.a. dem, der påtænkes i den arbejdsplan,  

 der udarbejdes i henhold til artikel 5.
 Når et produkt både bærer EF-miljømærket og  

 det nationale mærke, anbringes de to mærker ved siden af hinanden  

 på det pågældende produkt.
 I den forbindelse kan allerede eksisterende samt nye  

 miljømærkeordninger i medlemsstaterne fortsat eksistere  

 parallelt med ordningen.
Artikel 12 Omkostninger og gebyrer Ved ansøgning om tildeling af et miljømærke  

 opkræves et gebyr i relation til omkostningerne ved behandling af  

 ansøgningen.
 Ansøgeren skal erlægge et årligt gebyr for brug af  

 miljømærket.
 Størrelsen af ansøgningsgebyret og det årlige gebyr  

 fastsættes i overensstemmelse med bilag V og efter proceduren i artikel  

 17.
Artikel 13 Den Europæiske Unions  

 Miljømærkenævn Kommissionen opretter Den Europæiske Unions  

 Miljømærkenævn (EUMN) bestående af de ansvarlige  

 organer, der er omhandlet i artikel 14, samt det Samrådsforum, der er  

 omhandlet i artikel 15. EUMN skal navnlig bidrage til fastsættelsen og  

 gennemgangen af miljømærkekriterier samt kravene til vurdering  

 og verifikation i overensstemmelse med artikel 6.
 Forretningsordenen for EUMN fastsættes af Kommissionen efter proceduren  

 i artikel 17 og under hensyntagen til de proceduremæssige principper i  

 bilag IV.
Artikel 14 Ansvarlige organer 1.  Hver medlemsstat sikrer, at det eller de organer (i det følgende  

 benævnt »ansvarligt organ« eller »ansvarlige organer«), der har  

 ansvaret for at udføre de opgaver, der er omhandlet i denne  

 forordning, udpeges og er funktionsdygtige.
Hvis der udpeges mere end et  

 ansvarligt organ, fastlægger medlemsstaten de respektive  

 beføjelser og koordineringskrav, der gælder for de  

 pågældende organer.
 2.  Medlemsstaterne påser:
a)	at de ansvarlige organer er sammensat på en måde, der  

 sikrer, at de er uafhængige og neutrale b)	at de ansvarlige organers forretningsorden sikrer, at alle  

 berørte parter inddrages aktivt på nationalt plan, samt at der  

 er en passende gennemsigtighed c)	at de ansvarlige organer anvender bestemmelserne i denne forordning  

 korrekt.
Artikel 15 Samrådsforum Kommissionen sikrer, at EUMN under udførelsen af sine aktiviteter med  

 hensyn til hver enkelt produktgruppe sørger for en afbalanceret  

 deltagelse af alle relevante interesseparter, der er berørt af den  

 pågældende produktgruppe, såsom industri og  

 tjenesteleverandører, herunder små- og mellemstore virksomheder,  

 håndværkere og deres erhvervsorganisationer, fagforeninger,  

 handlende, detailhandlere, importører, miljøbeskyttelsesgrupper  

 og forbrugerorganisationer.
Disse parter mødes i et  

 samrådsforum.
Forretningsordenen for dette forum fastsættes af  

 Kommissionen efter proceduren i artikel 17.
Artikel 16 Tilpasning til den tekniske udvikling Bilagene til denne forordning tilpasses til den tekniske udvikling, herunder  

 udviklingen i den relevante internationale standardisering, efter proceduren  

 i artikel 17.
Artikel 17 Udvalg 1.  Kommissionen består af et forskriftsudvalg.
 2.  Når der henvises til denne artikel, anvendes artikel 5 og 7 i  

 afgørelse 1999/468/EF, jævnfør dens artikel 8.
 Fristen i artikel 5, stk. 6, i afgørelse 1999/468/EF, fastsættes  

 til tre måneder.
 3.  Udvalget vedtager selv sin forretningsorden.
Artikel 18 Overtrædelser Medlemsstaterne træffer de fornødne retslige og administrative  

 foranstaltninger i tilfælde af overtrædelse af bestemmelserne i  

 denne forordning og meddeler Kommissionen disse foranstaltninger.
Artikel 19 Overgangsbestemmelser Forordning (EØF) nr. 880/92 ophæves herved.
Den gælder dog  

 fortsat for kontrakter, der er indgået i henhold til dens artikel 12,  

 stk. 1. Afgørelser baseret på forordning (EØF) nr. 880/92  

 forbliver i kraft, indtil de revideres eller er udløbet.
Artikel 20 Revision Inden den 24. september 2005 gennemgår Kommissionen på ny  

 ordningen på baggrund af erfaringerne med dens anvendelse.
 Kommissionen fremsætter forslag til eventuelle ændringer af  

 forordningen.
Artikel 21 Afsluttende bestemmelser Denne forordning træder i kraft på tredjedagen efter  

 offentliggørelsen i De Europæiske Fællesskabers  

 Tidende.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Bruxelles, den 17. juli 2000.
På Europa-Parlamentets vegne N.
NTAINE Formand På Rådets vegne J.
GLAVANY Formand BILAG I VEJLEDENDE VURDERINGSSKEMA Produkters livscyklus Miljøforhold Varer Tjenesteydelser Præproduktion/råvarer Prduk- tion Distribution (herunder embal-lage) Anvendelse Gebrug /Gen-viding/ Bortskaffelse Erhverv-else af varer til tjenesteydelser Tjenesteydelse Affaldshåndtering Luftkvalitet Vandkvalitet Jordbundsbeskyttelse Affaldsreduktion Energibesparelse Forvaltning af naturressourcer Forebyggelse af global opvarmning Beskyttelse af ozonlaget Miljømæssig sikkerhed Støj Biodiversitet BILAG II METODEMÆSSIGE KRAV TIL FASTLÆGGELSE AF  

 MILJØMÆRKEKRITERIER Indledning Forløbet med fastlæggelse og udvælgelse af de vigtigste  

 miljøaspekter samt fastlæggelse af  

 miljømærkekriterier omfatterfølgende trin:
-	feasibility- og markedsundersøgelse -	livscyklusovervejelser -	forbedringsanalyse -	forslag til kriterier.
Feasibility- og markedsundersøgelse Feasibility- og markedsundersøgelsen dækker de forskellige typer  

 af de pågældende produktgrupper på  

 fællesskabsmarkedet, de producerede, importerede og solgte  

 mængder samt markedsstrukturen i medlemslandene.
Handel i og uden for  

 Fællesskabet tages ligeledes i betragtning.
 Forbrugernes opfattelse, funktionelle forskelle mellem produkttyperne og  

 behovet for at fastlægge undergrupper skal kortlægges og  

 vurderes.
Livscyklusovervejelser (LCC) De vigtigste miljøforhold, for hvilke der skal udarbejdes kriterier,  

 defineres gennem anvendelse af livscyklusovervejelser og arbejdet hermed  

 udføres i overensstemmelse med internationalt anerkendte metoder og  

 standarder.
Principperne i EN IS 14040 og IS 14024 tages i betragtning, hvor  

 det er relevant.
Forbedringsanalyse Forbedringsovervejelserne tager navnlig følgende aspekter i  

 betragtning:
-	det teoretiske potentiale for miljøforbedring sammenholdt med  

 de mulige ændringer i markedsstrukturerne; dette baseres på en  

 forbedringsvurdering ud fra livscyklusovervejelser -	den tekniske, industrielle og økonomiske  

 gennemførlighed og markedsændringer -	forbrugeradfærd, -opfattelser og -præferencer, der  

 måtte indvirke på miljømærkets  

 effektivitet.
Forslag om kriterier Det endelige forslag om miljøkriterier tager de relevante  

 miljøforhold i forbindelse med produktgruppen i betragtning.
BILAG III BESKRIVELSE AF MILJØMÆRKET Miljømærkets form Miljømærket tildeles produkter, der opfylder kriterierne for  

 alle de udvalgte vigtige miljøforhold.
Det omfatter oplysninger til  

 forbrugerne i overensstemmelse med artikel 8 og følgende skema.
 Mærket består af to dele: kasse 1 og kasse 2 som  

 følger.
Kasse 2 indeholder oplysninger om begrundelserne for tildelingen af  

 miljømærket.
Disse oplysninger skal vedrøre mindst  

 én og højst tre miljøpåvirkninger. oplysningerne  

 har form af en kort beskrivelse med ord.
 Dette er et eksempel:
* lav luftforurening * energieffektiv * nedsat toksicitet Kasse 1 og kasse 2 anvendes sammen, når det er praktisk, men kasse 2  

 kan, når pladshensyn er en vigtig faktor i forbindelse med små  

 varer, udelades ved visse anvendelser, forudsat at hele mærket bruges i  

 andre anvendelser i forbindelse med samme vare.
F.eks. kan kasse 1 anvendes  

 alene på selve produktet, hvis hele mærket findes andetsteds  

 på indpakningen, informationsfoldere eller andet salgsmateriale.
BILAG IV PROCEDUREMÆSSIGE PRINCIPPER FOR FASTLÆGGELSE  

 AF MILJØMÆRKEKRITERIER Der gælder følgende proceduremæssige principper for  

 udarbejdelse af miljømærkekriterier samt for kravene til  

 vurdering og verifikation i forbindelse med disse kriterier:
1. Inddragelse af interesseparter a)	Der nedsættes en specifik ad hoc-gruppe inden for Den  

 Europæiske Unions Miljømærkenævn (EUMN), der  

 inddrager de parter, der er nævnt i artikel 15, og de ansvarlige  

 organer, der er omhandlet i artikel 14, med henblik på udarbejdelse af  

 miljømærkekriterier for hver produktgruppe.
 b)	Interesseparterne inddrages i processen med at indkredse og  

 udvælge de vigtigste miljøforhold og navnlig i følgende  

 faser:
i)	feasibility- og markedsundersøgelse ii)	livscyklusovervejelser iii)	forbedringsanalyse iv)	forslag til kriterier.
 Interesseparterne tilstræber så vidt muligt konsensus gennem hele  

 forløbet, samtidig med at der sigtes mod et højt  

 miljøbeskyttelsesniveau.
 Der udarbejdes et resumé af de væsentligste resultater af hver  

 fase, som sendes til deltagerne i god tid før møderne i ad  

 hoc-arbejdsgruppen.
2. Åben høring og gennemsigtighed a)	Der udarbejdes og offentliggøres en slutrapport med de  

 væsentligste resultater.
Interimsdokumenter, der afspejler resultaterne  

 af de forskellige stadier i arbejdet, stilles til rådighed for alle  

 interesseparter, og deres kommentarer hertil tages i betragtning.
b)	Der foretages en åben høring om indholdet af denne  

 rapport.
Der gives en periode på mindst 60 dage til fremsendelse af  

 bemærkninger, før kriterierne forelægges udvalget efter  

 proceduren i artikel 17. Alle modtagne bemærkninger tages i  

 betragtning.
På anmodning gives der oplysninger om, hvorvidt  

 bemærkningerne er blevet fulgt op.
 c)	Rapporten indeholder et kort referat og bilag med detaljerede  

 opgørelsesberegninger.
3. Fortrolighed Der skal sikres beskyttelse af fortrolige oplysninger, der gives af  

 enkeltpersoner, offentlige organisationer, private selskaber,  

 interessegrupper, interesseparter eller andre kilder.
BILAG V GEBYRER 1. Ansøgningsgebyr For hver ansøgning om tildeling af et mærke betales et gebyr i  

 relation til omkostningerne ved ansøgningens behandling.
Der  

 fastsættes et minimums- og et maksimumsbeløb.
 For SMV (1) samt for fabrikanter og tjenesteudbydere i  

 udviklingslande nedsættes ansøgningsgebyret med mindst 25 %.
2. Årligt gebyr Hver ansøger, der har fået tildelt et miljømærke,  

 betaler et årligt gebyr for mærkets anvendelse til det kompetente  

 organ, der har tildelt mærket.
 Det årlige gebyr dækker en periode, der begynder den dag,  

 miljømærket tildeles ansøgeren.
Det årlige gebyr beregnes i forhold til den årlige  

 omsætning i fællesskabet af det produkt, som  

 miljømærket er tildelt.
Der fastsættes et minimums- og et  

 maksimumsbeløb.
 For SMV (1) samt for fabrikanter og tjenesteudbydere i  

 udviklingslande nedsættes det årlige gebyr med mindst 25 %.
 Ansøgere, som allerede er certificeret i overensstemmelse med EMAS  

 eller ISO 14001, kan opnå yderligere nedsættelser af det  

 årlige gebyr.
 Der kan desuden, hvis det er velbegrundet, opnås yderligere  

 nedsættelser af gebyret efter proceduren i artikel 17.
 (1) Som defineret i Kommissionens henstilling  

 96/280/E (E T L 107 af 30.4.1996, s. 4).
3. Udgift til prøvning og kontrol Hverken ansøgningsgebyret eller det årlige gebyr omfatter  

 udgifter til den prøvning og kontrol, der måtte være  

 nødvendig for produkter, der er genstand for ansøgninger.  

 Ansøgerne skal selv afholde omkostningerne ved sådan  

 prøvning og kontrol.
Ved formuleringen af kravene til vurdering og verifikation skal  

 målsætningen være en konsekvent begrænsning af  

 omkostningerne.
Dette er navnlig vigtigt for at gøre det lettere for  

 SMV at deltage i ordningen med et EF-miljømærke og derved  

 bidrage til en større udbredelse af dette.
 1)  Kommissionsbeslutning af 10. november 2000 om fastsættelse af  

 gebyrer for behandling af ansøgninger om EF-miljømærke  

 samt de årlige gebyrer.
