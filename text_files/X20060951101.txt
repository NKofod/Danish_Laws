Afkald på forfatterrettigheder Spørgsmål Svar 1. Nej.
 2. Ja.
 3. Nej.
 4. Ja.
Beskrivelse af de faktiske forhold X har tidligere  

 stiftet fonden Y.
Fonden er en almenvelgørende fond.
 Midlerne til  

 fondens uddelinger hidrører fra indtægterne af X's roman "A".  

 Forfatterrettighederne til denne roman blev tidligere indskudt i fonden,  

 efter  

 at Skatteforvaltningen havde godkendt, at dette kunne ske vederlagsfrit fra X  

 til fonden Y og uden, at indtægterne fra forfatterrettighederne blev  

 beskattet  

 hos X.
 Efter at X havde  

 givet afkald på forfatterrettighederne til fordel for fonden, indgik fonden  

 aftale med et forlag om udnyttelse af forfatterrettighederne, og fonden har  

 siden oppebåret samtlige indtægter fra udnyttelsen af disse rettigheder.
 X er formand for  

 bestyrelsen i fonden, men har ikke haft noget at gøre med fondens løbende  

 administration.  

 Fonden har i alle årene været revideret af en statsaut. revisor.
 Den nuværende  

 situation:
 Situationen for  

 fonden er i dag den, at der stort set ikke er flere indtægter hidrørende fra  

 "A". Selvom mange af de igangsatte projekter i dag er selvkørende,  

 er  

 det X's opfattelse, at fonden stadig vil have sin berettigelse, men det  

 kræver,  

 at fonden tilføres nye indtægtsmuligheder.
 X har derfor  

 overvejet at overdrage yderligere forfatterrettigheder til fonden efter  

 lignende princip, som da X gav afkald på forfatterrettighederne til  

 "A".
 X er imidlertid  

 også i den situation, at X har behov for en del af de kommende indtægter fra  

 denne bog, og X har derfor overvejet 2 alternative muligheder for at  

 tilgodese  

 disse formål.
 Den påtænkte  

 disposition:
 Den første  

 løsning er, at X giver afkald på en ideel halvpart af samtlige  

 forfatterrettigheder  

 til den kommende bog, at der herefter mellem Y og X på den ene side og et  

 forlag på den anden side indgås forlagskontrakt om udnyttelsen af  

 forfatterrettighederne, og at samtlige indtægter heraf fremover deles lige  

 mellem Y og X, idet forlaget forudsættes kontraktmæssigt forpligtet til at  

 afregne samtlige indtægter ligeligt mellem Y og X.
 Det er en  

 forudsætning for X for en sådan løsning, at X vederlagsfrit kan give afkald  

 på  

 en ideel halvpart af de kommende indtægter fra forfatterrettighederne til  

 fordel  

 for fonden, således at X selv fremover alene beskattes af den halvpart af  

 indtægterne, der tilkommer ham.
 Den alternative  

 løsningsmodel er, at X ikke giver afkald på en ideel halvpart af samtlige  

 forfatterrettigheder, men giver afkald på den del af forfatterrettighederne,  

 der vedrører udnyttelsen af disse i det engelske sprogområde, hvilket primært  

 vil være USA og Storbritannien.
 I begge  

 situationer vil dispositionen indebære følgende:
Spørgers eventuelle opfattelse ifølge anmodning og bemærkninger til  

 sagsfremstilling Afgørelsen fra  

 Skatteforvaltningen ses ikke støttet på lovgivningen, men alene på meget  

 gammel  

 skatteretlig praksis.
Udover  

 afgørelsen kan repræsentanten henvise til de afgørelser, der er refereret i  

 kommunens skrivelse jf.
RR 1968 SM 52 (F.29.369) og SO 1969 42.
 De nævnte  

 afgørelser vedrører alle situationer, hvor forfatterrettigheder fuldt ud  

 afstås  

 til fordel for en fond, men de bagved liggende grunde ses i alle situationer  

 at  

 være, at der, inden forfatterrettighederne udnyttes ved indgåelse af  

 forlagskontrakt,  

 er givet afkald til fordel for en almenvelgørende fond.
 Der ses ikke at  

 være noget til hinder for, at der kan ske en afståelse af en ideel anpart af  

 forfatterrettighederne til et kommende værk, når de øvrige betingelser, der  

 er  

 stillet i de tidligere afgørelser, kan opfyldes.
Det væsentligste  

 moment synes nemlig at være, at afkaldsgiveren effektivt har afskåret sig fra  

 at modtage eller disponere over det afkast, X uden et afkald ville kunne have  

 opnået.
Det kan ved forlagskontrakten sikres, at X alene vil kunne oppebære  

 sin  

 halvdel af samtlige indtægter, ligesom fondens bestyrelse samt fondens  

 statsaut. revisor vil kunne og skulle føre kontrol med, at fonden fuldt ud  

 oppebærer sin halvdel af samtlige indtægter fra forfatterrettighederne.
Den alternative  

 løsning foreslås som en anden mulighed for en opdeling af  

 forfatterrettighederne.  

 I denne situation vil det være usikkert, hvor stor en andel af de fremtidige  

 indtægter,  

 der vil tilfalde henholdsvis X og Y.
På den anden side vil  

 forfatterrettighederne kunne opsplittes på forskellige kontrakter og evt. med  

 forskellige forlag, således at adskillelsen mellem de rettigheder, X  

 oppebærer  

 afkastet af, og de rettigheder, Y oppebærer afkastet af, vil kunne  

 identificeres på en lige så præcis og entydig vis.
 For ikke at  

 forsinke udgivelsen på dansk vil X kunne give afkald på samtlige  

 forfatterrettigheder til f.eks. det engelske sprogområde med et forbehold om,  

 at et sådant afkald gives under forudsætning af en bekræftende besvarelse af  

 spørgsmål 3 og 4. X vil herved være i stand til straks at forhandle en  

 forlagskontrakt om udgivelse af bogen i Danmark og overlade til fonden at  

 forhandle om udgivelse af bogen på engelsk og amerikansk.
Det er  

 repræsentantens opfattelse, at afgørelsen fra Skatteforvaltningen er en  

 direkte  

 konsekvens af tidligere praksis jf.
RR 1968 SM 52 (F.29.369) og SO 1969 42.
 Der er samtidig  

 repræsentantens vurdering, at der er tale dispositive dispositioner i  

 samtlige  

 3 sager, og en sådan praksis baseret på begunstigende forvaltningsakter må  

 være  

 bindende for myndighederne, når lovgivningen ikke siden hen er ændret og ud  

 fra  

 det almindelige forvaltningsretlige lighedsprincip, hvorefter alle borgere  

 skal  

 behandles efter samme regler.
 Repræsentanten  

 gør samtidig opmærksom på, at der i nærværende som de 3 tidligere situationer  

 er tale om afkald eller overdragelser til fordel for almenvelgørende fonde.
SKATs  

 indstilling og begrundelse SKAT forudsætter  

 i det bindende svar, at forfatterrettigheder civilretligt kan opdeles i  

 ideelle  

 anparter.
 Ad spørgsmål 1.
En skattepligtig  

 indtægt skal som hovedregel medregnes ved indkomstopgørelsen på tidspunktet  

 for  

 den endelige retserhvervelse.
Er der først erhvervet ret til en indtægt, kan  

 et  

 efterfølgende afkald på at modtage indtægten normalt ikke tillægges  

 skattemæssig betydning.
Hvis der gives  

 afkald på en indtægt forud for tidspunktet for den endelige retserhvervelse,  

 skal der normalt ikke ske beskatning.
Beskatning indtræder dog, hvis  

 modtageren  

 i forbindelse med afkaldet træffer beslutning om, hvordan indtægten skal  

 anvendes (dispositivt afkald). Det er således en forudsætning for  

 skattefrihed,  

 at der gives et blankt afkald over for den, der skulle have udredet  

 vederlaget.  

 Der skal f.eks. ikke ske beskatning af en skuespiller, der uden vederlag  

 optræder for en velgørende forening, hvorimod beskatning skal ske, såfremt  

 der  

 optrædes "gratis" imod, at der betales et beløb til et af  

 skuespilleren nærmere angivet formål (dispositivt afkald). jf.  

 Ligningsvejledningen Alm.
Del 2006-2, afsnit  


  

 A.A.1.3.10  


.
Det er SKATs  

 opfattelse, at der er tale om et  

  

 dispositivt  

 afkald  

  

 , idet spørger i forbindelse med afkaldet har truffet beslutning om,  

 at 50 % af forfatterrettighederne skal gå til Fonden Y.
Der er således ikke  

 tale om et blankt afkald, som skattefriheden forudsætter.
Afgørelsen fra  

 Skatteforvaltningen støtter alene ret på ældre skatteretlig praksis jf.
RR  

 1968  

 SM 52 (F.29.369) og SO 1969 42. Skatteforvaltningen lagde ved afgørelsen vægt  

 på, at spørger giver et blankt afkald på fremtidige indtægter og samtlige  

 rettigheder af en enhver art over for Y, og at selve forlagsaftalen indgås  

 mellem Y og forlaget.
SKAT mener ikke, at skatteforvaltningens afgørelse er  

 korrekt, idet kommunen ikke har lagt vægt på, at spørger giver et dispositivt  

 afkald.
Det bemærkes, at Ligningsmyndighederne ikke er bundet af tidligere  

 materiel forkerte afgørelser, og SKAT tillægger derfor ikke afgørelsen  

 betydning for denne sag.
Samtidig er det SKAT's opfattelse, at afgørelsen RR  

 1968 SM 52 (F.29.369) er forkert.
 Det er herefter  

 SKATs opfattelse, at X ikke kan give afkald på 50 % af  

 forfatterrettighederne,  

 til fordel for Y, uden at afkaldet udløser beskatning.
 X skal således  

 beskattes af handelsværdien af 50 % af forfatterrettighederne på tidspunktet  

 for den endelige retserhvervelse, dvs. det tidspunkt X og Y indgår en  

 bindende  

 aftale.
 SKAT indstiller,  

 at der svares nej til spørgsmål 1.
 Ad spørgsmål 2.
 Det er SKATs  

 opfattelse, at X ikke er skattepligtig af de fremtidige indtægter, der  

 vedrører  

 de forfatterrettigheder (50 %), der er overdraget til fonden.
 X skal alene  

 beskattes af de 50 % af rettighederne, som X ikke har overdraget til fonden.
 SKAT indstiller,  

 at der svares ja til spørgsmål 2. Der henvises i øvrigt til spørgsmål 1.
 Ad spørgsmål 3.
 Det er SKATs  

 vurdering, at der ligeledes er tale om et dispositivt afkald, som ikke  

 hjemler  

 ret til skattefrihed, såfremt spørger vederlagsfrit giver afkald på  

 forfatterrettighederne til udgivelsen af bogen på engelsk/amerikansk, jf.  

 gennemgangen  

 under spørgsmål 1.
 SKAT indstiller,  

 at der svares nej, til spørgsmål 3.
 Ad spørgsmål 4.
 SKAT indstiller,  

 at der svares ja til spørgsmål 4, jf. gennemgangen under spørgsmål 2.
Skatterådets  

 afgørelse og begrundelse Skatterådet  

 tiltræder SKAT's indstilling med den af SKAT anførte begrundelse.
Svaret er  

 bindende for skattemyndighederne i følgende periode Svaret er bindende  

 i 5 år fra afgørelsens dato.
