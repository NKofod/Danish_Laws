Bekendtgørelse  

 om medicintilskud til dosisdispenserede lægemidler I medfør af § 7 d, stk. 4, i lov om offentlig  

 sygesikring, jf. lovbekendtgørelse nr. 509 af 1. juli 1998, som senest ændret  

 ved lov nr. 1431 af 22. december 2004, fastsættes:
 § 1.  

  

 Apotekerne skal anvende enhedstilskudspriser ved beregning af tilskud til  

 dosisdispenserede lægemidler og indberetning til Lægemiddelstyrelsens  

 Centrale  

 Tilskudsregister (CTR), jf. sygesikringslovens § 7 d, stk. 4.  

 Enhedstilskudspriserne offentliggøres i Lægemiddelstyrelsens  

 Specialitetstakst,  

  

 Medicinpriser.
 Stk. 2.  

  

 For  

 lægemidler, der ikke er optaget i Lægemiddelstyrelsens Specialitetstakst,  

  

 Medicinpriser  

  

 , med en pris, beregnes  

 tilskud ud fra den af apoteket fastsatte enhedspris.
§ 2.  

  

 Ved  

 dosisdispensering af et lægemiddel, hvortil Lægemiddelstyrelsen har bevilget  

 forhøjet tilskud, jf. sygesikringslovens § 7 d, stk. 5, beregnes  

 tilskud ud fra registerprisen, jf. § 2 i bekendtgørelse om beregning af  

 forbrugerpriser på apoteksforbeholdte lægemidler samt ikke apoteksforbeholdte  

 håndkøbslægemidler m.v., pr. lægemiddelenhed (enhedsregisterprisen), selv om  

 den overstiger enhedstilskudsprisen.
Enhedsregisterprisen offentliggøres i  

 Lægemiddelstyrelsens Specialitetstakst,  

  

 Medicinpriser.
 § 3.  

  

 Hvis dosisdispensering er ordineret af en læge og omfatter mindst ét  

 tilskudsberettiget lægemiddel, ydes der tilskud til dosisekspeditionsgebyr og  

 dosispakningsgebyr med den aktuelle tilskudssats for patienten.
 § 4.  

  

 Lægemiddelstyrelsen kan i særlige tilfælde dispensere fra bestemmelserne i  

 denne bekendtgørelse.
 § 5.  

  

 Bekendtgørelsen træder i kraft den 1. april 2005.
 Stk. 2.  

  

 Bekendtgørelse nr. 824 af 18. september 2001 om medicintilskud til  

 dosisdispenserede lægemidler ophæves.
