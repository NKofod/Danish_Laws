Nr BSF 91 Forslag til folketingsbeslutning om afskaffelse af  

 modersmålsundervisningen i den danske folkeskole Fremsat af Jan Køpke Christensen (FP) Kim Behnke (FP) Tom Behnke (FP) Aage  

 Brusgaard (FP) Pia Kjærsgaard (FP) den 16. marts 1995 Folketinget opfordrer regeringen til at fremsætte lovforslag, der  

 indebærer, at al offentlig støtte til modersmålsundervisning i folkeskolen  

 stoppes.
Bemærkninger til forslaget Efterhånden tager modersmålsundervisningen af de fremmede elever i  

 folkeskolen større og større omfang.
 Mange vil opfatte nærværende beslutningsforslag som et indgreb i  

 kommunernes ret til selvstyre, men udgifterne i dag - i forbindelse med  

 undervisningen i modersmål i folkeskolen - er af en sådan størrelse, at det  

 efter Fremskridtspartiets opfattelse vil være rimeligt med et sådant indgreb  

 for at spare skatteyderne for en stor byrde.
En ting, man må gøre sig klart, er, at de fremmede børn, der går i den  

 danske folkeskole, må indordne sig under undervisningen og dermed modtage en  

 indlæring i det danske sprog og den danske kultur.
Det vil altså sige, at  

 det, der skal undervises i i den danske folkeskole, naturligvis primært må  

 være det danske modersmål samt de naturlige fremmedsprog engelsk, tysk m.v.
Det er efter Fremskridtspartiets mening ligeledes uhensigtsmæssigt, at  

 udlændinge, der virkelig har et ønske om at blive integreret i Danmark, også  

 skal kunne kræve undervisning i deres oprindelige modersmål.
De kræfter, som  

 anvendes til modersmålsundervisningen for fremmede børn, er langt bedre  

 anvendt på hurtigt og effektivt at lære børnene dansk tale, skrivning og  

 læsning.
Et eksempel på modersmålsundervisningen er Århus Kommune, hvor man  

 underviser i 23 forskellige modersmål.
I nogle af disse modersmål er der helt  

 ned til kun 2 elever, og i nogle af sprogene har man ikke engang lærere i  

 Århus, der kan undervise i modersmålene og den respektive kultur, så  

 undervisere fra f.eks.
Københavns Universitet flyver frem og tilbage for at  

 undervise de pågældende i modersmål.
Det sker i nogle tilfælde 2 gange om  

 ugen.
Dette er et eksempel på et stort ressourceforbrug, og disse økonomiske  

 midler kunne - efter Fremskridtspartiets opfattelse - være brugt på en bedre  

 måde.
Der er også eksempler på, at de fremmede beklager sig over, at der ingen  

 kulturtilbud er i deres fritid, og at de intet har at foretage sig.
De  

 fremmede kunne selv sørge for at arrangere kurser og uddannelser i modersmål;  

 dette skal ikke være en offentlig opgave og dermed ej heller en kommunal  

 opgave.
Det offentlige kan udmærket stille lokaler til rådighed f.eks. i  

 folkeskoler efter normal skoletid, eventuelt om aftenen, hvor de pågældende  

 selv kan arrangere denne undervisning i eget sprog og kultur og selv betale  

 herfor.
Hvis der vitterligt var interesse for det, havde man set flere  

 tilfælde af, at de fremmede selv havde arrangeret denne undervisning.
Dette  

 er desværre ikke tilfældet.
I de få tilfælde, hvor interessen hos indvandrerne for selv at arrangere  

 undervisning er til stede, stiller eksisterende regler hindringer i vejen for  

 det.
Der findes et eksempel fra Aabenraa Kommune, hvor indvandrere selv har  

 ønsket at stille en lærer til rådighed og dermed spare kommunen for  

 udgifterne, men hvor det efter gældende lov ikke er tilladt for kommunen at  

 godkende dette som alternativ til den lovpligtige modersmålsundervisning.
 De økonomiske ressourcer, der spares ved et stop for  

 modersmålsundervisningen, vil herefter kunne bruges til at intensivere  

 danskundervisningen for de fremmede børn i folkeskolen eventuelt ved rene  

 fremmedsprogede klasser.
