 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1.  Fremmede staters diplomatiske repræsentationer  

 og de til sådanne repræsentationer knyttede personer nyder den immunitet og  

 de rettigheder, som er fastsat ved den i Wien den 18. april 1961 udfærdigede  

 konvention og den til konventionen knyttede protokol om erhvervelse af  

 statsborgerskab. (* 1) § 2.  Udenrigsministeren kan gøre sådanne afvigelser  

 fra konventionen, som ifølge dennes artikel 47, stk. 2, litra a, måtte være  

 berettigede i forhold til stater, der anvender konventionen begrænsende over  

 for danske diplomatiske repræsentationer og de dertil knyttede personer.
 Stk. 2.  Udenrigsministeren kan ligeledes gøre afvigelse  

 i forhold til stater, der ikke har tiltrådt konventionen.
 § 3.  Der kan ved kgl. anordning fastsættes nærmere  

 bestemmelser til lovens gennemførelse.
 § 4.  Tidspunktet for lovens ikrafttræden bestemmes af  

 udenrigsministeren.
 Givet på Amalienborg, den 18. juni 1968.
 Under Vor Kongelige Hånd og Segl.
 I Kongens Navn:
