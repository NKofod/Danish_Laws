Bekendtgørelse  

 om forhandling af visse jern- og  

  

 vitaminpræparater samt visse antiparasitære lægemidler til dyr  

  

 uden for apotek I medfør af § 40, stk. 1 og 3, § 44,  

 stk. 1, og § 104, stk. 2, i lov nr. 1180 af 12. december 2005  

 om  

 lægemidler fastsættes:
Bekendtgørelsens område § 1.  

  

 Denne bekendtgørelse omfatter detailforhandling af de jern- og  

 vitaminpræparater og antiparasitære lægemidler til dyr, der er undtaget fra  

 apoteksforbehold efter en konkret sundhedsfaglig vurdering i medfør af  

 § 60,  

 stk. 2, i lov om lægemidler.
Lægemidlerne er optaget i  

 Lægemiddelstyrelsens  

 register over godkendte lægemidler under udleveringsgruppe HV.
 Stk. 2.  

  

 Forhandling  

 af de i stk. 1 nævnte lægemidler må kun ske med Lægemiddelstyrelsens  

 tilladelse,  

 jf. lægemiddellovens § 39, stk. 1.
 § 2.  

  

 Bekendtgørelsen gælder for virksomheder og personer, der har modtaget  

 Lægemiddelstyrelsens tilladelse efter § 39, stk. 1, i lov om  

 lægemidler til detailforhandling af de i § 1, stk. 1, nævnte  

 lægemidler.  

 Bekendtgørelsen gælder desuden for ansøgere til sådan tilladelse, hvor dette  

 udtrykkeligt fremgår af de enkelte bestemmelser.
Tilladelse til forhandling § 3.  

  

 Ved  

 ansøgning om en tilladelse, som nævnt i § 1, stk. 2, skal ansøgeren  

 anvende Lægemiddelstyrelsens fortrykte ansøgningsskema.
 § 4.  

  

 Lægemiddelstyrelsen udsteder først tilladelse, som nævnt i § 1,  

 stk. 2, efter at have sikret sig ved en undersøgelse foretaget af dens  

 repræsentanter, at ansøgeren råder over lokaler og faciliteter, der er egnede  

 til håndtering af de i § 1, stk. 1, nævnte lægemidler.
 § 5.  

  

 Tilladelsen, som nævnt i § 1, stk. 2, giver adgang til at indkøbe  

 de  

 i § 1, stk. 1, nævnte lægemidler fra engrosforhandler, fremstiller  

 eller importør, samt opbevare og forhandle lægemidlerne til brugerne.  

 Tilladelsen giver ikke adgang til at indføre lægemidler fra andre  

 EU/EØS-lande  

 eller tredjelande, ændre på pakningen til et lægemiddel eller at  

 engrosforhandle  

 lægemidler her i landet.
 § 6.  

  

 Dyrlæger  

 må efter tilsvarende regler, som fastsat i og i henhold til § 9,  

 stk. 1  

 og 3, i lov om apoteksvirksomhed, udlevere og benytte de i § 1,  

 stk. 1, nævnte lægemidler.
Krav til dokumentation § 7.  

  

 Indehaveren af en tilladelse, som nævnt i § 1, stk. 2, skal være i  

 besiddelse af følgende oplysninger om lægemidler indkøbt til videresalg:
 1)  

 	  

 Leveringsdato.
 2)  

 	  

 Lægemiddelnavn,  

 lægemiddelform og styrke.
 3)  

 	  

 Pakningsstørrelse.
 4)  

 	  

 Mængde.
 5)  

 	  

 Leverandørens navn og  

 adresse.
 Stk. 2.  

  

 Der skal  

 foreligge dokumentation for de oplysninger, som er nævnt i stk. 1, i  

 form  

 af indkøbsfakturaer, Edb-data eller anden dokumentation.
Stk. 3.  

  

 Dokumentationen skal opbevares på virksomhedens adresse i mindst 5 år.
På  

 baggrund af oplysningerne i stk. 1 skal indehaveren af tilladelsen kunne  

 effektuere en tilbagekaldelse af et lægemiddel.
Organisation og personale § 8.  

  

 Indehaveren af en tilladelse, som nævnt i § 1, stk. 2, skal råde  

 over  

 et kompetent og tilstrækkeligt kvalificeret personale.
Heraf skal udpeges en  

 person, som er ansvarlig for at aktiviteten udøves i overensstemmelse med  

 bestemmelserne  

 i denne bekendtgørelse.
 Stk. 2.  

  

 De ansatte  

 skal være bekendt med indholdet af denne bekendtgørelse.
Opbevaring og salg § 9.  

  

 Lagerlokaler skal være tilstrækkeligt store til at muliggøre opretholdelse af  

 god orden, og efterlevelse af princippet først ind først ud.
 Stk. 2.  

  

 Lægemidler  

 til destruktion skal opbevares adskilt fra øvrige varer.
 § 10.  

  

 Lægemidler skal opbevares forsvarligt og hensigtsmæssigt.
Stk. 2.  

  

 Lægemidler  

 skal opbevares ved den temperatur, som er angivet på pakningen.
Hvis der ikke  

 er angivet en opbevaringstemperatur, skal opbevaring ske ved mindst 15 °C og  

 højst 25 °C.
 Stk. 3.  

  

 Temperaturen i lokaler og køleudstyr skal kontrolleres og dokumenteres.
 § 11.  

  

 Lægemidler skal opbevares utilgængeligt for uvedkommende.
 Stk. 2.  

  

 Lægemidler  

 må ikke sælges til børn under 15 år.
 Stk. 3.  

  

 Lægemidler  

 må ikke være i selvvalg, og skal opbevares utilgængeligt for forretningens  

 kunder (bag disk, i aflåst skab e.l.).
 Stk. 4.  

  

 Lægemidler  

 må kun sælges efter udtrykkelig anmodning fra kunden.
 Stk. 5.  

  

 Reklamationer over et lægemiddel skal videregives til leverandøren.
§ 12.  

  

 Lægemidler, der returneres fra en kunde eller hvis holdbarhedstid er  

 overskredet, eller som i øvrigt ikke kan antages at svare til gældende  

 kvalitetskrav, må ikke udleveres til brugerne.
Sådanne lægemidler skal  

 returneres til fremstilleren eller leverandøren eller destrueres på  

 forsvarlig  

 måde.
 § 13.  

  

 Indehavere af en tilladelse, som nævnt i § 1, stk. 2, må ikke bryde  

 den færdigvarepakning, hvori et lægemiddel leveres fra engrosforhandler,  

 fremstiller eller importør.
Inspektion § 14.  

  

 Efter enhver inspektion i henhold til § 44, stk. 1, i lov om  

 lægemidler, hos indehavere af en tilladelse som nævnt i § 1,  

 stk. 2,  

 udarbejder Lægemiddelstyrelsen en rapport om hvorvidt denne bekendtgørelse  

 overholdes.
Indholdet af disse inspektionsrapporter meddeles den af  

 inspektionsbesøget  

 berørte virksomhed.
 Stk. 2.  

  

 Inspektionsrapporten skal opbevares på virksomhedens adresse.
Straf- og ikrafttrædelsesbestemmelser § 15.  

  

 Med bøde straffes den, der overtræder §§ 7-13.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 16.  

  

 Bekendtgørelsen træder i kraft den 17. december 2005.
 Stk. 2.  

  

 Bekendtgørelse nr. 609 af 21. juli 1999 om undtagelse fra apoteksforbehold af  

 visse jern- og vitaminpræparater samt visse antiparasitære midler til dyr  

 ophæves.
