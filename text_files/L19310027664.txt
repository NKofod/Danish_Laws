 Ved en den 23. Juni 1931 mellem Udenrigsministeren og den tyske Gesandt i  

 København stedfunden Noteveksling er der mellem den danske og den tyske  

 Regering afsluttet en Overenskomst om Retshjælp i Straffesager.
Den danske Note og det til de udvekslede Noter hørende Bilag har følgende  

 Ordlyd: Oversættelse UDENRIGSMINISTERIET København, den 23. Juni 1931.
Hr.
Minister, I min Regerings Navn har jeg den ære at bekræfte, at der mellem den danske  

 Regering og den tyske Regering bestaar Enighed om følgende:
A.
Den danske Regering og den tyske Regering forpligter sit til med Hensyn  

 til Ydelse af Retshjælp i Straffesager a. at garantere Gensidighed i den Forstand, at Fremsættelse af en Begæring  

 om Udlevering eller Gennemtransport af en Person, om Udlevering af Genstande  

 eller om Retshjælp iøvrigt i Straffesager uden videre betragtes som  

 indeholdende et Tilsagn om i det omvendte Tilfælde paa Begæring at ville yde  

 den anden Part den ønskede Retshjælp; 2. i Mangel af Samtykke af den anmodede Part dels ikke  

 at indlede Undersøgelse imod, straffe eller videreudlevere til en tredie Stat  

 en udleveret eller gennemtransporteret Person paa Grund af en før  

 Udleveringen eller Gennemtransporten begaaet Handling, for hvilken  

 Udleveringen eller Gennemtransporten ikke er bevilget, dels ikke at gøre  

 Indskrænkninger i den paagældendes personlige Frihed af nogen anden forinden  

 Udleveringen eller Gennemtransporten indtraadt Retsgrund, medmindre han  

 undlader at forlade den anmodende Parts Omraade inden en Maaned efter  

 Løsladelsesdagen, eller han, efter at han har forladt dette, vender tilbage  

 eller paany bliver udleveret af en tredie Regering; 3. at lade Trediemands Rettigheder over Genstande, som  

 udleveres af den anmodede Regering, uberørt, og i Tilfælde af et ved  

 Udleveringen taget Forbehold paa Forlangende ufortøvet at tilbagegive de  

 udleverede Genstande; 4. dels ikke at indlede Strafforfølgning imod eller at  

 straffe Personer - uden Hensyn til disses Statsborgerforhold - som under  

 Medvirkning af den anmodede Regering har mødt eller er opfordret til at møde  

 som Vidner eller Sagkyndige for den anmodende Regerings Myndigheder, være sig  

 paa Grund af Gerningsmandforhold, Meddelagtighed, Hæleri eller  

 »Begunstigelse« med Hensyn til den Forbrydelse, som danner Genstand  

 for Undersøgelsen, eller anden Forbrydelse, begaaet før Afrejsen fra den  

 anmodede Parts Omraade, dels ikke af nogen anden forinden dette tidspunkt  

 indtraadt Retsgrund at gøre Indskrænkning i de paagældendes personlige  

 Frihed, medmindre disse Personer undlader at forlade den anmodende Parts  

 Omraade inden en Uge efter den Dag, paa hvilken de er blevet dimitteret, og  

 Bortrejse har været dem mulig; 5. at give Afkald paa Godtgørelse af Omkostninger, som  

 paaføres den anmodede Regerings Myndigheder, med Undtagelse af Omkostningerne  

 ved Gennemtransport og foreløbig Udlevering samt Sagkyndiges Vederlag og  

 Udlæg.
B.
I Overensstemmelse med den tidligere trufne Overenskomst staar det i  

 Sager om Udlevering og Gennemtransport samt anden Retshjælp i Straffesager  

 begge Landes øverste Forvaltningsmyndigheder frit for at korrespondere  

 direkte med hinanden; Adgangen til at benytte den diplomatiske Vej berøres  

 ikke derved.
De tyske Myndigheders Anmodninger rettes til det danske  

 Justitsministerium i København, de danske Myndigheders Anmodninger til de i  

 hvert enkelt Tilfælde kompetente tyske Landsregeringers paa Bilaget anførte  

 Centralmyndigheder.
Ved Fremsendelse af Retsanmodninger skal det dog ogsaa  

 staa hvert Lands øverste Forvaltningsmyndighed frit for at benytte Landets  

 Gesandtskab hos den anden Part som Mellemled.
Gesandtskabet vil da lade  

 Retsanmodningen gaa videre direkte til den anden Parts kompetente  

 Centralmyndighed.
C.
Hver Parts Myndigheder kan i deres Brevveksling med den anden Parts  

 Myndigheder benytte sig af eget Sprog.
D.
Foranstående, ved Deres ligelydende Note af Dags Dato bekræftede  

 Overenskomst træder straks i Kraft og kan fra begge Sider opsiges med seks  

 Maaneders Varsel.
Modtag, Hr.
Minister, Forsikringen om min udværkede Højagtelse.
sign.  P.
Munch til den tyske Gesandt Baron H. von Richthofen.
Bilag til de udvekslede Noter Fortegnelse over de tyske Landsregeringers for Retshjælp i Straffesager kompetente Centralmyndigheder.
--------------------------------------------------------------------- Hvilket hermed bringes til almindelig Kundskab med tilføjende, at  

 Overenskomsten er traadt i Kraft den 23. Juni 1931.
 Justitsministeriet, den 6. November  

 1931.
