Kendelse fra Pressenævnet i sag nr.  

 107/2000 [K] har klaget til Pressenævnet over en notits og en  

 artikel bragt i Jyllands-Posten den 6. september 2000, idet han mener, at god  

 presseskik er tilsidesat.
Der er endvidere klaget over, at Jyllands-Posten  

 har afvist at bringe et genmæle.
 Af en notits på forsiden af Jyllands-Posten den 6.  

 september 2000 med overskriften "Eksformand ville kuppe" fremgår  

 at:
"Den eksisterende formand for borgerlisten Liberale  

 Borgere, [K], var klar til at kuppe sig til kontrollen med listen.
Det siger  

 den nye formand, byrådsmedlem  Uffe  Clausen." Af en artikel i samme blad samme dag med overskriften  

"Fyret formand beskyldt for kupplaner" fremgår at:
 "Den ekskluderede formand for Liberale Borgere, [K], ville  

 overtage listen ved et kup, siger den nye formand, som beskylder den  

 tidligere for at indgå alliancer med den tidligere fremskridtsmand  Kim  

  Behnke.
 Den nu ekskluderede formand for lokallisten Liberale  

 Borgere, [K], har haft planer om at overtage listen ved et kup.
 Det siger den nuværende formand  Uffe  Clausen, der  

 samtidig er listens byrådsmedlem.
I et brev til pressen afviser  Uffe  Clausen, at der er  

 tale om splittelse hos Liberale Borgere.
Der er derimod alene tale om "en  

 tidligere formand, som har forsøgt at tage magten over Liberale  

 Borgeres borgerliste." Ikke længere medlem "Det er tydeligt, at [K] har tilrettelagt et kup, og  

 Liberale Borgere fastholder, at han ikke længere er medlem," siger  

  Uffe  Clausen.
 Samtidig siger  Uffe  Clausen, at [K] har forsøgt  

 at overtale  Kim  Behnke til at stille op for Liberale Borgere til det  

 kommende byrådsvalg.  Kim  Behnke sad tidligere i Folketinget for  

 Fremskridtspartiet, men brød med partiet og siden har siddet på  

 tinge under betegnelsen Frihed 2000. Siden kunne JP Århus  

 fortælle, at  Kim  Behnke sammen med sin far  Hans og sin bror  Tom  

 stiller op til det kommende byrådsvalg under betegnelsen  

 "Frihedslisten".
Således tilspidses situationen nu i den nystiftede  

 borgerliste.
Den nu ekskluderede og tidligere formand [K] nægter nemlig  

 stadig at acceptere, at resten af bestyrelsen har smidt ham på porten.  

 Blandt andet har [K] indkaldt til en ekstraordinær generalforsamling  

 på samme dag og samme sted, som  Uffe  Clausen over for lokallistens  

 medlemmer på rådhuset giver en præsentation af listens  

 program.
 Uffe  Clausen nægter dog at anerkende indkaldelsen,  

 som han kalder ulovlig.
"[K] er ikke længere medlem af Liberale Borgere.
Det  

 har bestyrelsen meddelt ham, " siger  Uffe  Clausen." Klageren kræver, at bladet skal bringe  

 følgende genmæle:
 "JP Århus bragte den 6. september 2000 en  

 forside-artikel med overskriften "Eksformand ville kuppe" samt en artikel  

 samme dag på side 2 med overskriften "Fyret formand beskyldt for  

 kup-planer".
Den omtale "eksformand" og "fyret formand" [K] er hverken  

 eksformand eller fyret formand, men derimod fortsat demokratisk valgt formand  

 for foreningen Liberale Borgere, ligesom de omtalte kupplaner er uden hold i  

 virkeligheden." Klageren har anført, at både notitsens og  

 artiklens overskrift er ubeføjet, idet bladet allerede før man  

 bragte dem var bekendt med, at klageren ikke var ekskluderet, idet der ikke  

 er en eksklusionsparagraf i foreningens vedtægter.
Klageren har endvidere anført, at bladet har  

 viderebragt kraftige beskyldninger mod ham fremsat af en person, som er  

 farvet af personlig interesse eller skadevoldende hensigt, samt at artiklen  

 og forsiden udelukkende bygger på beskyldninger fremsat af denne  

 person.
Sådanne beskyldninger skal imidlertid søges  

 efterprøvet i særlig grad inden de bringes, først og  

 fremmest ved forelæggelse for klageren, hvilket indklagede ikke har  

 gjort.
Indklagede modtog den 3. september 2000 det brev fra  Uffe  Clausen,  

 som dannede baggrund for notitsen og artiklen, og indklagede havde derfor god  

 tid til at indhente en kommentar hos klageren, når det tages i  

 betragtning, at notitsen og artiklen blev bragt den 6. september 2000.  

 Klageren er imidlertid ikke blevet kontaktet af indklagede, og indklagede har  

 ikke indtalt nogen beskeder på klagerens telefonsvarer, hvor han har  

 telefonisk døgnvagt.
Indklagede har overhovedet ikke kontaktet  

 klageren telefonisk i perioden fra 3. september 2000 og frem, idet det hver  

 gang er klageren, der har kontaktet indklagede.
 Klageren har herudover anført, at angreb og svar,  

 hvor det er rimeligt, bør bringes i sammenhæng og på samme  

 måde.
 Klageren har endelig anført, at han den 6.  

 september 2000 indgik aftale med indklagede om, at de skulle bringe hans  

 genmæle næste dag, men at dette ikke skete.
Indklagede har anført, at man i flere artikler har  

 beskæftiget sig med borgerlisten Liberale Borgere, hvor klageren ved  

 borgerlistens stiftende generalforsamling blev valgt som formand.
Dette  

 skyldes bl.a., at klageren i august 2000 på et pressemøde  

 arrangeret af Liberale Borgere kom med en række udtalelser om byens  

 borgmester, som klageren mente brugte for meget tid på receptioner,  

 hvor han drak for mange øl.
Dette fik listens stifter  

 byrådsmedlem  Uffe  Clausen til at ekskludere klageren fra  

 borgerlisten, og der foregik herefter i flere uger heftige diskussioner om,  

 hvem der havde ret til navnet Liberale Borgere, og hvem der havde smidt hvem  

 ud.
Indklagede har endvidere anført, at det er korrekt,  

 at man modtog et brev fra  Uffe  Clausen den 3. september 2000 med diverse  

 udtalelser, men at man først ud fra en redaktionel prioritering  

 behandlede indholdet journalistisk i avisen den 6. september 2000. I denne  

 anledning forsøgte man, at kontakte de berørte personer den 5.  

 september 2000, men indklagede kunne ikke få fat i klageren eller i  

 hans telefonsvarer.
Den efterfølgende dag lykkedes det imidlertid at  

 komme i kontakt med klageren, og den samtale, man fik med klageren, dannede  

 herefter grundlag for en ny artikel med overskriften "Lokalliste  

 sprængt", som man bragte den 7. september 2000. Det fremgår af  

 denne artikel, at klageren fortsat opfatter sig som formand for listen, at  

 han betragter sig som demokratisk valgt, og at han derfor vil  

 videreføre listen frem til den kommende generalforsamling.
Klagerens  

 påstand om, at det efter vedtægterne for Liberale Borgeres er  

 ulovligt at ekskludere ham, er ligeledes behandlet i artiklen med  

 overskriften "Lokalliste sprængt".
 Indklagede har herudover anført, at  Uffe  Clausen  

 efterfølgende på ny har fremsat påstanden om klagerens  

 påståede kupplaner, men at det ved denne lejlighed lykkedes for  

 indklagede at komme i forbindelse med klageren, hvorfor han naturligvis  

 optræder i artiklen herom med overskriften "Formand for lokalliste  

 går af til foråret" bragt i bladet den 23. september 2000.
 Indklagede har endelig anført, at man ikke har  

 lovet klageren, at bringe hans genmæle.
 I sagens behandling har følgende  

 nævnsmedlemmer deltaget: Per Sørensen, Lene Sarup, Finn Rowold  

 og Kirsten Dyregaard.
 Pressenævnet udtaler:
De oplysninger, som klageren ønsker genmæle  

 overfor, hvorefter klageren er "eksformand" og "fyret formand", er begge  

 udsagn, som  Uffe  Clausen er fremkommet med, og som beskriver hans vurdering  

 af klagerens position.
Der er således efter Pressenævnets  

 opfattelse ikke tale om sådanne oplysninger af faktisk karakter, som  

 efter medieansvarslovens § 36 giver klageren ret til at få bragt et  

 genmæle.
Artiklen og notitsen bragt i bladet den 6. september 2000  

 indeholder udtalelser og påstande om klageren, som må anses for  

 at være skadelige og krænkende, hvorfor de skulle have  

 været søgt efterprøvet i særlig grad, inden de blev  

 bragt, først og fremmest ved forelæggelse for klageren.
Bladet  

 forsøgte da også efter sin egen forklaring, at indhente en  

 kommentar hos klageren den 5. september 2000, hvilket imidlertid mislykkedes.  

 Uanset dette valgte bladet allerede den 6. september 2000 at bringe notitsen  

 og artiklen, som alene byggede på forskellige udtalelser fra  Uffe  

  Clausen.
Efter en samlet vurdering af notitsen og artiklens indhold  

 sammenholdt med, at bladet kun forsøgte at kontakte klageren den 5.  

 september 2000, er det Pressenævnets opfattelse, at bladet har  

 tilsidesat god presseskik ved at bringe notitsen og artiklen den 6. september  

 2000 uden forinden at have opnået klagerens kommentarer til indholdet.  

 Dette gælder, uanset at bladet allerede dagen efter bragte en artikel,  

 hvor klageren kom til orde.
Nævnet udtaler på denne baggrund sin  

 kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af  

 JyllandsPosten at offentliggøre følgende:
"Kendelse fra Pressenævnet JyllandsPosten bragte den 6. september 2000 en notits med  

 overskriften "Eksformand ville kuppe" og en artikel med overskriften "Fyret  

 formand beskyldt for kupplaner", hvoraf det bl.a. fremgår, at  

 byrådsmedlem  Uffe  Clausen har udtalt, at den ekskluderede formand for  

 lokallisten Liberale Borgere, [K], har haft planer om at overtage listen ved  

 et kup.
 [K] klagede til Pressenævnet, idet han anså  

 god presseskik for tilsidesat, og idet han krævede et  

 genmæle.
Pressenævnet har i anledning af klagen udtalt, at de  

 oplysninger, som klageren ønsker genmæle overfor, hvorefter  

 klageren er "eksformand" og "fyret formand", begge er udsagn, som  Uffe  

  Clausen er fremkommet med, og som beskriver hans vurdering af klagerens  

 position.
Der er således efter Pressenævnets opfattelse ikke tale  

 om sådanne oplysninger af faktisk karakter, som efter  

 medieansvarslovens § 36 giver klageren ret til at få bragt et  

 genmæle.
Artiklen og notitsen bragt i bladet den 6. september 2000  

 indeholder udtalelser og påstande om klageren, som må anses for  

 at være skadelige og krænkende, hvorfor de skulle have  

 været søgt efterprøvet i særlig grad, inden de blev  

 bragt, først og fremmest ved forelæggelse for klageren.
Bladet  

 forsøgte da også efter sin egen forklaring, at indhente en  

 kommentar hos klageren den 5. september 2000, hvilket imidlertid mislykkedes.  

 Uanset dette valgte bladet allerede den 6. september 2000 at bringe notitsen  

 og artiklen, som alene byggede på forskellige udtalelser fra  Uffe  

  Clausen.
Efter en samlet vurdering af notitsen og artiklens indhold  

 sammenholdt med, at bladet kun forsøgte at kontakte klageren den 5.  

 september 2000, er det Pressenævnets opfattelse, at bladet har  

 tilsidesat god presseskik ved at bringe notitsen og artiklen den 6. september  

 2000 uden forinden at have opnået klagerens kommentarer til indholdet.  

 Dette gælder, uanset at bladet allerede dagen efter bragte en artikel,  

 hvor klageren kom til orde.
Nævnet udtaler på denne baggrund sin  

 kritik af Jyllands-Posten.
 København den 22. november 2000.
Per Sørensen, Finn Rowold, Lene Sarup og Kirsten  

 Dyregaard." Afsagt den 22. november 2000.
