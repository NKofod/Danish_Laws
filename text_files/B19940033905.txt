 I medfør af tekstanmærkning 78 til konto 17.49.26 på finansloven for 1994  

 fastsættes følgende:
Målgruppe § 1.  Arbejdsformidlingen kan i 1994 etablere forsøg  

 med særligt tilrettelagte kursusforløb for ledige kvinder, som efter 2.  

 arbejdstilbud har mistet retten til dagpenge efter 1. juli 1992, fordi de  

 ikke længere opfylder arbejdskravet i arbejdsløshedsforsikringsloven.
 Stk. 2.  Forsøgene kan etableres i følgende 3  

 AF-regioner:
Aktiviteter § 2.  De særligt tilrettelagte kursusforløb kan være  

 erhvervskompetencegivende forløb eller en kombination af kompetencegivende  

 forløb og vejlednings-/afklaringsforløb.
 Stk. 2.  Kurserne kan indeholde emner af almen karakter,  

 og skal være tilpasset og tilgodese de ledige kvinders behov og ønsker for  

 uddannelse.
 § 3.  Kursusforløbene kan afvikles af AMU-centre,  

 voksenuddannelsescentre og daghøjskoler m.v., og kan ske i et samarbejde  

 mellem flere forskellige uddannelsessteder.
 § 4.  Kursusforløb, som er påbegyndt i 1994, kan  

 videreføres i 1995.
Styring § 5.  Arbejdsmarkedsstyrelsen koordinerer og styrer  

 forsøget.
 Stk. 2.  Ministeren godkender de enkelte kursusforløb.
Godtgørelse § 6.  Deltagere i kursusforløbene, som ikke er  

 omfattet af andre godtgørelsesordninger, har ret til deltager- og  

 befordringsgodtgørelse.
 Stk. 2.  Administration og udbetaling af deltager- og  

 befordringsgodtgørelse følger reglerne i Arbejdsmarkedsstyrelsens  

 bekendtgørelse nr. 559 af 1. juli 1993 om godtgørelse til deltagere i  

 uddannelsesforløb i henhold til voksenuddannelsespuljen, dog således at  

 administration og udbetaling forestås af Arbejdsformidlingen for både  

 forsikrede og ikke-forsikrede.
Evaluering og afrapportering § 7.  Arbejdsmarkedsstyrelsen evaluerer og udarbejder  

 en rapport om forsøget.
Rapporten indsendes til arbejdsministeren med  

 Landsarbejdsrådets udtalelse.
Ikrafttrædelse § 8.  Bekendtgørelsen træder i kraft den 15. maj 1994.
