Fremsat den 6. oktober 1999 af kirkeministeren (Margrethe  

 Vestager) Forslag til Lov om ændring af lov om valg til  

 menighedsråd, lov om medlemskab af folkekirken, kirkelig betjening og  

 sognebåndsløsning og lov om folkekirkens økonomi (Ajourføring af bestemmelser vedrørende  

 værgemål, tidsfrister og brevstemmer på institutioner samt  

 bestemmelser vedrørende medlemmer af Skt.
Petri tyske menighed) § 1 I lov om valg til menighedsråd, jf. lovbekendtgørelse nr. 30  

 af 24. januar 1996, foretages følgende ændringer:
 1. § 2, stk. 3, affattes således:
 »Stk. 3. Den, der er under værgemål med fratagelse  

 af den retlige handleevne, jf. værgemålslovens § 6, har ikke  

 valgret.«.
 2. I § 8, stk. 3, ændres »11.« til:  

 »7.«.
 3. § 26, stk. 2, affattes således:
 »Stk. 2. Vælgere, der er indlagt på eller optaget  

 i følgende institutioner, boformer m.v., kan brevstemme i  

 institutionen, boformen m.v.:
 1)	Sygehuse.
 2)	Plejehjem og beskyttede boliger, der drives efter reglerne i lov om  

 social service.
3)	Boformer for voksne tilvejebragt af amtskommunen efter reglerne i  

 lov om social service til længerevarende eller midlertidigt ophold til  

 personer, der på grund af betydelig nedsat fysisk eller psykisk  

 funktionsevne har særlige behov, og boformer for voksne, der drives  

 efter nævnte lovs forsøgsbestemmelser, samt opholdssteder uden  

 for de pågældendes bolig, hvor kommunen efter reglerne i  

 nævnte lov giver tilbud om personlig hjælp, omsorg og pleje m.v.  

 til personer, som på grund af midlertidig eller varigt nedsat fysisk  

 eller psykisk funktionsevne har behov herfor.
Kommunalbestyrelsen kan dog  

 efter aftale med menighedsrådets valgbestyrelse beslutte, at  

 brevstemmeafgivning i de boformer, der er nævnt i 1. pkt., i stedet  

 skal ske efter reglerne i § 27 om brevstemmeafgivning i hjemmet.  

 Kommunalbestyrelsen kan endvidere efter aftale med menighedsrådets  

 valgbestyrelse beslutte, at der ikke skal foretages brevstemmeafgivning i  

 forbindelse med de tilbud, der er nævnt i 1. pkt.
 4)	Almene ældreboliger, der er omfattet af lov om almene boliger  

 samt støttede private andelsboliger m.v., og ældreboliger, der  

 er omfattet af lov om boliger for ældre og personer med handicap.  

 Kommunalbestyrelsen kan dog efter aftale med menighedsrådets  

 valgbestyrelse beslutte, at brevstemmeafgivning i ældreboliger i stedet  

 skal ske efter reglerne i § 27 om brevstemmeafgivning i  

 hjemmet.«.
 4. § 26, stk. 3, ophæves.
 Stk. 4-7 bliver herefter stk. 3-6.
 5. I § 26, stk. 8, der bliver til § 26,  

 stk. 7, ændres »7« til: »6«.
 6. I § 27, 1. pkt., ændres »eller boliger« til:  

 », boformer m.v.«.
§ 2 I lov nr. 352 af 6. juni 1991 om medlemskab af folkekirken, kirkelig  

 betjening og sognebåndsløsning foretages følgende  

 ændring:
 1. § 5 affattes således:
»§ 5. Folkekirkens medlemmer  

 hører til menigheden i det sogn, hvori de har bopæl, medmindre  

 de ved særlig bestemmelse er henvist til en anden menighed.
Medlemmerne  

 af menighederne for døve samt medlemmerne af Skt.
Petri tyske menighed  

 bevarer dog tillige tilhørsforholdet til sognemenigheden.«.
§ 3 I lov om folkekirkens økonomi, jf. lovbekendtgørelse nr. 537  

 af 24. juni 1997, foretages følgende ændringer:
 1. I § 15, stk. 3, 2. pkt., udgår », Skt.  

 Petri tyske menighed«.
2. I § 18, stk. 3, udgår »og Skt.
Petri  

 tyske menighed«.
§ 4 Lovens §§ 1 og 2 træder i kraft dagen efter  

 bekendtgørelse i Lovtidende, mens lovens § 3 træder i kraft  

 den 1. januar 2001.
§ 5 Loven gælder ikke for Færøerne og Grønland.  

 Loven kan ved kgl. anordning sættes i kraft på  

 Færøerne med de afvigelser, som de særlige  

 færøske forhold tilsiger.
Bemærkninger til lovforslaget Almindelige bemærkninger Ved lovforslaget bringes bestemmelserne i lov om valg til  

 menighedsråd om manglende valgret på grund af manglende retlig  

 handleevne, om seneste frist for optagelse på supplementsvalglisten  

 samt om brevstemmer i overensstemmelse med de tilsvarende bestemmelser i lov  

 om kommunale valg, jf. lovbekendtgørelse nr. 258 af 4. april 1997, som  

 senest ændret ved § 2 i lov nr. 255 af 4. maj 1998. De i lov om  

 valg til menighedsråd foreslåede ændringer er således  

 alene af teknisk karakter.
Herudover foreslås, at Skt.
Petri tyske menigheds  

 status i folkekirken ændres fra at have karakter af valgmenighed til en  

 status svarende til den i lov om menighedsråd § 5 angivne status  

 (døvemenighedsstatus).
Forslaget betyder, at medlemmer af Skt.
Petri tyske  

 menighed trods tilhørsforholdet til denne tillige hører til den  

 sognemenighed, hvor de bor, og får samme rettigheder og pligter i  

 forhold til sognemenigheden, som alle andre beboere har, herunder valgret og  

 pligt til at betale kirkeskat.
Hidtil har medlemmer af Skt.
Petri tyske menighed  

 været fritaget for at betale kirkeskat og har i praksis kun deltaget i  

 valg af Skt.
Petri tyske Kirkes bestyrelse.
 Statusændringen betyder samtidig, at  

 fællesfonden herefter finansierer menighedens årlige  

 driftsunderskud efter regler fastsat af kirkeministeren.
Skt.
Petri tyske menighed er en selvstændig menighed  

 inden for folkekirken.
Menigheden har cirka 450 medlemmer, der hovedsagelig  

 er bosiddende på Sjælland.
Skt.
Petri Kirke blev i 1585  

 overdraget den tysksprogede menighed i København af Kong Frederik II.  

 Bestemmelserne vedrørende menigheden er givet i Kong Christian IV s  

 privilegier af 27. marts 1641 og Kong Christian V s privilegier af 5.  

 november 1678, således som disse er ændret ved kongelig  

 resolution af 13. december 1880, 22. april 1902, 29. oktober 1951, 19. juli  

 1965 samt 8. november 1994.
Udgifterne til Skt.
Petri tyske Kirkes vedligeholdelse og  

 drift har siden kirkens overdragelse til den tysksprogede menighed i  

 København i 1585 påhvilet den tyske menighed som bruger af  

 kirken.
Skt.
Petri tyske Kirke blev fredet i 1985. I perioderne 1971-79, 1983  

 og 1986 blev der gennemført meget påkrævede  

 istandsættelsesarbejder på kirkens spir, ligesom der skete  

 omlægning af kirkens tag.
På grund af udsigterne for Skt.
Petri  

 tyske menighed til de forestående og meget omkostningskrævende  

 istandsættelsesarbejder på kirken og gravkapellerne overtog  

 Slots- og Ejendomsstyrelsen det bygningsmæssige ansvar for Skt.
Petri  

 tyske Kirke med virkning fra 1. januar 1994. Herefter påbegyndtes meget  

 påkrævede renoveringsarbejder på kirken og gravkapellerne  

 med støtte fra blandt andet Boligministeriet, Kirkeministeriet,  

 Miljøministeriet og private fonde.
Istandsættelsen af  

 gravkapellerne er afsluttet i 1998, og istandsættelsen af kirken  

 nærmer sig sin afslutning.
Den foreslåede ændring skal ses i lyset af, at  

 menigheden ved de gennemførte istandsættelser af kirken og  

 gravkapellerne er blevet pålagt øgede driftsomkostninger til  

 opvarmning, rengøring og tilsyn.
Herved fremkommer der et årligt  

 driftsunderskud på ca. 400.000 kr.
Fællesfondens udgift ved afholdelse af underskuddet  

 til driften af Skt.
Petri tyske Kirke modsvares for folkekirken som helhed af  

 de foreslåede ændringer, hvorefter skattepligtige indkomster fra  

 medlemmer af Skt.
Petri tyske menighed medregnes ved landskirkeskattens  

 fordeling mellem kommunerne, samt at medlemmer af menigheden skal betale  

 kirkeskat det sted, hvor de bor.
 Forslagets økonomiske og administrative  

 konsekvenser m.v.
 Lovforslagets bestemmelser om brevstemmeafgivning vil  

 kunne betyde en mindre forøgelse af de kirkelige kassers udgifter til  

 menighedsrådsvalget.
 Lovforslaget medfører herudover ingen  

 økonomiske konsekvenser for stat, amtskommune, kommune eller  

 erhvervsliv.
Lovforslaget har ikke administrative konsekvenser for  

 stat, amtskommune eller erhvervsliv.
Bestemmelserne om brevstemmeafgivning  

 vil kunne betyde en mindre forøgelse af de administrative opgaver for  

 kommunerne.
Bestemmelserne i lovforslaget om påligning af kirkeskat for  

 medlemmerne af Skt.
Petri tyske menighed forudsætter, at medlemmer af  

 Skt.
Petri tyske menighed på folkeregistrene registreres som  

 ordinære medlemmer af Den danske Folkekirke.
Herudover medfører  

 lovforslaget ingen administrative konsekvenser for kommunerne.
 Lovforslaget indeholder ikke EU-retlige aspekter, ligesom  

 det ikke har miljømæssige eller administrative konsekvenser for  

 borgerne.
Vurdering af konsekvenser af lovforslaget Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Nej Nej Administrative konsekvenser for stat, kommuner og  

 amtskommuner Nej En mindre forøgelse af de administrative opgaver for  

 kommunerne.
Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssig konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Hørte myndigheder Lovforslaget har været forelagt samtlige biskopper  

 og stiftsøvrigheder, Landsforeningen af Menighedsrådsmedlemmer,  

 Den danske Præsteforening, Danmarks Provsteforening,  

 kirkefunktionærernes organisationer, Indenrigsministeriet, By- og  

 Boligministeriet, Socialministeriet, Skatteministeriet, Kommunernes  

 Landsforening, Københavns Kommune og Frederiksberg Kommune.  

 Lovforslagets §§ 2-3 har endvidere været drøftet med Skt.  

 Petri tyske menigheds kongelige patron samt kirkebestyrelsen for Skt.
Petri  

 tyske menighed.
Bemærkninger til lovforslagets enkelte  

 bestemmelser Til § 1 Til nr. 1.
Som følge af værgemålsloven er  

 udtrykket »umyndiggjort« erstattet af udtrykket »under værgemål  

 med fratagelse af den retlige handleevne, jf. værgemålslovens  

 § 6«.
Bestemmelsen svarer med denne ændring til den tilsvarende  

 bestemmelse i lov om kommunale valg § 1, stk. 2, jf.  

 lovbekendtgørelse nr. 258 af 4. april 1997.
 Til nr. 2.
Det foreslås, at fristen for optagelse på  

 supplementsvalglisten ændres fra 11 dage til 7 dage før  

 valgdagen.
Dette betyder, at vælgere, der ikke er optaget på  

 hovedvalglisten, og som senest 7. dagen før valget er flyttet til  

 menighedsrådskredsen, og som senest på denne dag har anmeldt  

 dette til folkeregistret, optages på supplementsvalglisten.
 Med denne ændring bringes bestemmelsen i  

 overensstemmelse med den tilsvarende bestemmelse om optagelse på  

 tilflytterlisten i lov om kommunale valg § 8, stk. 3, jf.  

 lovbekendtgørelse nr. 258 af 4. april 1997.
 Til nr. 3.
 Ændringen er af teknisk karakter, således at  

 bestemmelserne om brevstemmer i lov om valg til menighedsråd § 26,  

 stk. 2, bringes i overensstemmelse med den tilsvarende bestemmelse om  

 brevstemmeafgivning i § 60, stk. 1, i lov om kommunale valg, jf.  

 lovbekendtgørelse nr. 258 af 4. april 1997, som senest ændret  

 ved § 2 i lov nr. 255 af 4. maj 1998.
 Erfaringsmæssigt afgives der ved  

 menighedsrådsvalg meget få brevstemmer i boformer for voksne  

 personer med nedsat fysisk eller psykisk funktionsevne, på  

 opholdssteder med tilbud om personlig hjælp, omsorg og pleje m.v. til  

 voksne med nedsat fysisk eller psykisk funktionsevne og i ældreboliger.  

 Det foreslås derfor, at kommunalbestyrelsen efter aftale med  

 menighedsrådets valgbestyrelse kan beslutte, at brevstemmeafgivning i  

 de nævnte boformer eller i ældreboliger i stedet skal ske efter  

 reglerne om brevstemmeafgivning i hjemmet, jf. lov om valg til  

 menighedsråd § 27. Tilsvarende foreslås det, at  

 kommunalbestyrelsen efter aftale med menighedsrådets valgbestyrelse kan  

 beslutte, at der ikke skal foretages brevstemmeafgivning i forbindelse med de  

 nævnte opholdssteder.
 Til nr. 4 og 5.
 Ændringerne er alene af teknisk karakter, idet de  

 nugældende bestemmelser i lov om valg til menighedsråd § 26,  

 stk. 3, med forslaget flyttes til lov om valg til menighedsråd  

 § 26, stk. 2, jf. bemærkningerne til dette lovforslag  

 § 1, nr. 3.
 Til nr. 6.
 Ændringen er en konsekvens af den ændrede  

 formulering af lov om valg til menighedsråd § 26, stk. 2, jf.  

 dette lovforslag § 1, nr. 3.
Til § 2 Med bestemmelsen gives medlemmer af Skt.
Petri tyske  

 menighed samme tilhørsforhold til sognemenigheden, hvor de bor, som  

 andre folkekirkemedlemmer i sognet har.
Den foreslåede ændring  

 betyder blandt andet, at medlemmer af Skt.
Petri tyske menighed tillige kan  

 udøve valgret i bopælssognet.
Medlemmer af Skt.
Petri tyske  

 menighed har i praksis hidtil kun deltaget i valg af medlemmer til Skt.
Petri  

 tyske Kirkes bestyrelse.
Til § 3 Til nr. 1.
Med bestemmelsen ændres retstilstanden om  

 landskirkeskattens fordeling således, at skattepligtige indkomster fra  

 medlemmerne af Skt.
Petri tyske menighed skal medregnes ved  

 landskirkeskattens fordeling mellem kommunerne.
 Til nr. 2.
Forslaget medfører, at medlemmer af Skt.
Petri  

 tyske menighed skal betale kirkeskat i det ligningsområde, hvor  

 medlemmet har sin bopæl, ganske som andre medlemmer af folkekirken  

 bortset fra valgmenighedsmedlemmer.
Medlemmer af Skt.
Petri tyske menighed  

 har hidtil ikke betalt kirkeskat, men har betalt frivillige bidrag til Skt.  

 Petri tyske menighed.
Til § 4 Af budgetmæssige grunde foreslås, at  

 bestemmelsen i § 3 først træder i kraft den 1. januar  

 2001.
Til § 5 Med bestemmelsen sikres det, at loven ved kgl. anordning  

 kan sættes i kraft på Færøerne med de  

 ændringer, som de særlige færøske forhold  

 tilsiger.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om valg til menighedsråd, jf. lovbekendtgørelse nr. 30  

 af 24. januar 1996, foretages følgende ændringer:
 § 2.
 1. § 2, stk. 3, affattes således:
 Stk. 3. Personer, der er umyndiggjort med retsvirkning her i  

 landet, har ikke valgret.
 »Stk. 3. Den, der er under værgemål med fratagelse  

 af den retlige handleevne, jf. værgemålslovens § 6, har ikke  

 valgret.«.
 § 8.
 2. I § 8, stk. 3, ændres »11.« til:  

 »7.«.
 Stk. 3. På supplementsvalglisten optages vælgere,  

 der ikke er optaget på hovedvalglisten, og senest 11.-dagen før  

 valget er flyttet til menighedsrådskredsen, og som senest på  

 denne dag har anmeldt dette til folkeregistret.
 § 26.
 3. § 26, stk. 2, affattes således:
 Stk. 2. Vælgere, der er indlagt på eller optaget i  

 følgende institutioner, kan brevstemme i institutionen:
 »Stk. 2. Vælgere, der er indlagt på eller optaget  

 i følgende institutioner, boformer m.v., kan brevstemme i  

 institutionen, boformen m.v.:
 1)	Sygehuse.
 1)	Sygehuse.
 2)	Plejehjem, herunder særlige plejehjem og beskyttede boliger,  

 der drives efter reglerne i bistandsloven.
 2)	Plejehjem og beskyttede boliger, der drives efter reglerne i lov om  

 social service.
 3)	Daghjem og dagcentre, institutioner for voksne personer med  

 vidtgående fysiske eller psykiske handicap, der drives efter reglerne i  

 bistandsloven, døgninstitutioner for voksne, der drives efter  

 nævnte lovs forsøgsbestemmelser, samt ældreboliger, der er  

 omfattet af lov om boliger for ældre og personer med handicap.
3)	Boformer for voksne tilvejebragt af amtskommunen efter reglerne i  

 lov om social service til længerevarende eller midlertidigt ophold til  

 personer, der på grund af betydelig nedsat fysisk eller psykisk  

 funktionsevne har særlige behov, og boformer for voksne, der drives  

 efter nævnte lovs forsøgsbestemmelser, samt opholdssteder uden  

 for de pågældendes bolig, hvor kommunen efter reglerne i  

 nævnte lov giver tilbud om personlig hjælp, omsorg og pleje m.v.  

 til personer, som på grund af midlertidig eller varigt nedsat fysisk  

 eller psykisk funktionsevne har behov herfor.
Kommunalbestyrelsen kan dog  

 efter aftale med menighedsrådets valgbestyrelse beslutte, at  

 brevstemmeafgivning i de boformer, der er nævnt i 1. pkt., i stedet  

 skal ske efter reglerne i § 27 om brevstemmeafgivning i hjemmet.  

 Kommunalbestyrelsen kan endvidere efter aftale med menighedsrådets  

 valgbestyrelse beslutte, at der ikke skal foretages brevstemmeafgivning i  

 forbindelse med de tilbud, der er nævnt i 1. pkt.
 4)	Almene ældreboliger, der er omfattet af lov om almene boliger  

 samt støttede private andelsboliger m.v., og ældreboliger, der  

 er omfattet af lov om boliger for ældre og personer med handicap.  

 Kommunalbestyrelsen kan dog efter aftale med menighedsrådets  

 valgbestyrelse beslutte, at brevstemmeafgivning i ældreboliger i stedet  

 skal ske efter reglerne i § 27 om brevstemmeafgivning i hjemmet.«.
 § 26.
4. § 26, stk. 3, ophæves Stk. 3. Kommunalbestyrelsen kan dog efter aftale med  

 menighedsrådets valgbestyrelse beslutte, at der ikke skal foretages  

 brevstemmeafgivning på de i stk. 2, nr. 3, nævnte daghjem og  

 dagcentre.
Endvidere kan kommunalbestyrelsen efter aftale med  

 menighedsrådets valgbestyrelse beslutte, at brevstemmeafgivning i de i  

 stk. 2, nr. 3, øvrige nævnte institutioner i stedet skal  

 ske efter reglerne om brevstemmeafgivning i hjemmet, jf. § 27.
 Stk. 4-7 bliver herefter stk. 3-6.
 § 26.
 Stk. 8. Kirkeministeren fastsætter nærmere regler  

 for stemmeafgivningen i henhold til stk. 1-7.
 5. I § 26, stk. 8, der bliver til § 26,  

 stk. 7, ændres »7« til: »6«.
 § 27. Vælgere, der opholder sig her i landet, og som  

 på grund af sygdom eller manglende førlighed ikke vil kunne  

 møde frem på afstemningsstedet på valgdagen, kan afgive  

 brevstemme i hjemmet, medmindre de har mulighed for at stemme i en af de  

 institutioner eller boliger, der er nævnt i § 26, stk. 2.  

 Nærmere regler fastsættes af kirkeministeren.
 6. I § 27, 1. pkt., ændres »eller boliger« til:  

 », boformer m.v.«.
§ 2 I lov nr. 352 af 6. juni 1991 om medlemskab af folkekirken, kirkelig  

 betjening og sognebåndsløsning foretages følgende  

 ændring:
 1. § 5 affattes således:
§ 5. Folkekirkens medlemmer hører til menigheden i det  

 sogn, hvori de har bopæl, medmindre de ved særlig bestemmelse er  

 henvist til en anden menighed.
Medlemmerne af menighederne for døve  

 bevarer dog tillige tilhørsforholdet til sognemenigheden.
»§ 5. Folkekirkens medlemmer  

 hører til menigheden i det sogn, hvori de har bopæl, medmindre  

 de ved særlig bestemmelse er henvist til en anden menighed.
Medlemmerne  

 af menighederne for døve samt medlemmerne af Skt.
Petri tyske menighed  

 bevarer dog tillige tilhørsforholdet til sognemenigheden.«.
§ 3 I lov om folkekirkens økonomi, jf. lovbekendtgørelse nr. 537  

 af 24. juni 1997, foretages følgende ændringer:
 § 15.
Stk. 3. Landskirkeskattens fordeling mellem kommunerne sker  

 på grundlag af de skattepligtige indkomster i kommunerne for det  

 på fordelingstidspunktet nærmest forudgående  

 indkomstår for de i kildeskattelovens § 1 omhandlede  

 skattepligtige personer, således som disse indkomster er opgjort med  

 henblik på beregning af slutskat.
Ved fordelingen ses bort fra  

 indkomster, som vedrører medlemmer af en valgmenighed, Skt.
Petri  

 tyske menighed og personer, der ikke hører til folkekirken.
 1. I § 15, stk. 3, 2. pkt., udgår », Skt.  

 Petri tyske menighed«.
 § 18.
Stk. 3. Ved ligningen bortses fra medlemmer af valgmenigheder  

 og Skt.
Petri tyske menighed.
2. I § 18, stk. 3, udgår »og Skt.
Petri  

 tyske menighed«.
