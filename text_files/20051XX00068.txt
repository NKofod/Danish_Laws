Skriftlig fremsættelse (16. november 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov  

 om ændring af lov om aktieselskaber, lov om  

 anpartsselskaber, lov om visse erhvervsdrivende virksomheder, lov om  

 erhvervsdrivende fonde, lov om det europæiske selskab (SE-loven) og lov om  

 Det  

 Centrale Virksomhedsregister (Forenklinger og lettelser af administrative  

 byrder samt ændringer som følge af reduktion af revisionspligten for visse  

 små  

 virksomheder m.v.) (Lovforslag nr.
L 51).
Som et led i at sikre gode rammevilkår for danske  

 virksomheder ønsker regeringen en enkel, klar og effektiv erhvervslovgivning,  

 der er så let som mulig for erhvervslivet at administrere og efterleve.
Gode  

 selskabsretlige rammer vil kunne fremme virksomhedernes effektivitet og  

 konkurrenceevne samt sikre investorernes investeringslyst.
Administrative byrder er især problematisk for de små  

 virksomheder.
Byrderne beslaglægger ikke kun virksomhedernes tid og  

 ressourcer,  

 men kan i små virksomheder betyde, at virksomhedernes energi og virkelyst  

 mindskes.
Det er endvidere vigtigt at sikre, at erhvervslivet har et  

 lovgrundlag, som følger den teknologiske såvel som den internationale  

 udvikling.  

 Overimplementering af EU-regler skal som udgangspunkt være undtagelsen.
Regeringen har allerede gennemført en række tiltag, der har  

 forenklet og moderniseret dele af selskabsretten.
Lovforslaget fortsætter  

 denne  

 indsats.
Med forslaget øges paralleliteten mellem de enkelte  

 selskabslove ved at overføre regler, der har vist sige gode og velfungerende  

 på  

 ét område, til andre områder.
Endvidere sigter en række af forslagene mod at  

 målrette anpartsselskabsloven mod dens oprindelige formål, nemlig at skabe en  

 selskabsform, der er særligt egnet for mindre virksomheder og for  

 virksomheder  

 med få ejere.
 Initiativerne for at fremme anvendelsen af digitale  

 løsninger og informationsteknologi mest muligt videreføres, og det samme  

 gælder  

 initiativet om at skabe én indgang til selskabsoplysninger.
 Forslaget indeholder desuden en række konsekvensændringer  

 som følge af den foreslåede reduktion af revisionspligten for de helt små  

 virksomheder.
Moderniseringen og forenklingen af selskabslovgivningen skal  

 bidrage til fleksible og enkle regler og samtidig reducere de administrative  

 byrder, der ikke er nødvendige for at beskytte kreditorer og aktionærer.
En  

 effektiv og rimelig beskyttelse af aktionærer og kreditorer tillægges således  

 fortsat stor vægt.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
