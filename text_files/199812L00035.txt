Fremsat den 8. oktober 1998 af  

 skatteministeren (Ole Stavad) Forslag til Lov om ændring af forskellige  

 skattelove (Nedsættelse af skattesatsen for selskaber og fonde  

 samt virksomhedsskatteprocenten) § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 814 af 26. oktober 1997, som ændret  

 senest ved § 29 i lov nr. 485 af 1. juli 1998, foretages følgende  

 ændringer:
 1. I § 17, stk. 1, ændres »34 pct.« til: »32  

 pct.«.
 2. I § 21 ændres »34 pct.« til: »den i § 17,  

 stk. 1, nævnte procent«.
 3. I § 23, stk. 1, affattes således:
» § 2 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 813 af 26. oktober 1997, som ændret  

 senest ved § 4 i lov nr. 434 af 26. juni 1998, foretages følgende  

 ændring:
 1. I § 11, stk. 1, ændres »34 pct.« til:  

 »den i selskabsskattelovens § 17, stk. 1, nævnte  

 procent«.
§ 3 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 640 af 21. august  

 1998, foretages følgende ændringer:
 1. I § 10, stk. 2, 1. pkt. ændres »34 pct.«  

 til: »32 pct.«.
 2. I § 10 indsættes som stk. 4:
 »Stk. 4. Ved overførsel af beløb fra  

 virksomhedens konto for opsparet overskud efter reglerne i stk. 3 anses  

 tidligst opsparet overskud som overført først.«.
 3. I §13, stk.1, 2. pkt., ændres »66 pct. af  

 underskuddet.« til: »underskuddet med fradrag af den virksomhedsskat, der er  

 tillagt efter 1. pkt.«.
 4. I § 22 b, stk. 2, 1. pkt., ændres »34  

 pct.« til: »den i § 10, stk. 2, nævnte procent«.
 5. I § 22 b, stk. 3, 1. pkt., ændres »66  

 pct. af henlæggelsen« til: »det henlagte beløb efter fradrag af  

 den betalte konjunkturudligningsskat«.
§ 4 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som bl.a. ændret ved § 2 i lov nr. 476 af 1. juli 1998 og  

 senest ved § 27 i lov nr. 485 af 1. juli 1998, foretages følgende  

 ændring:
 1. I § 16 b, stk. 4, indsættes efter 1.  

 pkt.:
 »Dette gælder uanset, at virksomhedsskatteprocenten  

 er lavere end udskrivningsprocenten for kommunal indkomstskat og kirkelige  

 afgifter.«.
§ 5 I skattestyrelsesloven, jf. lovbekendtgørelse nr. 526 af 3. juli  

 1998, foretages følgende ændring:
 1. I § 33C, stk. 1, 2. pkt., indsættes som  

 2. pkt.:
 »For andre skattepligtige udgør tilskuddet 34 pct.  

 for udgifter, der er betalt inden udgangen af kalenderåret 1999, og  

 derefter 32 pct.«.
§ 6 I lov nr. 430 af 26. juni 1998 om ændring af forskellige skatte- og  

 afgiftslove (Konsekvensændringer i forbindelse med  

 gennemførelsen af pensionsafkastbeskatningsloven og ophævelse af  

 realrenteafgiftsloven) foretages følgende ændring:
 1. I § 8, stk. 1, 2. pkt., indsættes efter  

 »2000«: », og for afgiftsåret 1999, kan den skattepligtige indkomst ved  

 beregningen efter § 6, stk. 1 og stk. 2, i realrenteafgiftsloven, som  

 ophævet ved denne lovs § 4, ikke indgå med større  

 beløb énd gennemsnittet af de skattepligtige indkomster de  

 forudgående tre indkomstår, såfremt afgiftssatsen beregnet  

 efter realrenteafgiftslovens § 10  overstiger 32 pct.«.
§ 7 I lov om beskatning af indkomst i forbindelse med kulbrinteindvinding i  

 Danmark (kulbrinteskatteloven), jf. lovbekendtgørelse nr. 792 af 29.  

 september 1993, som bl.a. ændret ved § 11 i lov nr. 313 af 17. maj 1995  

 og senest ved § 8 i lov nr. 434 af 26. juni 1998, foretages  

 følgende ændring:
 1. I § 21, stk.1,1.pkt., og § 21, stk.3, 1.pkt.,  

 ændres »34 pct.« til: »den i selskabsskattelovens § 17,  

 stk. 1, nævnte procent«.
§ 8 I lov om indkomstskat for personer m.v.  

 (personskatteloven), jf. lovbekendtgørelse nr. 716 af 11. september  

 1997, som ændret senest ved § 9 i lov nr. 468 af 1. juli 1998,  

 foretages følgende ændring:
 1. I § 8 b ændres »34 pct.« til: »den sats, der  

 er nævnt i selskabsskattelovens § 17, stk. 1.«.
§ 9 I lov nr. 1221 af 27. december 1996 om beskatning ved  

 dødsfald (dødsboskatteloven), som ændret senest ved  

 § 1 i lov nr. 434 af 26. juni 1998, foretages følgende  

 ændringer:
 1. § 10, stk. 1, 3. pkt., og § 24,  

 stk. 1, 3. pkt., affattes således:
 »Fradraget foretages først i tidligst opsparet  

 overskud.«.
 2. I § 11, stk. 1, og § 25, stk. 1,  

 indsættes som 3. pkt.:
 »Fradraget foretages først i tidligste  

 henlæggelser til konjunkturudligning.«.
§ 10 I lov om afgift af dødsboer og gaver  

 (boafgiftsloven), jf. lovbekendtgørelse nr. 595 af 12. august 1998,  

 foretages følgende ændringer:
 1. § 13 a, stk. 4, 3. pkt., affattes  

 således:
 »Passivposten udgør 9 pct. for overskud opsparet i  

 indkomståret 1991, 12 pct. for overskud opsparet i indkomstårene  

 1992-98, og 13,5 pct. for overskud opsparet i indkomståret 1999 og  

 senere indkomstår.«.
 2. I § 13 a, stk. 5, indsættes efter »12 pct.«: »for  

 indkomstårene 1993-98 og på 13,5 pct. for indkomståret 1999  

 og senere indkomstår.«.
§ 11 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven har virkning fra og med indkomståret  

 1999.
Bemærkninger til lovforslaget Almindelige bemærkninger I.
Baggrund for nedsættelse af selskabsskattesatsen Forslaget om nedsættelse af selskabsskattesatsen  

 fremsættes som led i regeringens forslag til finanslov for  

 finansåret 1999. Bag forslaget ligger de samme hensyn, som bar  

 forslaget om nedsættelse af selskabsskattesatsen i »Pinsepakken«, jf.
L  

 100 97/98. Hovedhensynet er at lægge satsen på et niveau,  

 så der kan tiltrækkes erhvervsinvesteringer til Danmark.
Ved en  

 satsnedsættelse forebygges, at selskabsskattesatsen i Danmark kan blive  

 udslagsgivende for internationale - både danske og udenlandske -  

 virksomheders beslutning om lokalisering af nuværende og fremtidig  

 produktion.
I foråret 1998 kunne der ikke opnås  

 tilslutning til forslaget om satsnedsættelsen; men de hensyn, der taler  

 for nedsættelsen, er stadig til stede.
Derfor fremsætter  

 regeringen forslag om at nedsætte selskabsskattesatsen og  

 virksomhedsskattesatsen fra 34 til 32 pct. med virkning fra  

 indkomståret 1999. Den nu foreslåede nedsættelse er noget  

 mindre end foreslået i forbindelse med pinsepakken, hvor regeringen  

 foreslog en nedsættelse fra 34 pct. til 26 pct. over to år.  

 Regeringen er indstillet på en yderligere nedsættelse af satsen  

 til 30 pct. fra år 2000, forudsat at der kan findes finansiering  

 hertil.
Regeringen vil indbyde partierne til forhandlinger om, hvorledes  

 denne finansiering mest hensigtsmæssigt kan fremkomme.
 Med hensyn til finansiering af satsnedsættelsen  

 henvises til omtalen af de provenumæssige konsekvenser.
Der foreslås ikke ændringer i den andel af  

 provenuet fra selskabsskatten, der tilfalder kommunerne.
Kommunerne skal  

 således bære en del af provenutabet.
II.
Provenumæssige konsekvenser Selskabsindkomst beskattes på to niveauer.
For det  

 første på baggrund af selskabernes skattepligtige indkomst.  

 Dernæst beskattes indtjeningen i selskabet, ekskl. selskabsskat, som  

 udbytte eller aktieavancer på aktionærniveauet.
En lavere  

 beskatning på selskabsniveauet medfører samlet set større  

 udbytter og aktieavancer til aktionærerne og derved et  

 tilbageløb af skatteprovenu.
Tilsvarende vil provenutabet ved en satsnedsættelse  

 for opsparing inden for virksomhedsskatteloven blive modsvaret af  

 øgede skattebetalinger, når de opsparede midler hæves.
Den  

 samlede virkning ved en nedsættelse af virksomhedsskattesatsen  

 består derfor i overvejende grad af et rentetab for den offentlige  

 sektor som følge af skatteudskydelsen i opsparingsperioden.
Provenutabet ved nedsættelse af selskabs- og  

 fondsskatten til 32 pct. skønnes til ca. 1,8 mia. kr. for  

 indkomståret 1999. Provenutabet mindskes lidt de følgende  

 år som følge af tilbageløb af skatteprovenu fra de  

 større udbytter og avancer.
Kommuneandelen af  

 selskabsskattenedsættelsen skønnes at være knap 250 mill  

 kr. i indkomståret 1999. Finansårsvirkningen i 1999  

 skønnes til 1,8 mia. kr., idet det skønnes at næsten al  

 selskabsskat svares af selskaber i acontoordningen, og afregningen af den  

 nævnte kommunale andel sker i senere finansår.
Derved  

 påvirkes kommunernes budget ikke i 1999.
Nedsættelsen af virksomhedsskattesatsen til 32 pct.  

 skønnes at medføre et umiddelbart provenutab på ca. 215  

 mill. kr. for indkomståret 1999. Dette provenutab udlignes i takt med,  

 at de opsparede midler i virksomhedsskatteordningen udbetales.
Der er ikke  

 nogen kommunevirkning af nedsættelsen af virksomhedsskattesatsen, idet  

 kommuneandelen afregnes med kommunernes udskrivningsprocent af virksomhedens  

 opsparede overskud.
Finansårsvirkningen i 1999 skønnes at  

 være minimal, idet der kun kommer finansårseffekt som  

 følge af ændringer i forskudsregistreringen.
 I alt skønnes den foreslåede  

 satsnedsættelse at medføre et provenutab på ca. 2,0 mia.  

 kr. for indkomståret 1999.
Med den samlede finanspolitiske situation i 1999 er det  

 regeringens opfattelse, at der hertil skal skaffes finansiering på 1  

 mia. kr.
Denne finansiering er ikke udmøntet, men indgår  

 på en budgetreguleringskonto, jf. § 38.19.79. på  

 Finanslovsforslaget for 1999.
 Det er ved provenuskønnet lagt til grund, at det  

 samlede provenu fra selskabs-, fonds og kulbrintebeskatningen efter  

 gældende satser udgør ca. 31 mia. kr. for indkomståret  

 1999, samt at bruttoopsparingen i virksomhedsskatteordningen udgør ca.  

 11 mia. kr. for indkomståret 1999.
III.
Erhvervsøkonomiske konsekvenser.
Nedsættelsen af selskabs-, fonds- og  

 virksomhedsskattesatsen er et led i tilpasningen af satserne til et  

 konkurrencedygtigt niveau set i forhold til især de øvrige  

 nordiske lande.
Dermed øges både danske og udenlandske  

 selskabers incitament til at placere og fastholde produktion i Danmark.  

 Virkningen for erhvervslivet af nedsættelsen vil være en  

 umiddelbar lempelse på ca. 2 mia. kr. i 1999, som dog reduceres til ca.  

 1 mia. kr., hvis erhvervslivet fuldt ud bærer udmøntningen af  

 budgetreguleringskontoen.
Dermed styrkes selskaberne.
Virkningerne på  

 de enkelte brancher af den reducerede selskabsskat vil variere.  

 Fremstillingserhverv og specielt serviceerhverv vil have den største  

 fordel, da disse sektorer fortrinsvist er organiseret i selskabsform.  

 Landbruget anvender i større omfang reglerne inden for  

 virksomhedsskatteloven, hvor fordelen ved satsreduktionen er mere  

 begrænset.
IV.
Administrative konsekvenser for skattemyndighederne Lovforslaget skønnes at medføre  

 engangsudgifter for Told og Skat til edb mm. på 5 mill. kr.
V.
Administrative konsekvenser for erhvervslivet Forslaget har betydning for samtlige selskaber, fonde samt  

 virksomheder omfattet af virksomhedsskatteloven, der betaler henholdsvis  

 selskabs-, fonds- eller virksomhedsskat.
Lovforslaget skønnes ikke at  

 give de berørte virksomheder væsentlige administrative  

 merbelastninger.
VI.
Miljømæssige konsekvenser Forslaget har ingen miljømæssige  

 konsekvenser.
VII.
Forholdet til EU-retten Forslaget skønnes ikke at indeholde EU-retlige  

 aspekter.
VIII.
Sammenfatning af økonomiske og administrative  

 konsekvenser:
 De foranstående overvejelser kan i hovedtræk sammenfattes i  

 følgende oversigtsskema.
Positive konsekvenser Negative konsekvenser Økonomiske konsekvenser for stat, amter og kommuner Tilpasning af satser til et mere konkurrencedygtigt niveau samt  

 øget incitament til at fastholde og placere produktion i Danmark Indkomstårsvirkning:
 Samlet provenutab: ca. 2,0 mia. kr.
heraf Staten: knap 1,8 mia.
 Kommunerne: 250 mill. kr.
 Finansårsvirkning:
ca. 1,8 mia. kr. for staten i 1999 Administrative konsekvenser for stat, amter og kommuner Ingen Engangsudgifter til edb mm. på 5 mill. kr.
Økonomiske konsekvenser for erhvervslivet Umiddelbar lempelse: ca. 2,0 mia. kr.
Lempelse mindskes med ca. 1,0 mia. kr., hvis erhvervslivet fuldt ud  

 bærer udmøntningen af budgetreguleringskontoen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen EU- retten Ingen Ingen Bemærkninger til de enkelte bestemmelser Til § 1 Til nr. 1 Det foreslås at nedsætte  

 selskabsskatteprocenten fra 34 pct. til 32 pct. fra og med indkomståret  

 1999. For indkomståret 1998 fastholdes den nuværende procentsats  

 på 34 pct.
 Den foreslåede satsnedsættelse gælder  

 for selskaber og foreninger m.v. omfattet af selskabsskattelovens § 1,  

 stk. 1, nr. 1-2d og 3a-6, dvs. aktie- og anpartsselskaber, sparekasser,  

 Post Danmark, Københavns Fondsbørs, Værdipapircentralen,  

 Garantifonden for Danske Optioner og Futures, selskabsbeskattede  

 andelsforeninger og akkumulerende investeringsforeninger m.v.
Til nr. 2 Der foreslås samme nedsættelser af  

 skatteprocenten for udenlandske selskaber, der er undergivet begrænset  

 skattepligt her i landet efter selskabsskattelovens § 2, stk. 1,  

 litra a, b og f, som for danske selskaber.
Til nr. 3 Det foreslås at affatte stk. 1 på ny.
Den  

 foreslåede affattelse af bestemmelsen indeholder to  

 ændringer.
For det første foreslås det, at ordene »og  

 eventuelle renter i anledning af for sen indbetasling af restskat eller  

 indkomstskat« udgår, således at kommunerne ikke er berettiget til  

 at få andel i morarenterne.
Herved bringes reglerne i overensstemmelse  

 med praksis.
For det andet foreslås det, at kommunerne skal have  

 en andel på 13,41 pct. af den udredede indkomstskat, dvs. at der  

 tilfalder kommunerne 13,41 pct. af selskabsskatten.
Dette er den samme andel,  

 som kommunerne får i dag, blot udtrykt i procent i stedet for i en  

 brøk.
Selskabsskattesatsen var i indkomstårene 1991-1992  

 38 pct., og blev nedsat til 34 pct. som led i indførelsen af  

 acontoskatteordningen.
Skattesatsen på 34 pct. er dog kun effektiv for  

 selskabsskat, der indbetales aconto i løbet af indkomståret,  

 idet restskat pålignes et restskattetillæg på 11,75 pct.,  

 således at den effektive skattesats for skat, der ikke betales aconto,  

 bliver på 38 pct.
Tilsvarende pålignes selskaber udenfor  

 acontoskatteordningen et tillæg på 11,75 pct., således at  

 den effektive selskabsbeskatning for disse i kraft af tillægget bliver  

 på 38 pct.
Den kommunale andel af selskabsskatten for  

 indkomstårene 1991 og 1992, hvor skattesatsen var 38 pct., beregnes som  

 3/25 af selskabsskatten.
Med indførelsen af acontoordningen, hvor  

 satsen nedsattes til 34 pct., forhøjedes andelen med 11,75  

 pct., således at kommunerne kompenseredes for nedsættelsen af  

 satsen til 34 pct.
Herefter beregnes den kommunale andel som 3/25 af  

 selskabsskatten tillagt 11,75 pct., hvilket samlet udgør 13,41 pct. af  

 selskabsskatten.
Acontoordningen har dermed alene påvirket  

statens provenu af selskabsskatten.
Det foreslås, at den andel af indkomstskatten incl.  

 tillæg, som kommunerne får i dag, fastholdes uændret ved  

 nedsættelse af satsen til 32 pct.
Det foreslås af  

 forståelsesmæssige grunde, at kommunernes andel af  

 selskabsskatten i bestemmelsen direkte udtrykkes som en procentsats (13,41  

 pct.) fremfor den unødigt komplicerede beregning af andelen, som der  

 skal foretages efter gældende lov.
Til § 2 Der foreslås samme nedsættelse af  

 skatteprocenten for fonde og foreninger m.v. omfattet af  

 fondsbeskatningsloven som foreslået under § 1, nr. 1, for  

 selskaber m.v. omfattet af selskabsskatteloven.
Herefter vil indkomstskatten  

 for fonde og foreninger m.v. ligeledes blive nedsat fra 34 til 32 pct. fra og  

 med indkomståret 1999. Der kan i øvrigt henvises til  

 bemærkningerne til § 1, nr. 1.
Til § 3 Til nr. 1 Der foreslås samme nedsættelse af  

 skatteprocenten for virksomheder drevet i personlig regi omfattet af  

 virksomhedsskatteloven som efter selskabsskattelovens § 17, stk. 1,  

 jf. forslagets § 1, nr. 1. Den foreløbige virksomhedsskat  

 foreslås derfor nedsat fra 34 til 32 pct. for indkomståret 1999  

 og efterfølgende indkomstår.
For indkomståret 1998  

 fastholdes den nuværende procentsats på 34 pct.
Til nr. 2 I forbindelse med tidligere nedsættelser af  

 virksomhedsskattesatsen er det ved overgangsbestemmelser blevet fastsat, at  

 ældst opsparede overskud anses som hævet først, og at der  

 til administration heraf skal føres en opsparingskonto for hver  

 periode med en bestemt virksomhedsskattesats.
 Det foreslås fastslået i § 10,  

 stk. 4, at opsparet overskud skal behandles efter »først ind,  

 først ud«-princippet, således at det tidligst opsparede overskud  

 i relation til virksomhedsskattelovens § 10, stk. 3, altid anses  

 for hævet først.
Kravet om flere opsparingskonti findes ikke længere  

 nødvendigt.
Det afgørende er, at den foreløbige  

 virksomhedsskat modregnes korrekt ved beregningen af den endelige skat i  

 forbindelse med hævningen af opsparede beløb efter reglerne i  

 virksomhedsskattelovens § 10, stk. 3.
Til nr. 3 Der er tale om en konsekvensændring som følge  

 af lovforslagets § 3, nr.1.
Til nr. 4 Efter de gældende regler svarer satsen for  

 konjunkturudligningsskatten til satsen for virksomhedsskatten.
Efter  

 bestemmelsen foreslås samme nedsættelse af  

 konjunkturudligningsskatten i tilknytning til kapitalafkastordningen, som  

 foreslås for viksomhedsskatten, jf. lovforslaget § 3, nr. 1.
Til § 4 Baggrunden for bestemmelsen i kommuneskattelovens  

 § 16 b er, at det er hensigten, at kommunen skal stilles som om, den  

 opsparede virksomhedsindkomst beskattes endeligt i indtjeningsåret.  

 Efter § 10 i lov om amtskommunal indkomstskat, finder bestemmelsen i  

 kommuneskattelovens § 16 b tilsvarende anvendelse for så vidt  

 angår amtskommuner og amtskommunal indkomstskat.
Med den foreslåede nedsættelse af  

 virksomhedsskatten vil virksomhedsskatteprocenten kunne blive lavere end den  

 samlede udskrivningsprocent for de kommunale indkomstskatter og kirkelige  

 afgifter.
Da det fortsat er hensigten, at kommunen skal stilles som om, at  

 den opsparede virksomhedsindkomst beskattes endeligt i indtjeningsåret,  

 foreslås en præcisering af, at staten også afregner  

 virksomhedsskatten som en andel svarende til udskrivningsprocenten for  

 kommunale indkomstskatter og kirkelige afgifter i tilfælde, hvor denne  

 udskrivningsprocent er højere end virksomhedsskatteprocenten.
Til § 5 Der er tale om en konsekvensændring som følge  

 af lovforslagets § 1, nr. 1.
Til § 6 Der er tale om en konsekvensændring som følge  

 af lovforslagets § 1, nr. 1. Konsekvensændringen er  

 nødvendig, idet realrenteafgiftsloven har virkning indtil år  

 2000.
Til § 7 Ved disse ændringer fastholdes selskabsskatten for  

 kulbrintevirksomhed på samme niveau som den almindelige  

 selskabsskat.
Til § 8 Der er tale om en konsekvensændring som følge  

 af lovforslagets § 1, nr. 1.
Til § 9 Der er tale om konsekvensændringer som følge  

 af lovforslagets § 3, nr. 2. Endvidere foreslås redaktionelle  

 ændringer.
Til § 10 Der er tale om konsekvensændringer som følge  

 af lovforslagets § 3, nr. 1 og 4.
Ved fastsættelsen af den foreslåede  

 passivpostprocent for indkomstårene efter nedsættelsen af  

 virksomhedsskatteprocenten er der anvendt samme principper som ved  

 fastsættelse af de gældende passivpostprocenter.
Det vil sige, at  

 passivpostprocenten er fastsat som 75 pct. af forskellen mellem 50 pct. og  

 virksomhedsskatteprocenten for det pågældende  

 indkomstår.
Til § 11 Det foreslås at loven træder i kraft dagen  

 efter bekendtgørelsen i Lovtidende.
Loven har virkning fra og med  

 indkomståret 1999.
Bilag Lovforslaget sammenholdt med gældende lov Gældende formulering Lovforslaget § 1 I lov om indkomstbeskatning af aktieselskaber m.v.  

 (selskabsskatteloven), jf. lovbekendtgørelse nr. 814 af 26. oktober  

 1997, som ændret senest ved § 29 i lov nr. 485 af 1. juli 1998,  

 foretages følgende ændringer:
 § 17. Indkomstskatten for de i § 1, stk. 1, nr. 1-2  

 d, og 3 a-6, nævnte aktieselskaber og foreninger m.v. udgør 34  

 pct. af den skattepligtige indkomst.
 Stk. 2 - 6.
1. I § 17, stk. 1, ændres »34 pct.« til: »32  

 pct.« § 21. Indkomstskatten for de i § 2, stk. 1, litra  

 a), b) og f), nævnte udenlandske selskaber og foreninger udgør  

 34 pct. af den skattepligtige indkomst.
 2. I § 21 ændres »34 pct.« til: »den i § 17,  

 stk. 1, 2. pkt., nævnte procent«.
 § 23. Af den efter reglerne i denne lov udredede indkomstskat  

 med tillæg af 11 3/4 pct. og eventuelle renter i anledning af for sen  

 indbetaling af restskat eller indkomstskat tilfalder 3/25 den eller de  

 kommuner, hvori selskabet eller foreningen m.v. har drevet virksomhed, jf.  

 bestemmelserne i lov om kommunal indkomstskat.
 3. I § 23, stk. 1, affattes således:
» § 2 I lov om beskatning af fonde og visse foreninger  

 (fondsbeskatningsloven), jf. lovbekendtgørelse nr. 813 af 26. oktober  

 1997, som ændret senest ved § 4 i lov nr. 434 af 26. juni 1998,  

 foretages følgende ændring:
 § 11. Indkomstskatten udgør 34 pct. af den  

 skattepligtige indkomst.
 Stk. 2.
 1. I § 11, stk. 1, ændres »34 pct.« til: den  

 i selskabsskattelovens  17, stk. 1, 2. pkt., nævnte  

 procent«.
§ 3 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 640 af 21. august  

 1998, foretages følgende ændringer:
 § 10. Virksomhedens skattepligtige overskud med fradrag af  

 kapitalafkast efter § 7, der overføres til den skattepligtige,  

 skal medregnes i den skattepligtiges personlige indkomst i det  

 indkomstår, hvor overskuddet overføres til den skattepligtige.  

 Overskud kan overføres til den skattepligtige med virkning for  

 indkomståret, hvis det er overført inden udløb af fristen  

 for indgivelse af selvangivelse for indkomståret.
Stk. 2. Overskud efter stk. 1, der ikke overføres  

 til den skattepligtige med virkning for indkomståret, beskattes  

 foreløbigt i indkomståret med en virksomhedsskat på 34  

 pct.
Overskud med fradrag af virksomhedsskat indgår på  

 virksomhedens konto for opsparet overskud.
Stk. 3. Beløb, der overføres fra virksomhedens  

 konto for opsparet overskud, medregnes med tillæg af den hertil  

 svarende virksomhedsskat til den skattepligtiges personlige indkomst.
Ved  

 skatteberegningen for det indkomstår, hvor beløb  

 overføres fra konto for opsparet overskud, fradrages den hertil  

 svarende virksomhedsskat i den skattepligtiges slutskat med tillæg af  

 eventuel overført restskat m.v.
Virksomhedsskat, der ikke kan rummes i  

 årets slutskat m.v., udbetales kontant.
 1. I § 10, stk. 2 , 1. pkt., ændres »34  

 pct.« til: »32 pct.«.
 2. I § 10 indsættes som stk. 4:»Stk. 4.  

 Ved overførsel af beløb fra virksomhedens konto for opsparet  

 overskud efter reglerne i stk. 3 anses tidligst opsparet overskud som  

 overført først.«.
§ 13. Underskud i virksomhedsordningen modregnes i eventuelt  

 opsparet overskud, der med tillæg af den hertil svarende  

 virksomhedsskat medregnes ved opgørelsen af virksomhedsindkomsten.  

 Indestående på konto for opsparet overskud reduceres med et  

 beløb svarende til 66 pct. af underskuddet.
Den hertil svarende  

 virksomhedsskat fradrages i den skattepligtiges slutskat m.v. eller udbetales  

 kontant efter reglerne i § 10, stk. 3.
 Stk. 2.
 3. I § 13, stk. 1, 2. pkt., ændres »66 pct.  

 af underskuddet.« til: »underskuddet med fradrag af den virksomhedsskat, der  

 er tillagt efter 1. pkt.«.
 4. I § 22 b, stk. 2, 1. pkt., ændres »34  

 pct.« til: »den i § 10, stk. 2, nævnte procent.«.
 § 22 b.
 Stk. 2. Den skattepligtige skal betale en  

 konjunkturudligningsskat på 34 pct. af henlæggelsen. §§ 21  

 og 22 finder tilsvarende anvendelse.
Stk. 3. Fradrag efter stk. 1 er betinget af, at 66 pct.  

 af henlæggelsen indsættes på en bunden konto her i landet i  

 et pengeinstitut, som Finanstilsynet har meddelt tilladelse til at drive  

 pengeinstitutvirksomhed, eller i et udenlandsk kreditinstitut, der efter  

 tilladelse i et land inden for De Europæiske Fællesskaber eller  

 et land, som Fællesskabet har indgået samarbejdsaftale med,  

 udøver virksomhed her i landet gennem en filial, jf. lov om banker og  

 sparekasser m.v. § 6 a, stk. 1-4. Beløbet skal  

 indsættes på kontoen efter henlæggelsesårets  

 udløb, men inden udløbet af fristen for indgivelse af  

 selvangivelse for henlæggelsesåret.
Kontoen skal betegnes  

 konjunkturudligningskonto og bære påtegning om den  

 skattepligtiges navn, adresse, personnummer samt virksomhedens  

 regnskabsår og henlæggelsesåret.
Kontoen skal være en  

 kontantforrentet indlånskonto og kan ikke være en  

 gevinstopsparingskonto.
 Stk. 4 - 10.
 5. I § 22 b, stk. 3, 1. pkt., ændres »66  

 pct. af henlæggelsen« til: »det henlagte beløb efter fradrag af  

 den betalte konjunkturudligningsskat«.
§ 4 I lov om kommunal indkomstskat, jf.  

 lovbekendtgørelse nr. 803 af 6. oktober 1995, som bl.a. ændret  

 ved § 2 i lov nr. 476 af 1. juli 1998 og senest ved § 27 i lov nr. 485  

 af 1. juli 1998, foretages følgende ændring:
 § 16 b.
Stk. 4. Staten afregner som led i afregningen efter  

 §§ 15, 16 og 16 a over for kommunen en andel af virksomhedsskatten efter  

 virksomhedsskattelovens § 10, stk. 2, der beregnes med  

 udskrivningsprocenten for kommunal indkomstskat og kirkelige afgifter af den  

 del af virksomhedernes overskud, hvoraf der skal betales virksomhedsskat.
Ved  

 afregningen af slutskatten skal kommunen betale staten et beløb, der  

 beregnes med udskrivningsprocenten for kommunal indkomstskat og kirkelige  

 afgifter af beregningsgrundlaget for den virksomhedsskat, der efter  

 virksomhedsskattelovens § 10, stk. 3, og § 13, stk. 1,  

 fradrages i de skattepligtige slutskatter. 1. og 2. pkt. finder tilsvarende  

 anvendelse på konjunkturudligningsskat efter virksomhedsskattelovens  

 § 22 b.
 Stk. 5.
 1. I § 16 b, stk. 4, indsættes efter 1.  

 pkt.: »Dette gælder uanset, at virksomhedsskatteprocenten er lavere end  

 udskrivningsprocenten for kommunal indkomstskat og kirkelige afgifter.«.
§ 5 I skattestyrelsesloven, jf. lovbekendtgørelse nr.  

 526 af 3. juli 1998, foretages følgende ændring:
§ 33 C.
For skattepligtige personer og dødsboer  

 udgør tilskuddet 38 pct. af de tilskudsberettigede udgifter.
For andre  

 skattepligtige udgør tilskuddet 34 pct.
 Stk. 2.
 1. I § 33C, stk. 1, 2. pkt., indsættes som  

 2. pkt.: »For andre skattepligtige udgør tilskuddet 34 pct. af  

 udgifter, der er betalt inden udgangen af kalenderåret 1999, og  

 derefter 32 pct. «.
§ 6 I lov nr. 430 af 26. juni 1998 om ændring af  

 forskellige skatte- og afgiftslove (Konsekvensændringer i forbindelse  

 med gennemførelsen af pensionsafkastningsbeskatningsloven og  

 ophævelse af realrenteafgiftsloven) foretages følgende  

 ændring:
 § 6.
 Stk. 3. I år, hvor afgiftssatsen efter § 10  

 overstiger 34 pct., kan den skattepligtige indkomst ved beregningen efter  

 stk. 1 og 2 ikke indgå med et større beløb end  

 gennemsnittet af de skattepligtige indkomster i de forudgående tre  

 indkomstår.
 Stk. 4.
 1. I § 8, stk. 1, 2. pkt., indsættes efter  

 »2000« : », og for afgiftsåret 1999, kan den skattepligtige indkomst  

 ved beregningen efter § 6, stk. 1 og stk. 2, i realrenteafgiftsloven, som  

 ophævet ved denne lovs § 4, ikke indgå med større  

 beløb end gennemsnittet af de skattepligtige indkomster de  

 forudgående tre indkomstår, såfremt afgiftssatsen beregnet  

 efter realrenteafgiftslovens § 10 overstiger 32 pct.«.
§ 7 I lov om beskatning af indkomst i forbindelse med  

 kulbrinteindvinding i Danmark (kulbrinteskatteloven), jf.  

 lovbekendtgørelse nr. 792 af 29. september 1993, som bl.a.  

 ændret ved § 11 i lov nr. 313 af 17. maj 1995 og senest ved § 8 i  

 lov nr. 434 af 26. juni 1998, foretages følgende ændring:
§ 21. Personer, der ikke er omfattet af reglerne i  

 kildeskattelovens §§ 1 eller 2 om skattepligt, og som oppebærer  

 indtægt ved erhvervsmæssig virksomhed, der er omfattet af denne  

 lov, bortset fra indtægt som nævnt i § 4, svarer alene  

 indkomstskat til staten med 34 pct. af den skattepligtige indkomst.
Den  

 beregnede skat nedsættes med skatteværdien af et personfradrag  

 efter reglerne i personskattelovens § 10, stk. 1 og 2, ved  

 anvendelse af ovennævnte procentsats.
Stk. 2. Personer, som ikke er omfattet af kildeskattelovens  

 § 1, og som arbejder for en arbejdsgiver uden hjemting her i landet,  

 svarer en endelig skat til staten med 30 pct. af indtægt, der er  

 omfattet af denne lov, bortset fra indtægt som nævnt i § 4  

 og andre former for indtægt ved erhvervsmæssig virksomhed.
Ved  

 skatteberegningen indrømmes ikke fradrag.
Stk. 3. Personer, der oppebærer indtægt som  

 nævnt i § 4, stk. 1 og 2, svarer ud over kulbrinteskat alene  

 indkomstskat til staten med 34 pct. af sådan indkomst.
Indkomstskatten  

 beregnes særskilt af indkomst, der er omfattet af § 4, stk. 1  

 og 2.
 Stk. 4 - 6.
 1. I § 21, stk. 1, 1. pkt., og § 21,  

 stk. 3, 1. pkt. ændres »34 pct.« til: »den i  

 selskabsskattelovens § 17, stk. 1, nævnte procent«.
§ 8 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret  

 senest ved § 9 i lov nr. 468 af 1. juli 1998, foretages følgende  

 ændring:
§ 8 b.
Af CFC- indkomst svares skat med 34 pct.
 1. I § 8 b ændres »34 pct.« til: »den sats, der  

 er nævnt i selskabsskattelovens § 17, stk. 1.«.
§ 9 I lov nr. 1221 af 27. december 1996 om beskatning ved dødsfald  

 (dødsboskatteloven), som senest ændret ved § 1 i lov nr.  

 434 af 26. juni 1998, foretages følgende ændringer:
§ 10. Ved opgørelsen af den skattepligtige indkomst i  

 mellemperioden medregnes afdødes indestående på konto for  

 opsparet overskud ved udløbet af indkomståret forud for  

 dødsåret med tillæg af den hertil svarende virksomhedsskat  

 og med fradrag af et grundbeløb på 83.300 kr.
Var afdøde  

 gift ved dødsfaldet, og skiftes afdødes andel af  

 fællesboet og afdødes særbo hver for sig, fordeles  

 grundbeløbet forholdsmæssigt under hensyn til de ved  

 indkomstopgørelserne medregnede indeståender med tillæg af  

 hertil svarende skat.
Fradraget foretages først i overskud opsparet i  

 indkomstårene 1987-1990, dernæst i overskud opsparet i  

 indkomståret 1991 og sidst i overskud opsparet i indkomståret  

 1992 og senere indkomstår.
 Stk. 2 - 5.
 1. § 10, stk. 1, 3. pkt., og § 24,  

 stk. 1, 3. pkt., affattes således:»Fradraget foretages  

 først i tidligst opsparet overskud.«.
§ 24. Ved opgørelsen af bobeskatningsindkomsten  

 medregnes afdødes indestående på konto for opsparet  

 overskud ved udløbet af indkomståret forud for  

 dødsåret med tillæg af den hertil svarende virksomhedsskat  

 og med fradrag af et grundbeløb på 83.300 kr.
Var afdøde  

 gift ved dødsfaldet, og skiftes afdødes andel af  

 fællesboet og afdødes særbo hver for sig, fordeles  

 grundbeløbet forholdsmæssigt under hensyn til de ved  

 indkomstopgørelserne medregnede indeståender med tillæg af  

 hertil svarende skat.
Fradraget foretages først i overskud opsparet i  

 indkomstårene 1987-1990, dernæst i overskud opsparet i  

 indkomståret 1991 og sidst i overskud opsparet i indkomståret  

 1992 og senere indkomstår.
 Stk. 2 - 5.
§ 11. Ved opgørelsen af den skattepligtige indkomst i  

 mellemperioden medregnes afdødes indestående på  

 konjunkturudlingskonto ved udløbet af indkomståret forud for  

 dødsåret med tillæg af den hertil svarende  

 konjunkturudligningsskat og med fradrag af et grundbekøb på  

 83.300 kr.
Var afdøde gift ved dødsfaldet, og skiftes  

 afdødes andel af fællesboet og afdødes særbo hver  

 for sig, fordeles grundbeløbet forholdsmæssigt under hensyn til  

 de ved indkomstopgørelserne medregnede indeståender med  

 tillæg af hertil svarende skat.
 Stk. 2 - 5.
 2. I § 11, stk. 1, og § 25,  

 stk. 1, indsættes som 3. pkt.:
 »Fradraget foretages først i tidligste  

 henlæggelser til konjunkturudligning.«.
§ 25. Ved opgørelsen af bobeskatningsindkomsten  

 medregnes afdødes indestående på konjunkturudligningskonto  

 ved udløbet af indkomståret forud for dødsåret med  

 tillæg af den hertil svarende konjunkturudligningsskat og med fradrag  

 af et grundbeløb på 83.300 kr.
Var afdøde gift ved  

 dødsfaldet, og skiftes afdødes andel af fællesboet og  

 afdødes særbo hver for sig, fordeles grundbeløbet  

 forholdsmæssigt under hensyn til de ved indkomstopgørelserne  

 medregnede indeståender med tillæg af hertil svarende skat.
 Stk. 2 - 5.
§ 10 I lov om afgift af dødsboer og gaver  

 (boafgiftsloven), jf. lovbekendtgørelse nr. 595 af 12. august 1998,  

 foretages følgende ændringer:
 § 13 a.
Stk. 4. I det omfang konto for opsparet overskud overtages  

 efter dødsboskattelovens § 39, stk. 2, beregnes der af  

 indeståendet med tillæg af den hertil svarende virksomhedsskat en  

 passivpost.
Der beregnes dog ikke passivpost for overskud opsparet i  

 indkomstårene 1987-90. I øvrigt udgør passivposten  

 følgende andel af beregningsgrundlaget: For overskud opsparet i  

 indkomståret 1991 udgør passivposten 9 pct., og for overskud  

 opsparet i indkomståret 1992 og senere indkomstår udgør  

 passivposten 12 pct.
 Stk. 5. I det omfang konjunkturudligningskonto overtages efter  

 dødsboskattelovens § 39, stk. 3, beregnes der af  

 indeståendet med tillæg af den hertil svarende  

 konjunkturudligningsskat en passivpost på 12 pct.
 Stk. 6.
 1. § 13 a, stk. 4, 3. pkt., affattes  

 således:
 »Passivposten udgør 9 pct. for overskud opsparet i  

 indkomståret 1991, 12 pct. for overskud opsparet i indkomstårene  

 1992-98, og 13,5 pct. for overskud opsparet i indkomståret 1999 og  

 senere indkomstår.«.
 2. I § 13 a, stk. 5, indsættes efter
»12 pct.«: »for indkomstårene 1993-98, og på 13,5 pct. for  

 indkomståret 1999 og senere indkomstår.«.
