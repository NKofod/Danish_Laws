 I tilfælde, hvor der sker skade på en registreret virksomheds varelager  

 eller driftsmidler, herunder bygninger, kan virksomheden medregne afgiften på  

 indkøb, reparationer mv til genoprettelse af skaden til den indgående afgift  

 i samme omfang, som virksomheden efter de almindelige regler i lovens §§ 15  

 og 16 kan medregne afgiften på indkøb mv af de pågældende varer og  

 driftsmidler til den indgående afgift.
 Dette gælder, uanset om virksomheden (skadelidte) selv må bære tabet ved  

 skaden, eller om den kan få tabet dækket ved erstatning fra en skadevolder  

 eller et forsikringsselskab.
 Det tab, der i sidstnævnte tilfælde skal erstattes, bliver således værdien  

 (genanskaffelsesprisen, reparationsprisen) uden afgift.
 Hvis skadelidte kun har delvis fradragsret (bekendtgørelsen om delvis  

 fradragsret for merværdiafgift), bliver det tab, der skal erstattes, værdien  

 (genanskaffelsesprisen, reparationsprisen) tillagt den del af afgiften, som  

 skadelidte ikke kan medregne til sin indgående afgift.
 Hvis skadelidte er en registreret virksomhed, der selv udbedrer skade på  

 varer eller driftsmidler, for hvilke den har fradragsret, skal den ikke  

 beregne afgift af omkostningerne (materialer, arbejdsløn mv). Såfremt den  

 skadelidte virksomhed har delvis fradragsret, skal den svare afgift i det  

 omfang, hvori den ikke har fradragsret.
I tilfælde, hvor skadelidte er en privat person eller en ikke registreret  

 virksomhed, bliver det tab, der eventuelt skal erstattes af en skadevolder  

 eller et forsikringsselskab, værdien (genanskaffelsesprisen,  

 reparationsprisen) indbefattet afgift.
Det samme gælder, når skade rammer en  

 registreret virksomheds ejendele, for hvilke den ikke har fradragsret.
En registreret skadevolder, der må erstatte skade indbefattet afgift, kan  

 ikke medregne dette afgiftsbeløb til sin indgående afgift.
Hvis en  

 registreret virksomhed forvolder skade på varer, der er i virksomhedens  

 varetægt til reparation, kan denne virksomhed dog medregne afgiften  

 vedrørende reparation af den af virksomheden forvoldte skade til den  

 indgående afgift, men skadelidte har i så fald ingen fradragsret for  

 afgiften.
 Se endvidere Mn.747.
