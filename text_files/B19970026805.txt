§ 1 I bekendtgørelse nr. 612 af 17. juli 1995 om bortskaffelse og  

 forarbejdning af animalsk affald og om fremstilling af dyrefoder med animalsk  

 indhold foretages følgende ændringer:
 1. I § 5 indsættes efter stk. 1 som nyt stykke:
 Stk. 2.  Veterinærdirektoratet kan træffe bestemmelse  

 om, at transporten, oplagringen og forarbejdningen på de i stk. 1 nævnte  

 virksomheder, foregår på et særligt sted og under overholdelse af særlige  

 betingelser'.
 Stk. 2.  bliver herefter stk. 3.
 2. I § 6, stk. 3, indsættes som 2. pkt.:
 »For så vidt angår affald fra hjemmeslagtede dyr skal nedgravningen  

 forestås af den person, der har fået slagtet dyrene til eget forbrug, samt  

 finde sted på den pågældendes ejendom«.
 3. I § 8 indsættes efter stk. 3 som nyt stykke:
 » Stk. 4.  Ferske huder kan af virksomheden leveres  

 direkte tilbage til leverandøren«.
 Stk. 4  bliver herefter stk. 5.
 4. § 9, stk. 1, affattes således:
 »Animalsk affald til destruktionsvirksomheder og dyrefoderfabrikker  

 skal indsamles og transporteres på forsvarlig måde i hensigtsmæssigt  

 udformede, overdækkede containere eller overdækkede køretøjer«.
 5. § 14 affattes således:
 »Veterinærdirektoratets udgifter til godkendelse, registrering,  

 attestering, tilsyn eller kontrol betales i henhold til bekendtgørelse om  

 betaling for autorisation, registrering, godkendelse, attestering, tilsyn  

 eller kontrol udført af Veterinærdirektoratet«.
 6. § 16, stk. 1, nr. 2, affattes således:
 »tilsidesætter betingelser, der er fastsat efter § 3, stk. 3, eller §  

 5, stk. 2, eller«.
§ 2 Bekendtgørelsen træder i kraft den 18. april 1997.
