Kendelse fra Pressenævnet i sag nr.  

 117/1999 Et ægtepar [A] og [B] har klaget til  

 Pressenævnet over en artikel bragt i Ekstra Bladet den 4. september  

 1999, idet de mener, at god presseskik er tilsidesat.
 Artiklen havde overskriften "FLÅET TIL BLODS AF  

 GAL HUND" og bl.a. følgende indhold:
"- Den hund er skudt i hovedet.
Hvis jeg ikke havde haft  

 min nabo med, var jeg formentlig blevet ødelagt for livet.
 Normalt betragtes new-foundlændere som godmodige  

 bamser, der ikke kan gøre en kat fortræd.
 Men  Jørgen  Christensen i Skælskør  

 har en noget anden opfattelse af racen, efter han blev overfaldet og skambidt  

 sent torsdag aften.
- Jeg var ude og lufte min egen lille terrier Ruffe  

 på en sti tæt ved vores hjem på Hesselbyvej.
Pludselig kom  

 den store hund farende direkte mod os.
For at redde Ruffe fra at blive bidt  

 ihjel, løftede jeg ham op på armen.
Så gik  

 newfoundlænderen til angreb på mig.
Den flåede min bluse i  

 stykker og bed mig i ryggen, i låret og den ene arm, siger den  

 36-årige salgskonsulent, mens han viser Ekstra Bladet de blodige minder  

 om den 75 kilo tunge hunds kraftige tandsæt.
LAGDE SIG PÅ HUNDEN Mens hans nabo  Søren  Jensen sparkede og slog den  

 frådende hund, for at få den til at stoppe sin blodtørst,  

 forsøgte ejeren forgæves at kalde kæledyret til sig.
- Men det var fuldkommen umuligt.
Først da han  

 væltede hunden omkuld på jorden og lagde sig oven på den,  

 faldt den nogenlunde til ro, siger  Jørgen  Christensen.
 Da han var lappet sammen på skadestuen, meldte han  

 hundeejeren til politiet i Slagelse.
Ekstra Bladet forsøgte i går forgæves  

 at få en kommentar af ejeren [B], som paradoksalt nok sælger  

 tryghedsalarmer hos Falck!" Artiklen blev ledsaget af et billede af  Jørgen  

  Christensen og et billede af en newfoundlænderhund.
Dette billede  

 havde følgende billedtekst:
"Gerningshunden Hannibal opførte sig eksemplarisk,  

 da Ekstra Bladet i går forgæves forsøgte at få en  

 kommentar fra dens ejer, som i øvrigt sælger  

 tryghedsalarmer." Klagerne har oplyst, at det er deres hund, artiklen  

 omhandler.
Klagerne finder, at det er i strid med god presseskik, at bladet  

 er gået ind på deres grund og har taget et billede af hunden.
 Klagerne har videre anført, at der ikke har  

 været nogen grund til i artiklen at nævne klageren [B]s  

 arbejdsplads.
 Klagerne har endelig anført, at det ikke er  

 rigtigt, at bladet har forsøgt at kontakte [B], idet han den  

 pågældende dag sad på sit kontor hele dagen, og idet bladet  

 ifølge dets egne oplysninger kendte hans arbejdsplads.
Bladet har i en udtalelse anført, at hunden blev  

 fotograferet i forbindelse med, at journalisten og fotografen henvendte sig  

 på klagernes bopæl fredag den 3. september 1999 for at få  

 deres kommentar til hundens overfald.
Der var ingen hjemme, men de fik  

 øje på hunden bag et hegn i indkørslen og tog et billede  

 af den.
 Bladet har videre anført, at fotograferingen af  

 hunden ikke kolliderer med regler for god presseskik, idet pressen har adgang  

 til at fotografere på privat ejendom, når der foregår ting  

 af offentlig interesse.
Bladet har herudover oplyst, at journalisten efter det  

 forgæves besøg på bopælen flere gange i de  

 følgende timer søgte at telefonere til klagerne   men  

 forgæves.
Da bladets lørdagsavis har en meget tidlig deadline,  

 valgte han at aflevere artiklen uden ejernes kommentar.
Klagerne har under sagens behandling i Pressenævnet  

 tillige klaget over en artikel bragt den 7. oktober 1999 med overskriften  

 "600 KRONER FOR BID I RYGGEN". Det fremgår af denne artikel, at  

 klageren [B] har udtalt sig om sagen til bladet, og at han bl.a. har oplyst,  

 at klagerne 14 dage efter overfaldet besluttede at få hunden aflivet.
I  

 artiklen nævnes på ny oplysningen om klageren [B]s erhverv og  

 arbejdsgiver.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet finder ikke grundlag for at kritisere,  

 at bladet har taget og bragt et billede af den pågældende  

 hund.
Da det ikke i sig selv kan anses for at være  

 skadeligt, krænkende eller agtelsesforringende for ejeren af en hund,  

 at denne forvolder skade, har bladet ikke ud over de bestræbelser, der  

 er gjort, været forpligtet til i særlig grad at efterprøve  

 oplysningerne ved forelæggelse for hundeejeren.
Sagsforløbet var  

 fuldt oplyst, blev korrekt beskrevet og er ikke senere bestridt.
 Den omstændighed, at bladet i artiklen har  

 nævnt ejerens ansættelsessted, finder Pressenævnet ikke i  

 den foreliggende sammenhæng grund til at udtale kritik af.
 Afsagt den 3. november 1999.
