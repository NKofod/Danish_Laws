Dobbeltbeskatningsaftale - Ny protokol til den dansk/italiensk  

 dobbeltbeskatningsaftale Bortset fra overgangsreglen nedenfor har protokollen  

 virkning fra den 1/1 1993.
 Indholdet består hovedsagelig af et sæt regler  

 om beskatning af kulbrintevirksomhed og virksomhed, der udføres i  

 tilknytning hertil.
 For offshoreaktiviteter foreligger der fast  

 driftssted/fast sted, når aktiviteterne sammenlagt overstiger 90 dage  

 inden for en 12-måneders-periode.
 Aktiviteter med borerigge og skibe i forbindelse med  

 forundersøgelse udgør fast driftssted, hvis aktiviteterne  

 sammenlagt overstiger 180 dage inden for en 12-måneders-periode.
 Skibs- og flytransport af forsyninger eller personel til  

 offshoreaktiviteter samt virksomhed med bugserbåde og lignende  

 beskattes i den stat, hvorfra den effektive ledelse af virksomheden  

 udøves.
Ved protokolbestemmelse er det videre bestemt, at  

 italienske statsborgere, der før 1/1 1985 er ansat ved offentlige  

 italienske institutioner i Danmark, med virkning fra den 1/1 1978 kun kan  

 beskattes i Italien.
Efter det oplyste berører denne overgangsregel  

 kun en del af de ansatte ved det italienske kulturinstitut i Danmark.
 Det skal ses i den sammenhæng, at Danmark efter  

 dobbeltbeskatningsaftalen har beskatningsretten, hvis de  

 pågældende personer ikke er blevet hjemmehørende i Danmark  

 alene med detformål at udføre hvervet for kulturinstituttet.
