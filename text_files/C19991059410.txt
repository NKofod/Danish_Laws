 Påhængskøretøjer til  

 motorcykler.
 Ved bekendtgørelse nr. 327 af 4. juni  

 1998 om ændring af bekendtgørelse om registrering og syn af  

 køretøjer mv., har Trafikministeriet bl.a. ændret §§ 25  

 og 26.
Det er herefter tilladt at sammenkoble motorcykel med  

 sidevogne og/eller med registreringspligtigt  

 påhængskøretøj, som sammen med motorcyklen er synet  

 og godkendt.
Motorcyklen og  

 påhængskøretøjet/køretøjerne skal  

 derefter anmeldes til registrering eller ændring af registrering.
 Ændringen medfører, at  

 påhængskøretøj til motorcykel skal registreres og  

 forsynes med nummerplade, jf. bekendtgørelsens § 1, stk. 1.
Art og anvendelse Det er med Statens Bilinspektion aftalt, at de  

 eksisterende koder for art og anvendelse for  

 påhængskøretøjer til biler tilsvarende finder  

 anvendelse for påhængskøretøjer til motorcykler.  

 For at kende køretøjet som et  

 påhængskøretøj til motorcykel vil bilinspektionen i  

 forbindelse med art og anvendelse anføre "Mc". Ved  

 opdatering skal der således anvendes de eksisterende koder for  

 påhængskøretøjer.
Nummerplade Til påhængskøretøj til  

 motorcykel skal der udleveres en hvid motorcykelplade.
Tilkoblet køretøjs  

 registreringsnummer Anføres på samme måde som ved  

 påhængsvogn til bil.
Ikrafttrædelse Bekendtgørelsen træder i kraft den 10. juni  

 1998.
