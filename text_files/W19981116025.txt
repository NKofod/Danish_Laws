Udtalt, at KINFO efter Registertilsynets opfattelse vil få karakter af  

 et efterforskningsregister.
Den registrerede personkreds vil bestå af såvel  

 personer, der enten er straffet for overtrædelse af skatte- og  

 afgiftslovgivningen m.v. eller er mistænkt for en sådan overtrædelse, som  

 personer der hverken er straffet eller konkret mistænkt.
Registertilsynet  

 fandt, at der efter det oplyste om formålet med og karakteren af KINFO bør  

 søges tilvejebragt særskilt lovhjemmel for registerets oprettelse, og  

 tilsynet henstillede derfor, at KINFO ikke oprettes uden en sådan lovhjemmel Ved brev af 14. januar 1997 rettede Told- og Skattestyrelsen henvendelse  

 til Registertilsynet vedrørende oprettelse af "Told- og Skattestyrelsens  

 kontrol- og inddrivelsesinformationssystem", forkortet KINFO.
Det  

 fremgik af henvendelsen, at registeret skulle anvendes af en  

 overvågningsenhed, der var blevet nedsat i 1994, og hvis arbejdsopgaver er  

 indsamling, bearbejdning og fordeling af informationer, der sigter mod  

 misbrug, udnyttelse eller utilsigtet anvendelse af reglerne i skatte- og  

 afgiftslovgivningen.
Registertilsynet og Told- og Skattestyrelsen har den 29. maj 1997 og den  

 12. marts 1998 afholdt møder om KINFO.
Endvidere er Told- og Skattestyrelsen  

 ved brev af 9. januar 1998 fremkommet med en uddybende beskrivelse af KINFO.
 Endelig har Told- og Skattestyrelsen ved brev af 3. juni 1998 anmodet  

 Registertilsynet om en udtalelse om et udkast til registerforskrifter for  

 KINFO.
 Det fremgår af udkastet til registerforskrifter, at formålet med KINFO er  

 at indsamle og systematisere oplysninger i relation til kontrol- og  

 inddrivelsesopgaver med henblik på hurtigt at kunne gribe ind over for  

 udnyttelse og misbrug af skatte-, afgifts- og toldlovgivningen og derved  

 mindske risikoen for tab.
KINFO skal indeholde oplysninger om hændelser og metoder, som for eksempel  

 udbud af arrangementer eller nye trends i erhvervslivet, der kan have, men  

 ikke nødvendigvis har, til formål at unddrage det offentlige skat, moms,  

 bidrag til arbejdsmarkedsfonde, told eller afgifter.
De pågældende  

 oplysninger er ikke personhenførbare.
 Herudover skal KINFO indeholde oplysninger om personer, der som udbyder,  

 formidler, advokat, revisor, finansieringskilde eller lignende er involveret  

 i de nævnte arrangementer og personer, der optræder som eksempelvis medlem af  

 direktion eller bestyrelse, revisor, advokat, stifter eller ejer  

 (hovedaktionær) i et selskab, en fond eller forening, der som udbyder,  

 formidler, advokat, revisor, finansieringskilde eller lignende er involveret  

 i de nævnte arrangementer.
 Endelig skal KINFO indeholde oplysninger om personer, som har overtrådt  

 skatte-, afgifts- eller toldlovgivningen, og som er idømt frihedsstraf.
 Oplysningerne i KINFO tilvejebringes på grundlag af blandt andet  

 udbudsmateriale, prospekter, annoncer i aviser og tidsskrifter og  

 oplysninger/indberetninger modtaget fra told- og skatteregionerne eller andre  

 myndigheder.
 Sagen har været behandlet på Registerrådets møde den 22. juni 1998, og  

 Registertilsynet skal herefter udtale følgende:
Det følger af lov om offentlige myndigheders registre § 9, stk. 1, at  

 offentlige myndigheder kun må registrere oplysninger, der klart er af  

 betydning for varetagelsen af vedkommende myndigheds opgaver.
Af lovens § 9,  

 stk. 2, fremgår, at oplysninger om enkeltpersoners rent private forhold,  

 herunder oplysninger om strafbare forhold, ikke må registreres, medmindre det  

 er nødvendigt for varetagelse af registerets opgaver.
Det fremgår af lovens  

 forarbejder, at formuleringen af § 9, stk. 2, indebærer, at registrering af  

 oplysninger om rent private forhold ikke må finde sted, medmindre det er  

 nødvendigt for den registeransvarlige myndighed ikke blot at være i  

 besiddelse af de pågældende oplysninger, men også at lade dem indgå i  

 registeret.
Efter Registertilsynets opfattelse vil det påtænkte register få karakter  

 af et efterforskningsregister, som bl.a. vil indeholde oplysninger om  

 strafbare forhold.
Den registrerede personkreds vil bestå af såvel personer,  

 der enten er straffet for overtrædelse af skatte- og afgiftslovgivningen m.v.  

 eller er mistænkt for en sådan overtrædelse, som personer der hverken er  

 straffet eller konkret mistænkt.
 Registertilsynet finder, at der efter det oplyste om formålet med og  

 karakteren af KINFO bør søges tilvejebragt særskilt lovhjemmel for  

 registerets oprettelse.
 Registertilsynet skal derfor henstille, at KINFO ikke oprettes uden en  

 sådan lovhjemmel.
 Såfremt denne tilvejebringes, forudsætter Registertilsynet, at Told- og  

 Skattestyrelsen retter fornyet henvendelse til Registertilsynet.
