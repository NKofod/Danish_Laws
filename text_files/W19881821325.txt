 Arkitekt A klagede over, at de stedlige skattemyndigheder for indkomståret  

 1984 havde anset ham for uberettiget til at foretage fradrag for medhjælpende  

 ægtefælle.
Det fremgik, af sagens oplysninger, at klageren var vurderingsinspektør i  

 X-området for et realkreditinstitut.
Vurderingsforretningen havde været  

 drevet fra kontorlokaler i den private villa, men fra december 1986 var  

 kontoret flyttet til lokaler i bymidten.
Klageren var aflønnet med provision  

 af de enkelte vurderingssager, og han havde i 1984 og 1985 oppebåret  

 provisionsindtægter på henholdsvis 765.345 kr. og 1.018.384 kr.
Klageren  

 havde aflønnet en free-lance vurderingsinspektør med honorar pr.  

 vurderingssag.
Der var ydet et mindre tilskud til klagerens kontorhold, men  

 det havde langt fra dækket de faktiske kontorholdsudgifter m.v.
Kontorarbejdet var udført af klagerens ægtefælle, der dagligt havde  

 arbejdet 5-6 timer, hvorefter hun havde passet telefonen fra den private  

 bolig, mens klageren var på bygningssyn.
Arbejdet havde bestået i kontor- og  

 sekretærarbejde, først og fremmest registrering, journalisering og arkivering  

 samt renskrivning af vurderingsforretninger.
Endvidere var der tale om  

 dagbogsføring samt maskinskrivning af forretningskorrespondance, kontrol af  

 byggeregnskaber i forbindelse med ombygningssager, herunder fotokopiering  

 m.v.
 De stedlige skattemyndigheder havde som begrundelse for at nægte fradrag  

 for medhjælpende ægtefælle efter bestemmelserne i kildeskattelovens § 37 A  

 bl.a. henvist til, at der ikke var tale om et selvstændigt erhvervsforhold  

 men i stedet om et lønmodtagerforhold.
 Klagerens revisor påstod, at klageren i 1984 havde drevet selvstændig  

 virksomhed, og henviste bl.a. til, at klageren for egen regning drev sit  

 kontor, herunder afholdt lønudgifterne, ligesom vederlaget beroede på  

 præsterede salgsresultater.
 Efter de foreliggende oplysninger om klagerens virksomhed - herunder  

 karakteren, omfanget og vederlæggelsesformen for dette hverv, sammenholdt  

 med, at klageren selv afholdt lønomkostninger og til dels økonomisk bar  

 omkostningerne ved kontorholdet - fandt retten, at klageren måtte anses som  

 selvstændig erhvervsdrivende og følgelig berettiget til at foretage fradrag  

 for medhjælpende ægtefælle vedrørende denne virksomhed, idet ægtefællens  

 bistand opfyldte betingelserne herfor.
 Den påklagede ansættelse blev herefter nedsat med 48.000 kr. i  

 overensstemmelse med klagerens påstand.
 LV 1986, B 1.4.
