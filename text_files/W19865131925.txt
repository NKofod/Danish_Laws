 Ansøgning om mønsterbeskyttelse af 1) stol til invalide og 2)  

 understel dertil afslået, da ingen af mønstrene fandtes at adskille sig  

 væsentligt fra det kendte.
År 1986, den 12. maj afsagde mønsterankenævnet (Beyer, Grønning-Nielsen,  

 Vedel-Rieper) følgende k e n d e l s e i sagen j.nr.
M 5/83:
Klage fra Mercado Rehabilitering AB, Sverige, v/Patentbureau Plougmann & Vingtoft over den af direktoratet for patent- og varemærkevæsenet trufne afgørelse af  

 21. juli 1983 af mønsteransøgning nr.
MA 849/79 fra Vermund Larsen A/S, Aalborg, v/Nørrejysk Patentbureau ApS.
 Den 2. juni 1980 bekendtgjordes en af Vermund Larsen A/S den 9. oktober  

 1979 indleveret ansøgning om registrering af 1) stol til invalide 2)  

 understel dertil.
 I skrivelse af 11. juli 1980 nedlagde klageren i denne sag indsigelse mod  

 registrering af mønstrene.
 I skrivelse af 21. juli 1983 til klageren udtalte direktoratet for patent-  

 og varemærkevæsenet:
 »Direktoratet har idag skrevet således til Vermund Larsen A/S,  

 Aalborg, ved Nørrejysk Patentbureau ApS, Aalborg:
»I medfør af bestemmelsen i mønsterlovens § 18, stk. 2, har firmaet  

 Plougmann & Vingtoft, København, som fuldmægtig for Mercado  

 Rehabilitering AB, Stockholm, Sverige, med skrivelse af 11. juli 1980 nedlagt  

 indsigelse mod registreringen af de af Dem under M.A. 1979 nr. 849 ansøgte  

 mønstre for 1) en stol til invalide og 2) understel dertil.
Indsigelsen  

 begrundes med, at de ansøgte mønstre ikke væsentligt adskiller sig fra, hvad  

 der var kendt før ansøgningens indleveringsdag, jfr. mønsterlovens § 2, stk.  

 1.
Indsigerne henviser til en af Deres selskab fremstillet arbejdsstol,  

 betegnet »arbejdsstol f 90 m/centralbremse«, af hvilken et  

 fotografi blev indsendt til direktoratet med Deres skrivelse af 8. februar  

 1977 i ansøgning M.A. 1976 nr. 843, imod hvilken der var nedlagt indsigelse  

 af Deres selskab.
Indsigerne finder de ansøgte mønstre identiske med den  

 nævnte markedsførte arbejdsstol, bortset fra at den opadrettede  

 betjeningsstang ved nævnte arbejdsstol har form af en cirkelsektor, medens  

 den ved det ansøgte mønster har form af en stang, der foroven er forsynet med  

 en knop.
Det er indsigernes konklusion, at de ansøgte mønstres  

 helhedsudseende ikke kan siges at adskille sig væsentligt fra den fremdragne  

 arbejdsstol.
 I Deres skrivelse af 21. juli 1980, modtaget i direktoratet den 4.  

 september 1980, anføres, at det af indsigerne påberåbte materiale synes  

 udokumenteret med hensyn til offentliggørelse og det anføres tillige, at det  

 drejer sig om to forskellige stole.
I skrivelse af 30. september 1980 gør indsigerne opmærksom på, at det  

 påberåbte materiale blev fremsendt til direktoratet med en skrivelse dateret  

 8. februar 1977 fra Deres selskab i forbindelse med ansøgning M.A. 1976 nr.  

 843. Denne ansøgnings akter var på daværende tidspunkt offentligt  

 tilgængelige, således at også det nævnte materiale straks blev offentligt  

 tilgængeligt ved indsendelsen til direktoratet.
Indsigerne fastholder derfor,  

 at det ansøgte mønster ikke adskiller sig væsentligt fra, hvad der var kendt  

 på ansøgningens indleveringsdag.
Indsigernes skrivelse er ved skrivelse herfra 6. oktober 1980 forelagt Dem  

 til udtalelse.
Der fremkom ikke nogen yderligere udtalelse fra Dem, men  

 direktoratet måtte stille sagen i bero, da akter i den under M.A. 1976 nr.  

 843 indgivne ansøgning var udlånt til Østre Landsret.
Med skrivelse af 22. december 1981 indsendte indsigerne kopi af en  

 afgørelse truffet af det svenske patent- og registreringsverk i forbindelse  

 med en tilsvarende svensk mønsteransøgning.
Kopi af denne skrivelse med bilag  

 blev fremsendt til Dem med skrivelse herfra af 27. januar 1982.
 Efter at akterne i den under M.A. 1976 nr. 843 indgivne ansøgning nu er  

 sendt tilbage til direktoratet, er sagen taget op til afgørelse.
 Det er rigtigt som anført i indsigernes skrivelse af 30. september 1980,  

 at det i ansøgning M.A. 1976 nr. 843 med Deres skrivelse af 8. februar 1977  

 indsendte materiale blev offentligt tilgængeligt ved modtagelsen i  

 direktoratet den 14. februar 1977. Ved direktoratets afgørelse af sagen kan  

 derfor den af Dem som indsiger i nævnte sag indsendte kopi af et fotografi af  

 stolen »arbejdsstol f 90 m/centralbremse« lægges til grund.
Overdelen af det med løbenr. 1 betegnede mønster er identisk med eller  

 næsten identisk med overdelen til »arbejdsstol f 90«, medens der er  

 nogle forskelle på understellene.
Det med løbenr. 1 betegnede mønster kan som  

 helhed ikke anses for at adskille sig væsentligt fra den nævnte stol, som i  

 hvert fald må anses som kendt fra den 14. februar 1977, på hvilken dag en  

 kopi af et fotografi af stolen er indsendt i ansøgning M.A. 1976 nr. 843.
 Indsigelsen må derfor tages tilfølge for så vidt angår det under løbenr. 1  

 ansøgte mønster, da dette ikke anses for at adskille sig væsentligt fra, hvad  

 der var kendt før ansøgningens indleveringsdag, og ansøgningen afslås derfor  

 i medfør af bestemmelsen i mønsterlovens § 15, jfr. § 2 for dette mønsters  

 vedkommende.
Der er en vis lighed mellem det med løbenr. 2 betegnede mønster og stellet  

 på »arbejdsstol f 90«, men også nogle iøjnefaldende forskelle,  

 nemlig mellem bremseindretningerne og de to bagerste hjul samt stængerne til  

 disse.
På det foreliggende grundlag, hvor stolen kun er vist ved en utydelig  

 fotokopi, skønnes det ansøgte mønster løbenr. 2 at adskille sig væsentligt  

 fra stellet på »arbejdsstol f 90«, og det kan derfor ikke anses for  

 dokumenteret, at mønstret ikke adskiller sig væsentligt fra, hvad der var  

 kendt før ansøgningens indleveringsdag.
Indsigelsen mod det under løbenr. 2  

 ansøgte mønster kan derfor ikke tages til følge.
 Den trufne afgørelse vedrørende det med løbenr. 1 betegnede mønster kan De  

 i henhold til bestemmelsen i § 22 i lov om mønstre, jfr. § 1, stk. 2 i  

 bekendtgørelse nr. 411 af 24. september 1970, inden 2 måneder fra dato  

 påklage til Mønsterankenævnet, Nyropsgade 45, 1602 København V.
 Samtidig med klagen skal der indbetales en afgift af 500,- kr.
Genpart af skrivelse af dags dato til firmaet Plougmann & Vingtoft,  

 København, vedlægges.' Som det fremgår af nævnte skrivelse er Deres indsigelse ikke taget til  

 følge for så vidt angår det med løbenr. 2 betegnede mønster.
Direktoratets  

 afgørelse vedrørende dette kan De derfor i henhold til bestemmelsen i § 22 i  

 lov om mønstre, jfr. § 1, stk. 2 i bekendtgørelse nr. 411 af 24. september  

 1970, inden 2 måneder fra dato påklage til Mønsterankenævnet, Nyropsgade 45,  

 1602 København V.' Afgørelsen med hensyn til det med løbenr. 2 betegnede mønster har klageren  

 indbragt for mønsterankenævnet med påstad om, at den omstødes.
 Ansøgeren har haft sagen til udtalelse, men har hverken svaret på  

 skriftlige eller telefoniske henvendelser fra ankenævnet.
 Klageren har bl.a. anført:
»Som anført af direktoratet adskiller det med løbenummer 2 betegnede  

 mønster sig på visse punkter fra det understel, der er påvist at være kendt,  

 nemlig med hensyn til bremseindretningen.
Ved undersellet ifølge ansøgningen  

 er bremseindretningen bygget sammen med de to af hjulene, medens den ved den  

 fremdragne kendte stol er synlig.
I forbindelse med en tilsvarende  

 indsigelssag i Sverige har indsigerne i skrivelse dateret 3. maj 1981 fra  

 Kransell & Wennborg AB til Kungl.
Patent- og Registreringsverket (kopi  

 vedlagt) påpeget, at nøjagtig samme bremsemekanisme som den, der anvendes i  

 det af ansøgerne ansøgte mønster, i meget lang tid har været anvendt i  

 forbindelse med hospitalssenge, hvor man også låser to af fire hjul, og hvor  

 selve bremsemekanismen befinder sig inde i de såkaldte styringer for disse to  

 hjul.
Indsigerne har i nævnte skrivelse tilbudt at dokumentere påstanden,  

 såfremt ansøgerne skulle bestride rigtigheden af denne.
I ansøgernes skrivelse (kopi vedlagt) dateret 8. april 1982 fra Dr.
Ludwig  

 Brann Patentbyrå AB til Patentbesvarsratten erkendes det, at denne  

 bremsekonstruktion må anses for at være kendt fra hospitalssenge.
Der er  

 altså tale om en situation, hvor »der er en vis lighed« mellem det  

 ansøgte mønster og det kendte stoleunderstel, og hvor den  

 konstruktionsdetalje, der udgør den væsentligste forskel, er kendt fra et  

 meget nært beslægtet område, nemlig fra hospitalssenge.
 I betragtning af det ovenfor anførte synes det at stå klart, at det med  

 løbenummer 2 betegnede mønster kun udviser »små ændringer«, som er  

 kommet til uden nævneværdig indsats fra ophavsmandens side (jfr. side 62,  

 spalte 1, linie 34-46 i Betænkning vedrørende ny dansk lov om mønstre, kopi  

 vedlagt).
Det må endvidere hævdes, at kravet om mønsterskabende indsats ikke er  

 opfyldt i den foreliggende situation, idet det med løbenummer 2 betegnede  

 mønster i det væsentlige er blevet til derved, at bremsemekanismen på det  

 kendte stoleunderstel er blevet erstattet med en bremsemekanisme, der er  

 kendt fra hospitalssenge.
Det med løbenummer 2 betegnede mønster kan således  

 siges at »være kommet til eksistens ved eftergørelse« (jfr. side  

 50, spalte 1, linie 9 og 10 i Betænkning vedrørende en ny dansk lov om  

 mønstre, kopi vedlagt).
Under henvisning til det ovenfor anførte og det, der er blevet anført i  

 forbindelse med behandlingen af indsigelsen i direktoratet, er det vor  

 påstand, at ansøgningen skal afslås, også hvad angår det med løbenummer 2  

 betegnede mønster, idet mønsteret ikke opfylder kravet i mønsterlovens § 2,  

 stk. 1 om, at mønsteret skal adskille sig væsentligt fra, hvad der var kendt,  

 før ansøgning om registreringen indkom.' Sagen har været behandlet i nævnets møde den 28. april 1986.
 For klageren mødte ingeniør Vingtoft med ingeniør Arne Kransell.
 Ansøgeren gav ikke møde.
 Ingeniør Vingtoft forelagde sagen og fremhævede, at ansøgeren måtte anses  

 for at have erkendt, at bremsekonstruktionen ved understellet ikke er ny.
 Det oplystes, at Regeringsratten har stadfæstet Patentbesvarsrettens  

 afslag af den svenske ansøgning.
 Nævnet udtaler:
 Idet de forskelle, der af direktoratet er fremhævet mellem det kendte stel  

 til »arbejdsstol f 90« og det som løbenr. 2 betegnede mønster,  

 understel til stolen ifølge løbenr. 1 i hovedsagen består i, at  

 bremsemekanismen på det kendte stoleunderstel er erstattet med en fra  

 hospitalssenge kendt kravemekaniske, findes understellet løbenr. 2 ikke at  

 adskille sig væsentligt fra det kendte.
Herefter bestemmes:
 Mønsteransøgning nr. 849/79 afslås for så vidt angår det under løbenr. 2  

 ansøgte mønster.
J.
Beyer.
