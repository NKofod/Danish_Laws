Fremsat den 27. marts 2003 af  

 beskæftigelsesministeren (Claus Hjort Frederiksen) Forslag til Lov om ændring af lov om dagpenge ved sygdom eller fødsel (Ændring af forsøgsbestemmelse med henblik på forsøg med  

 digital administration) § 1 I lov om dagpenge ved sygdom eller fødsel, jf.  

 lovbekendtgørelse nr. 761 af 11. september 2002, som ændret ved § 5 i  

 lov  

 nr. 1032 af 17. december 2002, og lov nr. 1033 af 17. december 2002,  

 foretages  

 følgende ændring:
 1.  


  

 § 41 a  

  

 affattes således:
»§ 41 a.  

  

 Beskæftigelsesministeren kan efter aftale med en kommune tillade, at der  

 bliver  

 lavet forsøgsordninger, herunder forsøgsordninger med digital administration,  

 der fraviger reglerne i §§ 6, 7, 20, 24, 26, 27 og 28.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Forsøgsbestemmelsen i § 41 a i lov om dagpenge ved  

 sygdom eller fødsel giver ministeren hjemmel til at tillade, at en kommune  

 efter ansøgning laver forsøgsordninger, der fraviger bestemmelserne i lovens  

 kapitel 3 (d.v.s. §§ 6 og 7) og §§ 20, 24 og 27 samt de tilhørende  

 bestemmelser i sygedagpengebekendtgørelsen.
Reglerne i lovens §§ 6 og 7  

 vedrører anmeldelse og dokumentation af sygefravær.
Reglerne i lovens  

 §§ 20 og 27 handler om refusion i perioder, hvor en selvstændig eller en  

 mindre privat arbejdsgiver har tegnet forsikring efter dagpengeloven.  

 Bestemmelsen i lovens § 24 drejer sig om kommunens opfølgning i  

 sygedagpengesager.
Formålet med lovforslaget er at udvide forsøgsbestemmelsen,  

 så der åbnes mulighed for, at der efter aftale med en kommune kan gennemføres  

 forsøg med digitalisering af arbejdsgange, sagsinformationer og  

 administration  

 i sager om udbetaling af sygedagpenge.
Med den foreslåede udvidelse vil der  

 også kunne etableres forsøg med reglerne i lovens §§ 26 og 28. Disse  

 bestemmelser handler om en arbejdsgivers krav på refusion af sygedagpenge i  

 det  

 omfang, denne udbetaler løn under fraværet.
Projekt om digitalisering af sygedagpengeområdet Spørgsmålet om at digitalisere administrationen og  

 udbetalingen af dagpenge for at opnå administrative lettelser og  

 regelforenklinger har i foråret 2002 været overvejet i en arbejdsgruppe under  

 Beskæftigelsesministeriet med deltagelse af Kommunernes Landsforening,  

 Københavns- og Frederiksberg Kommuner og Den Digitale Taskforce.
 Det centrale i dette arbejde har været et ønske om at lette  

 arbejdsgangene hos såvel arbejdsgiveren som kommunen i forbindelse med  

 anmodning og udbetaling af refusion af sygedagpenge til arbejdsgiveren.
Arbejdsgruppen har, for så vidt angår administration af  

 sygedagpenge, i sin rapport foreslået en model, hvorefter arbejdsgiveren skal  

 anmelde medarbejderes fravær, der ligger ud over 3 uger.
Anmeldelsen skal ske  

 inden udløbet af 5. uge efter den første fraværsdag, når det passer ind i  

 arbejdsgiverens lønadministration.
Arbejdsgiveren skal anmelde digitalt til  

 en  

 central anmeldeenhed og skal kun udfylde de oplysninger, som ikke kan trækkes  

 fra andre systemer.
Refusionsanmodninger skal dog være indsendt inden 3  

 måneder.
 Det ligger endvidere i modellen, at de samlede oplysninger  

 til brug for beregningen af dagpengene skal overføres fra den centrale  

 anmeldeenhed til kommunen, der herefter udbetaler refusionsbeløbet digitalt  

 til  

 arbejdsgiveren.
Modellen bygger på, at den digitale informationsudveksling  

 skal afløse det nuværende system, der er baseret på en gensidig kontrol i  

 forbindelse med udfyldelse af papirblanketter.
Efter den gældende lovgivning  

 skal arbejdsgiveren anmelde sygefravær senest 4 uger efter 1. fraværsdag.
Når  

 arbejdsgiveren har overholdt denne frist for anmeldelse, kan han vente med at  

 anmode om refusion i op til 3 måneder efter 1. fraværsdag.
Arbejdsgiveren  

 anmelder sygefraværet ved at udfylde en papirblanket, der sendes direkte til  

 kommunen.
Ved anmodning om refusion derimod, skal blankettens forside  

 udfyldes  

 af arbejdsgiveren med oplysninger om bl.a. ansættelses- og lønforhold og  

 fravær.
Derefter skal blanketten videresendes til arbejdstageren, der dels  

 skal  

 bekræfte arbejdsgiverens oplysninger, dels på blankettens bagside bl.a. skal  

 oplyse om fraværsårsag og indkomstforhold.
Arbejdstageren skal herefter sende  

 blanketten til sin opholdskommune.
Som opfølgning på Beskæftigelsesministeriet arbejdsgruppens  

 modelforslag har i samarbejde med bl.a.
Kommunernes Landsforening og Den  

 Digitale Taskforce sat et projektarbejde i gang, der har til formål at  

 afdække  

 de forskellige tekniske muligheder og barrierer med henblik på at  

 implementere  

 digitaliseringen.
Ændringen af forsøgsbestemmelsen Det forventes, at der på baggrund af det ovennævnte  

 projektarbejde skal iværksættes forsøgsprojekter.
Forsøgsprojekter kan  

 omfatte  

 dele af den samlede digitaliseringsløsning, fx forsøg med enkeltdele af  

 indberetningsmåden, brug af registre eller den digitale sagsbehandling i  

 øvrigt.
Forsøgsordningen skal sikre, at de relevante elementer i den  

 digitaliseringsløsning, der er beskrevet i arbejdsgruppens rapport, kan  

 afprøves i praksis.
 Det forventes, at erfaringerne fra disse forsøg bl.a. skal  

 sikre en tilstrækkelig kontrol af udbetalingerne til arbejdsgiverne, og danne  

 grundlag for en række vigtige beslutninger i digitaliseringsprocessen forud  

 for  

 gennemførelse af en lovgivning på området.
Et digitaliseringsprojekt, inklusiv forsøg må forventes at  

 give det offentlige en merudgift til udviklingsomkostninger, men der vil på  

 den  

 anden side være tale om en investering, der på længere sigt vil medføre  

 mærkbare mindreudgifter.
Samtidig hermed forventes det, at også  

 arbejdsgiverne  

 vil få en betydelig administrativ lettelse.
Økonomiske og administrative konsekvenser for det  

 offentlige Forslaget har ikke i sig selv økonomiske eller  

 administrative konsekvenser for det offentlige.
 Økonomiske og administrative konsekvenser for  

 erhvervslivet m.v.
 Forslaget har ikke i sig selv økonomiske eller  

 administrative konsekvenser for erhvervslivet.
Miljømæssige konsekvenser Forslaget har ikke miljømæssige konsekvenser.
Forholdet til EU-retten Forslaget har ikke EU-retlige aspekter.
Høringer Forslaget har forud for fremsættelsen været i høring hos  

 følgende organisationer:
 Den Digitale Taskforce, Kommunernes Landsforening,  

 Københavns- og Frederiksberg Kommuner, Landsorganisationen i Danmark og Dansk  

 Arbejdsgiverforening.
Vurdering af  

 konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Med henblik på at kunne gennemføre forsøg med  

 digitalisering af udbetaling af dagpengerefusion til arbejdsgivere foreslås  

 det  

 at udvide lovens forsøgsbestemmelse.
Den gældende forsøgsbestemmelse giver mulighed for at lave  

 forsøgsordninger, der fraviger reglerne i lovens kapitel 3 (d.v.s. §§ 6  

 og  

 7) og §§ 20, 24 og 27 samt de tilhørende bestemmelser i  

 sygedagpengebekendtgørelsen.
Reglerne i lovens §§ 6 og 7 vedrører  

 anmeldelse og dokumentation af sygefravær.
Reglerne i lovens §§ 20 og 27  

 handler om refusion i perioder, hvor en selvstændig eller en mindre privat  

 arbejdsgiver har tegnet forsikring efter dagpengeloven.
Bestemmelsen i lovens  

 § 24 drejer sig om kommunens opfølgning i sygedagpengesager.
Med den foreslåede udvidelse vil der også kunne etableres  

 forsøgsordninger der fraviger reglerne i lovens §§ 26 og 28. Disse  

 bestemmelser handler om en arbejdsgivers krav på refusion af dagpenge i det  

 omfang, denne udbetaler løn under fraværet.
Desuden foreslås det, at en  

 forsøgsordning kan tillades efter aftale med en kommune.
Herved sker der en  

 opblødning af den nuværende mere formelle betingelse om, at der skal  

 foreligge  

 en egentlig ansøgning fra en kommune.
Initiativet til forsøgsordningen  

 behøver  

 herefter ikke nødvendigvis kun at komme fra en kommune. Ændringen vil desuden  

 lette muligheden for, at et forsøg kan gennemføres i flere kommuner i et  

 geografisk sammenhængende område.
Til § 2 Det foreslås, at loven træder i kraft dagen efter  

 bekendtgørelse i Lovtidenden, da der ønskes så tidlig en ikrafttræden, som  

 Folketingsbehandlingen muliggør.
Bilag  

 1 Lovforslaget sammenholdt med gældende regler Gældende formulering Lovforslaget § 1 I lov om dagpenge ved sygdom eller fødsel, jf.  

 lovbekendtgørelse nr. 761 af 11. september 2002, som ændret ved § 5 i  

 lov nr. 1032 af 17. december 2002, og lov nr. 1033 af 17. december 2002,  

 foretages følgende ændring:
 1.  


  

 § 41  

 a  

  

 affattes således:
 § 41 a.  

  

 Socialministeren kan efter ansøgning fra en kommune tillade, at der bliver  

 lavet forsøgsordninger, der fraviger reglerne i kapitel 3 samt §§ 20, 24  

 og 27.
