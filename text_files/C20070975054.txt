Amerikansk omstruktureringsmodel anses som  

 aktieombytning - korrektiv I henhold til aktieavancebeskatningslovens § 36  

 forstås ved en aktieombytning, den transaktion, hvorved et selskab erhverver  

 en  

 andel i et andet selskabs aktiekapital med den virkning, at det opnår  

 flertallet af stemmerne i dette selskab, eller, hvis det allerede har et  

 sådant  

 flertal, erhverver en yderligere andel ved til gengæld for værdipapirer  

 tilhørende aktionærerne i det andet selskab at tildele dem aktier eller  

 anparter i det første selskab og eventuelt en kontant udligningssum.
 Transaktionen betegnes til tider som en  

 uegentlig fusion eller en fusion på aktionærsiden, hvor aktionærerne har  

 adgang  

 til succession under visse betingelser.
 Dermed gennemføres en sammenslutning af to selskaber  

 af forskellige grunde på den måde, at det ene selskab opkøber den fulde  

 aktiekapital i det andet selskab - som herefter bliver et datterselskab og  

 således, at aktionærerne i det købte selskab som vederlag for de solgte  

 aktier  

 alene modtager aktier i det købende selskab.
 I  


  

 SKM2007.529.SKAT  


  

 er formålet med omstruktureringen netop at opnå moder-datter  

 strukturen, hvorved aktionærerne i det endelige datterselskab slutteligt  

 bliver  

 aktionærer i det endelige moderselskab.
Ved vurderingen af, at omstruktureringsmodellen  

 i den konkrete sag blev kvalificeret som en aktieombytning, blev der lagt  

 vægt  

 på, at det endelige moderselskab til formålet opretter et datterselskab, som  

 fusioneres med det endelige datterselskab, for herefter at ombytte aktierne i  

 dette selskab med aktier i det endelige moderselskab.
Transaktionerne  

 gennemføres samtidig som én samlet transaktion.
Omstruktureringen omfatter  

 amerikanske selskaber, og er reguleret af amerikanske selskabsretlige såvel  

 som  

 skatteretlige regler.
 I tre tidligere afgørelser  


  

 SKM2003.261.TSS  


,  


  

 SKM2003.469.TSS  


  

 samt  


  

 SKM2003.471.TSS  


  

 er tilsvarende omstruktureringer, som ligeledes er foretaget efter den  

 amerikanske  

 model "forward triangular merger", blevet vurderet til at have  

 væsentlige lighedspunkter med en dansk fusion, hvorfor de er behandlet efter  

 fusionsskattelovens § 15,stk. 6 om succession på aktionærsiden i forbindelse  

 med de amerikanske omstruktureringer.
 SKAT har ved  


  

 SKM2007.529.SKAT  


  

 foretaget en vurdering, som ud fra de foreliggende oplysninger har  

 medført, at den amerikanske omstruktureringsmodel "forward triangular  

 merger" kvalificeres som en aktieombytning efter danske regler, hvorved  

 danske aktionærer kan anmode om skattefrihed efter  

 aktieavancebeskatningslovens  

 § 36.
På grund af den foretagne vurdering i  


  

 SKM2007.529.SKAT  


  

 er de tidligere afgørelser  


  

 SKM2003.261.TSS  


,  


  

 SKM2003.469.TSS  


  

 samt  


  

 SKM2003.471.TSS  


  

 blevet taget op til genovervejelse.
I disse situationer var der ligeledes  

 tale  

 om omstrukturering efter den amerikanske model "forward triangular  

 merger". I afgørelserne blev modellen anset for at kunne kvalificeres  

 som  

 fusion efter danske regler.
På grundlag af denne genovervejelse kan  

 konklusionerne i disse afgørelser ikke opretholdes.
Omstruktureringerne er  

 rettelig aktieombytninger efter danske regler i lighed med  


  

 SKM2007.529.SKAT  


,  

 og skulle være behandlet efter daværende § 13 (nu § 36) i  

 aktieavancebeskatningsloven.
 Grundet denne praksisændring er det muligt for  

 skatteydere, som har været omfattet af de tidligere afgørelser  


  

 SKM2003.261.TSS  


,  


  

 SKM2003.469.TSS  


  

 samt  


  

 SKM2003.471.TSS  


,  

 at søge genoptagelse efter Skatteforvaltningslovens § 27, stk. 7. For  

 skatteydere behandlet efter hidtidig praksis vil der kunne foretages  

 genoptagelse til gunst for skatteyderen fra om med indkomståret 2002 og  

 fremefter, såfremt det er til gunst for skatteyderen, at sagen genoptages for  

 behandling  

 efter bestemmelserne om aktieombytning i den daværende  

 aktieavancebeskatningslovs § 13 (nu § 36) frem for bestemmelserne om fusion.
