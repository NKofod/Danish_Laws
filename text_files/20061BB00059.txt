Fremsat den 12. december 2006 af Rune Lund (EL), Line  

 Barfod (EL), Per Clausen (EL) og Frank Aaen (EL) Forslag til folketingsbeslutning om  

 revision af Euratom-traktaten Folketinget pålægger den danske regering   

 	  

 at arbejde for, at  

 Danmark ikke deltager i at fremme atomkraft som energiform, og at EU heller  

 ikke gør dette   

 	  

 at arbejde for en  

 beslutning i EU om at lukke og afvikle atomkraft som energikilde i fremtiden  

 og  

 derfor arbejde for, at Euratom-traktatens bestemmelser ændres i forhold til  

 dette,   

 	  

 at arbejde for, at  

 Euratoms låneramme i forbindelse med atomkraftværker kun kan anvendes til at  

 lukke atomkraftværker samt til forbedringer af sikkerheden i forbindelse med  

 disse afviklinger,   

 	  

 at støtte den tyske og  

 den østrigske regering i at indkalde en særlig regeringskonference med  

 henblik  

 på revision af Euratom-traktaten,   

 	  

 at meddele EU, at  

 Danmark udtræder af Euratom-traktaten, såfremt ovenstående beskrevne revision  

 af Euratom-traktaten ikke bliver gennemført inden den 1. januar 2008.
Bemærkninger til forslaget Tidligere  

 fremsættelse Beslutningsforslaget er en genfremsættelse af  

 beslutningsforslag nr.
B 98, folketingsåret 2005-06 (se Folketingstidende,  

 tillæg A side 6002 og 6004).
Begrundelse Vinteren 2005-06 var en af de hårdeste vintre i årtier.
Kuldegrader  

 helt ned til minus 30 grader plagede befolkningerne i Tyskland og Polen.  

 Disse  

 forhold pustede ganske naturligt til den frygt for energimangel, som allerede  

 var sat i gang af høje oliepriser og haltende leverancer af gas fra Rusland.
Frankrig var ikke sen til at gribe bolden, og på mødet mellem  

 EUs finansministre den 24. januar 2006 satte Frankrig højst uventet  

 atomkraft  

 på dagsordenen.
Atomkraften på europæisk plan udgør 15 pct. af EUs  

 samlede  

 energiforsyning, mens den i Frankrig længe har været den dominerende  

 energikilde.
Her udgør atomkraften hele 80 pct. af landets energiforsyning.
Ifølge Kommissionen vil EU komme yderligere under pres i de  

 næste 25 år i forhold til at kunne sikre borgernes energiforsyning.
Det  

 skønnes,  

 at 70 pct. af EU-landenes energi vil være importeret i 2030 ifølge EUs  

 grønbog  

 om sikker, konkurrencedygtig og bæredygtig energi (KOM (2006) 105). I dag  

 importerer  

 EU i forvejen ca. 50 pct. af det samlede energiforbrug.
Den franske regering ønsker at relancere atomkraft som løsningen  

 på de nuværende energiproblemer.
Franskmændene advarer oven i købet  

 EU-landene  

 imod at fortsætte afviklingen af atomkraften ved at fremhæve, at det skaber  

 øgede elpriser og mere forurening i hele EU, fordi alternativet set med  

 franske  

 øjne er kulkraft, og ved dernæst at fremhæve atomkraftens positive  

 indflydelse  

 på stabiliteten i EUs energiforsyning og på reduktionen af den globale  

 opvarmning.
 Mens Danmark og andre lande afviser atomkraften og Tyskland vil  

 afvikle den i de kommende årtier, er både Frankrig, Storbritannien og Finland  

 gået i gang med at bygge nye reaktorer.
Men løsningen er hverken mere atomkraft eller mere kul.  

 Løsningen er den eneste langtidsholdbare løsning: mere vedvarende energi.
Vi  

 skal i Danmark og internationalt satse på f.eks. sol-, vind- og bølgeenergi  

 som  

 vejene til at sikre fremtidens energi.
En revision af Euratom-traktaten er i højeste grad påkrævet og  

 kræver støtte fra alle miljømæssigt ansvarlige lande.
Euratom-traktaten blev  

 underskrevet i Rom i 1957 og er kun ændret lidt siden.
Euratoms primære mål  

 er  

 at fremme brug og udbredelse af a-kraft i Europa.
Dette sker bl.a. ved, at EU  

 anvender betydelige beløb til forskning og udvikling af atomkraft og giver  

 fordelagtige lån til bygning og udbygning af atomkraftværker.
Bevillingerne  

 favoriserer atomkraften, men burde i stedet gå til fortsat udvikling og  

 fremme  

 af energisystemer, der bygger på miljømæssigt bæredygtige energiformer.
Euratoms formål er også at sikre en tilstrækkelig og uafhængig  

 energiforsyning i Vesteuropa.
Den begrundelse er blevet uaktuel.  

 Effektivisering af energiforbrugende apparater og processer kan sammen med  

 besparelser  

 reducere energibehovet, så det kan dækkes af vedvarende energi.
Folketinget vedtog i 1985 (B 103 fra folketingsåret 1984-85),  

 at der ikke skulle indføres atomkraft i Danmark.
Derfor skal danske  

 skatteborgere ikke være med til at støtte denne energiform via EUs  

 budget.  

 Drift af atomkraftværker indebærer helt uforsvarlige risici og medfører store  

 problemer med hensyn til transport, oparbejdning og deponering af det  

 radioaktive affald.
Det er i høj grad derfor, at et bredt flertal ikke ønsker  

 atomkraft i Danmark.
Der er dog behov for at overvåge en sikker lukning  

 (dekommissionering) af eksisterende atomkraftværker og sikker håndtering af  

 radioaktivt materiale.
Men det bør indgå som en del af reguleringen på miljø-  

 og arbejdsmiljøområdet.
Det kan ikke begrunde, at EU opretholder en særskilt  

 traktat, som utvetydigt favoriserer en potentielt meget risikabel energiform.
Euratom er kun nyttig, hvis man ønsker yderligere udbredelse og  

 udvikling af atomkraft.
Alligevel har Danmark de seneste år årligt bidraget  

 med  

 30 mio. kr. til Euratom-traktaten.
I Euratoms 7. rammeprogram for  

 perioden  

 2007-2011, med vejledende angivelser for 2012-13, er der igen afsat store  

 midler − 30,2 mia. kr. − til forskning og udvikling af atomkraft  

1)  

  Danmarks  

 bidrag er ca. 2 pct. af udgifterne, det vil sige ca. 605 mio. kr. eller ca.  

 86  

 mio. kr. årligt.
Det vil betyde en stigning på mere end 50 mio. kr. årligt i  

 forhold til det forrige rammeprogram.
 Forsøgene på at fremme atomkraft skal ikke accepteres.  

 Atomkraft er en dødsensfarlig energikilde, og der er helt uoverstigelige  

 problemer med at deponere radioaktivt affald som følge af brugen af  

 atomkraft.
Derfor er en grundlæggende revision af Euratom-traktaten helt  

 nødvendig og uomgængelig.
Og hvis en sådan revision ikke er mulig, ser  

 forslagsstillerne ingen anden mulighed, end at Danmark melder sig ud af  

 Euratom-traktaten.  

 Alternativet er, at Danmark via EU er med til at fremme og udbygge  

 atomkraften  

 i EU og Europa.
En støtte, som Folketinget må opfatte som fuldstændig  

 uacceptabel.
Skriftlig fremsættelse Rune  

 Lund  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om revision af Euratom-traktaten.
(Beslutningsforslag nr.
B 59).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 1)  

 Rådets afgørelse om det 7. rammeprogram, jf. rådsmøde (konkurrenceevne) den  

 24.  

 juli 2006, Rådets dokument nr. 11979/06 samt KOM (2005) 119.
