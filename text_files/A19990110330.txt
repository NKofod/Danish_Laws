Lov om ændring af retsafgiftsloven og  

 pasloven (Forhøjelse af afgiften for borgerlige domssager og  

 af betalingen for udstedelse af pas til voksne) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om retsafgifter, jf. lovbekendtgørelse nr. 460 af 27. juni  

 1989, som ændret senest ved § 2 i lov nr. 383 af 2. juni 1999,  

 foretages følgende ændring:
 1. I § 1, stk. 1, 2. pkt., ændres »1 pct.«  

 til: »2 pct.«.
§ 2 I lov om pas til danske statsborgere m.v., jf. lovbekendtgørelse  

 nr. 586 af 1. september 1986, som ændret ved § 6 i lov nr. 386 af  

 20. maj 1992 og § 6 i lov nr. 288 af 12. maj 1999, foretages  

 følgende ændringer:
 1. § 4 a, stk. 1-3, ophæves, og i stedet  

 indsættes:
 »For udstedelse af pas til personer, der er fyldt 18  

 år, men ikke fyldt 65 år, for personer født før den  

 1. juli 1939 dog 67 år, betales 600 kr.
 Stk. 2. For udstedelse af fællespas betales 600 kr.
 Stk. 3. For udstedelse af pas til personer, der er over 65  

 år, for personer født før den 1. juli 1939 dog 67  

 år, betales 350 kr.
Stk. 4. For udstedelse af pas til personer, der er under 18  

 år, betales 150 kr.« Stk. 4 og 5 bliver herefter stk. 5 og 6.
§ 3 Loven træder i kraft den 1. januar 2000.
§ 4 § 2 gælder ikke for Færøerne og Grønland, men  

 kan ved kongelig anordning sættes i kraft for Færøerne og  

 Grønland med de afvigelser, som de særlige færøske  

 og grønlandske forhold tilsiger.
Givet på Amalienborg, den 29. december  

 1999 Under Vor Kongelige Hånd og Segl Margrethe R.
