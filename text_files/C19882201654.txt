(* 3) Efter at der på skoleområdet (folkeskoler, gymnasier, HF m.fl.) er  

 afsluttet en ny aftale om fotokopiering, er den tilsvarende aftale for  

 handels- og tekniske skoler revideret efter de samme retningslinier.
 Bortset fra mindre redaktionelle ændringer er det væsentligste en  

 omlægning af skolernes aconto-betaling, således at denne nu sker på grundlag  

 af forrige års forbrug af beskyttet materiale.
 Den nye aftale af 25. januar 1988 (vedlagt) afløser den tidligere aftale  

 (udsendt med cirkulæreskrivelse herfra af 19. december 1985) og er gældende  

 fra den 1. januar 1988.
Endvidere medfølger en ny beregningsaftale, der er udarbejdet på grundlag  

 af den i november/december 1986 gennemførte stikprøveundersøgelse af  

 kopieringens omfang og sammensætning ved 6 skoler.
Herefter er  

 »beskyttelsesprocenten«, dvs. det ophavsretligt beskyttede  

 materiales andel af den samlede kopiering, fastsat til 22,3% og 28,5% for  

 henholdsvis handels- og tekniske skoler gældende fra den 1. januar 1986.
 Betalingen pr. kopiside af ophavsretligt beskyttet materiale er - som  

 tidligere meddelt - for skoleårene 1986/87, 1987/88 og 1988/89 aftalt til 14  

 øre.
 P. m. v.
 e.b.
Erik Metz eksp.sekr.
Efter forhandling mellem Undervisningsministeriet og forvaltningssektoren  

 »Erhvervsskolekopier« under COPY-DAN (i det følgende betegnet som  

 COPY-DAN) er der indgået følgende Aftale om fotokopiering m.v. ved handelsskoler og tekniske skoler .
Kapitel I.
Indledning .
 § 1.  Aftalen omfatter handelsskoler og tekniske  

 skoler.
 § 2.  Aftalen omfatter fotografisk eller anden  

 mangfoldiggørelse - herunder fotokopiering, duplikering og offset  

 fremstilling - af publikationer, jf. stk. 3, som en lærer foretager eller  

 lader foretage til brug for sin egen undervisning i en skole, der er omfattet  

 af aftalen, uanset om mangfoldiggørelsen sker med skolens apparatur eller på  

 anden måde.
 Stk. 2. Aftalen omfatter tillige fotografisk eller anden  

 mangfoldiggørelse, som foretages til brug for efteruddannelse og  

 konferencevirksomhed for skolens lærerpersonale.
 Stk. 3. Ved en publikation forstås den samlede fysiske form, hvori et  

 stof bliver offentliggjort, f.eks. en bog, pjece, tidsskriftsnummer, blad,  

 avis (en bibliografisk enhed).
 § 3.  Aftalen omfatter alle udgivne publikationer, som  

 medlemmer af de ophavsretsorganisationer, der har tilsluttet sig denne  

 aftale, er berettiget til at give tilladelse til at mangfoldiggøre som nævnt  

 i § 2, stk. 1 og 2.
Kapitel II.
Begrænsninger og forpligtelser.
 § 4.  Adgangen til kopiering efter denne aftale er  

 knyttet til de nedenfor i § 5 og 6 anførte begrænsninger.
 Stk. 2. Der må ikke kopieres i medfør af ophavsretslovens § 11, stk. 1 (*  

 1) eller fotografilovens § 5 (* 2). Der må dog altid tages op til tre kopier  

 af en publikation eller dele af en publikation.
 Stk. 3. Aftalen berører ikke den ret til mangfoldiggørelse, som følger af  

 andre bestemmelser i ophavsretsloven eller fotografiloven end de i stk. 2  

 nævnte.
 § 5.  Kopiering må kun ske til komplettering af de  

 øvrige læremidler (de normalt anvendte lærebøger m.v.).
 Stk. 2. Der må højst kopieres 20% af en publikation, dog ikke over 20  

 sider.
 Stk. 3. Kopiering må ikke ske til oplagring.
 Stk. 4. Noder må ikke kopieres efter denne aftale.
 § 6.  Det er ikke tilladt at kopiere fra følgende  

 typer af publikationer:
 § 7.  Hvert kopisæt skal indeholde oplysning om den  

 kopierede publikations titel, ophavsmandens navn, forlag (udgiver) og  

 udgivelsesår eller -dato.
 § 8.  Den enkelte skoles ledelse påser, at kopieringen  

 finder sted efter de i aftalen angivne retningslinier.
Kapitel III.
Vederlag m.v.
 § 9.  Vederlaget for kopieringen fastsættes ved aftale  

 mellem parterne som en betaling pr. kopiside, dog således at en avisside  

 tæller 3 sider.
§ 10.  Skoler, som ønsker at benytte sig af denne  

 aftale, skal tilmeldes COPY-DAN ved kalenderårets begyndelse.
Tilmeldingen  

 foretages ved indbetaling til COPY-DAN af et aconto-vederlag, beregnet på  

 grundlag af forrige års forbrug af ophavsretligt beskyttet materiale, jf.  

 beregningsaftalen.
§ 11.  Den enkelte skole registrerer ved kalenderårets  

 afslutning tællerstatus for hver enkelt af skolens maskiner, herunder også  

 maskiner som helt eller delvis anvendes til kopiering af administrativ  

 karakter.
For maskiner uden fortløbende tællerapparatur beregnes forbruget på  

 grundlag af papirforbrug, løbende registrering eller lignende.
 Stk. 2. Den i stk. 1 nævnte registrering indberettes til COPY-DAN ved  

 kalenderårets afslutning.
 § 12.  Efter kalenderårets afslutning opgør COPY-DAN  

 det endelige omfang af kopieringen af ophavsretsligt beskyttet materiale på  

 grundlag af den i § 11 omtalte kopitælleraflæsning, jf. beregningsaftalen.
 Stk. 2. På grundlag af det opgjorte kopieringsomfang beregner COPY-DAN  

 skolens endelige betaling, jf. beregningsaftalen.
 § 13.  Til brug for COPY-DANs fordeling af vederlaget  

 foretages der hvert kalenderår, løbende over hele kalenderåret, den nedenfor  

 i § 14 beskrevne rapportering af fotokopiering m.v. på en række af de af  

 aftalen omfattede skoler.
Kapitel IV.
Rapportering.
 § 14.  Efter nærmere aftale mellem aftaleparterne  

 udvælges for hvert kalenderår et antal af de af aftalen omfattede skoler til  

 at deltage i rapporteringen.
 Stk. 2. På de skoler, der deltager i rapporteringen, fremstilles et  

 ekstra kopisæt, hver gang der tages kopier af offentliggjorte publikationer  

 eller dele heraf med de i § 4, stk. 2, 2. pkt. og stk. 3 nævnte undtagelser.
 Stk. 3. Kopisæt, der indgår i rapporteringen, forsynes med de i § 7  

 nævnte oplysninger.
 Stk. 4. De i stk. 2 nævnte ekstra kopisæt samles løbende af den enkelte  

 skole og indsendes en gang om måneden til COPYDAN.
 § 15.  Det er en forudsætning for en skoles deltagelse  

 i ordningen, at skolen og dens personale er forpligtet til at medvirke ved  

 den i § 14 omhandlede rapportering.
Stk. 2. COPY-DAN udsender til de omfattede skoler et  

 informationsmateriale.
Det materiale, der udsendes, samt de skemaer, der  

 benyttes ved den løbende rapportering til COPY-DAN, tilsendes  

 Undervisnigsministeriet til orientering.
 § 16.  Fordelingen af vederlaget mellem  

 rettighedshaverne foretages af COPY-DAN i overensstemmelse med  

 forvaltningssektorens regler og er Undervisningsministeriet og skolerne  

 uvedkommende.
Kapitel V.
Afsluttende bestemmelser.
 § 17.  COPY-DAN skal på forlangende fremlægge  

 materiale, der dokumenterer, hvor stor en del COPY-DAN repræsenterer af  

 rettighedshavere til publikationer inden for aftalens område.
 Stk. 2. COPY-DAN underretter løbende Undervisningsministeriet om  

 ændringer i medlemstilslutningen.
 § 18.  COPY-DAN underretter løbende  

 Undervisningsministeriet om ændringer i vedtægterne for forvaltningssektoren.
 § 19.  I tilfælde af at en udenforstående  

 rettighedshaver måtte fremsætte krav over for Undervisningsministeriet eller  

 en skole om vederlag for kopiering af en publikation, der omfattes af  

 aftalen, er COPY-DAN forpligtet til at yde den pågældende vederlag efter  

 COPY- DANs almindelige regler.
 § 20.  Aftalen træder i kraft den 1. januar 1988.  

 Samtidig bortfalder den tidligere aftale af 16. december 1985.
 Stk. 2. Aftalen kan af hver af parterne opsiges med 6 måneders varsel til  

 udløb en december måned.
 Stk. 3. Endvidere kan de enkelte organisationer, der har tilsluttet sig  

 aftalen, hver for sit vedkommende udtræde med det i stk. 2 nævnte varsel.
 § 21.  Hvis væsentligt forandrede forhold indtræder,  

 kan enhver af parterne kræve forhandlinger optaget om ændringer i aftalen.
 § 22.  Parterne er enige om det som bilag vedhæftede  

 protokollat, der skal tjene som vejledning ved gennemførelsen af aftalen.
 § 23.  Med hensyn til beregningsprincipperne henvises  

 til beregningsaftalen.
 København, den 25. januar 1988.
Undervisningsministeriet Helge Thomsen /Erik Metz eksp.sekr.
COPY-DAN »Erhvervsskolekopier« /H.
Lund Christiansen Protokollat til aftale om fotokopiering m.v. ved handelsskoler og tekniske skoler.
ad § 2: Af de senere bestemmelser fremgår, at kopiering ikke må ske til  

 lager.
Der er derfor ikke tale om at legalisere en virksomhed, der fx består  

 i, at amtscentralerne for undervisningsmidler eller andre institutioner  

 fremstiller kopier, som derefter tilbydes skolerne.
 Med udformningen af stk. 1 er først og fremmest tænkt på skoler, der  

 mangler eget kopieringsudstyr.
 ad § 4: Der er enighed om, at bestemmelsen ikke giver grundlag for en  

 udvidelse af citatretten.
 ad § 9: En kopiside defineres som et aftryk af een side i en publikation.  

 En fotokopiside kan derfor indeholde flere kopisider.
ad § 10: Der henvises til den af Undervisningsministeriet og COPY-DAN i  

 november/december 1986 foretagne stikprøveundersøgelse ved 6 skoler af  

 kopieringens omfang og sammensætning.
Denne undersøgelse danner grundlag for  

 beregningen, jf. beregningsaftalen.
Hver af parterne kan forlange en ny undersøgelse foretaget, hvis  

 kopieringens omfang og/eller sammensætning forekommer at have ændret sig  

 væsentligt på et undervisningsområde i forhold til gældende  

 beregningsgrundlag/undersøgelse.
Aftalen forpligter parterne til at medvirke  

 ved sådanne undersøgelser på en måde, så resultaterne bliver de bedst mulige.
 Parterne har ikke anset det for muligt at regulere det forhold, at et for  

 undervisningen nødvendigt materiale ikke kan fremskaffes ved normalt køb.  

 Sådanne situationers løsning via fotokopiering må derfor afklares gennem  

 konkret aftale mellem skolen og vedkommende rettighedshavere.
 ad § 14: Undervisningsministeriet skal senest 1. december meddele  

 COPY-DAN, hvilke skoler der er udpeget til at rapportere til COPY-DAN i det  

 følgende kalenderår.
 København, den 25. januar 1988.
Undervisningsministeriet Helge Thomsen /E.
Metz eksp.sekr.
COPY-DAN »Erhvervsskolekopier« /H.
Lund Christiansen Aftale om betalings- og beregningsprincipper for fotokopiering ved  

  handelsskoler og tekniske skoler Betalingen pr. kopiside af ophavsretligt beskyttet materiale er for  

 skoleårene 1986/87, 1987/88 og 1988/89 aftalt til 14 øre, jf. § 9 i aftalen.
 De i Aftale om fotokopiering m.v. ved handelsskoler og tekniske  skoler i  

 § 10, stk. 2, omtalte beregningsprincipper fastsættes med virkning fra 1.  

 januar 1986 således:
 Handelsskoler:
 Fra 1. januar 1986 fastsættes andelen af ophavsretligt beskyttet materiale  

 til 22,3% af den samlede kopiering, jf. § 11, stk. 1.
 Tekniske skoler:
 Fra 1. januar 1986 fastsættes andelen af ophavsretligt beskyttet materiale  

 til 28,5% af den samlede kopiering, jf. § 11, stk. 1.
 For det enkelte kalenderår opkræver COPY-DAN et acontobeløb beregnet på  

 grundlag af det foregående kalenderårs kopiforbrug.
Såfremt der er betalt for meget i det forløbne kalenderår, fradrages  

 beløbet i acontobetalingen for det kommende kalenderår.
Såfremt der er betalt  

 for lidt, lægges det manglende beløb til acontobetalingen.
 I henhold til § 14, stk. 1, i fotokopieringsaftalen er det aftalt, at  

 rapporteringen til COPY-DAN i hvert kalenderår skal varetages af 4  

 handelsskoler og 6 tekniske skoler.
 Såfremt fotokopiaftalen i henhold til § 20, stk. 3, opsiges af en  

 organisation under COPY-DAN, skal der ud fra grundlaget for de foranstående  

 beregningsregler foretages en forholdsmæssig nedsættelse af såvel  

 acontobetalingen som den endelige afregning.
 Den tidligere beregningsaftale af 16. december 1985 bortfalder samtidig.
 København, den 25. januar 1988.
Undervisningsministeriet Helge Thomsen /E.
Metz eksp.sekr.
COPY-DAN »Erhvervsskolekopier« /H.
Lund Christiansen (* 1) »Af et offentliggjort værk må enkelte eksemplarer fremstilles  

 til privat brug, men de må ikke udnyttes på anden måde« (* 2) »Af et fotografisk billede må enkelte eksemplarer fremstilles  

 til privat brug, men de må ikke udnyttes på anden måde«.
