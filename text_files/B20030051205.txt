Bekendtgørelse om tilskud til elproduktion I medfør af § 2 a, stk. 5, § 2 b, stk. 6, § 3 a, stk. 4, §  

 3 c, § 6, stk. 2, § 8 og § 9, stk. 1, i lov om tilskud til elproduktion, jf.  

 lovbekendtgørelse nr. 490 af 13. juni 2003, og § 7, stk. 5, i lov nr. 393 af  

 6.  

 juni 2002 om ændring af lov om energiafgift af mineralolieprodukter m.v., lov  

 om afgift af naturgas- og bygas, lov om afgift af stenkul, brunkul og koks  

 m.v., lov om kuldioxidafgift af visse energiprodukter, lov om afgift af svovl  

 og lov om tilskud til elproduktion fastsættes:
Kapitel 1 Definitioner og anvendelsesområde § 1.  

  

 Ved  

 decentral kraft-varme-produktion forstås i denne bekendtgørelse produktion på  

 et kraft-varme-anlæg godkendt som kollektivt varmeforsyningsanlæg i henhold  

 til  

 lov om varmeforsyning, hvor der sker en nyttiggørelse af varmeproduktionen,  

 samt kraft-varme-anlæg med en varmekapacitet under 0,25 MW, hvis formål er at  

 levere energi til bygningers opvarmning og forsyning med varmt vand.
 Stk. 2.  

  

 Ved industriel  

 kraft-varme-produktion forstås produktion på et kraft-varme-anlæg, der ikke  

 er  

 omfattet af stk. 1, hvor varmen nyttiggøres til proces eller hovedsageligt  

 til  

 erhvervsbygningers opvarmning og forsyning af varmt vand.
 Stk. 3.  

  

 Ved et  

 barmarksværk forstås et anlæg til produktion af varme eller kraft-varme, hvor  

 varmen alene leveres til godkendte anlæg til fremføring af varmt vand eller  

 damp, såfremt anlægget er etableret samtidig med etableringen af  

 produktionsanlægget.
 Stk. 4.  

  

 Ved et  

 affaldsforbrændingsanlæg forstås et anlæg, der er godkendt som  

 affaldsforbrændingsanlæg i henhold til lov om miljøbeskyttelse.
 Stk. 5.  

  

 Ved et  

 fjernvarmenet forstås et fysisk selvstændigt kollektivt varmeforsyningsnet.
 Stk. 6.  

  

 Ved et værk  

 forstås et eller flere anlæg, der forsyner ét fjernvarmenet.
 § 2.  

  

 Tilskud til elproduktion ydes kun i det omfang, produktionen sker som led i  

 en  

 effektiv samlet energiudnyttelse, herunder at der sker en nyttiggørelse af  

 den  

 samlede varmeproduktion.
 Stk. 2.  

  

 Tilskud ydes kun  

 til den del af produktionen, hvoraf der betales afgift efter lov om afgift af  

 elektricitet.
Naturgas- og biogasbaseret decentral  

 kraft-varme-produktion § 3.  

  

 Naturgasbaserede decentrale kraft-varme-værker med en samlet kapacitet for  

 elproduktion på 25 MW eller derunder får tilskud på 8 øre pr. kWh til  

 elproduktionen.  

 Tilskuddet gives op til en årlig elproduktion af det tilskudsberettigede  

 brændsel på 8 mio. kWh fordelt efter følgende maksimumssatser: 1. kvartal 3  

 mio. kWh, 2. kvartal 1,6 mio. kWh, 3. kvartal 1 mio. kWh og 4. kvartal op til  

 8  

 mio. kWh fratrukket summen af den mindste værdi af enten den faktiske  

 elproduktion af det tilskudsberettigede brændsel eller maksimumssatsen i de  

 foregående tre kvartaler.
 Stk. 2.  

  

 Grænsen på de 8  

 mio. kWh efter stk. 1 reduceres med de kvartalssatser, hvor værket ikke har  

 været idriftsat.
Stk. 3.  

  

 Decentrale  


  

 kraft-varme-værker med en samlet  

 kapacitet for elproduktionen på 25 MW eller derunder, der forsynes med både  

 biogas og naturgas, og hvor der af det samlede brændselsforbrug regnet efter  

 energiindhold for regnskabsåret 2000-2001 eller 2001 var mindst 10 procent  

 naturgas, får tilskud på 8 øre pr. kWh.
Tilskuddet gives op til en årlig  

 elproduktion af det tilskudsberettigede brændsel på 8 mio. kWh fordelt efter  

 de  

 i stk. 1 angivne maksimumssatser.
 Stk. 4.  

  

 Naturgasbaserede  

 decentrale kraft-varme-værker med en samlet kapacitet for elproduktion på 25  

 MW  

 eller derunder, der omlægger deres forsyning til at kunne anvende både biogas  

 og naturgas eller kun biogas, får støtte efter de i stk. 1 angivne kriterier.
 Stk. 5.  

  

 Elektricitet,  

 der er fremstillet på barmarksværker, er undtaget fra den årlige  

 tilskudsgrænse  

 i stk. 1.
 § 4.  

  

 Tilskud  

 efter § 3 ydes kun til værker og barmarksværker, som er idriftsat inden den  

 1.  

 juli 2002, eller hvor der inden samme dato er indsendt projektforslag for  

 omstilling  

 til kraft-varme til kommunalbestyrelsen i henhold til lov om varmeforsyning.
 Stk. 2.  

  

 Der ydes ikke  

 tilskud til elektricitet, der fremstilles ved naturgasbaseret  

 kraft-varme-produktion fra anlæg på de i bilag 1 nævnte kraftværkspladser.
 Stk. 3.  

  

 Energistyrelsen  

 kan ved etablering af nye anlæg på de i bilag 1 nævnte kraftværkspladser i  

 særlige tilfælde godkende tilskud efter § 3.
 Stk. 4.  

  

 Der ydes ikke  

 tilskud til elektricitet produceret ved naturgasbaseret decentral  

 kraft-varme-produktion i det omfang den årligt producerede mængde  

 elektricitet  

 overskrider den mængde, der fremkommer ved beregning i henhold til bilag 3.
Industriel kraft-varme-produktion § 5.  

  

 Der  

 ydes et tilskud på 7 øre pr. kWh til elproducenter for den mængde  

 elektricitet,  

 der fremstilles ved naturgas- eller affaldsbaseret industriel  

 kraft-varme-produktion jf. dog §§ 6-8.
 Stk. 2.  

  

 Tilskuddet efter  

 stk. 1 er betinget af, at produktionsudstyret ved idriftsættelsen er nyt.
 Stk. 3.  

  

 Der ydes ikke  

 tilskud til elektricitet produceret ved naturgasbaseret industriel  

 kraft-varme-produktion i det omfang den årligt producerede mængde  

 elektricitet  

 overskrider den mængde, der fremkommer ved beregning i henhold til bilag 4.
 § 6.  

  

 Ydelsen af tilskud efter § 5 er begrænset til en periode på 6 år regnet fra  

 idriftsættelsen af det enkelte anlæg.
 Stk. 2.  

  

 For industrielle  

 kraft-varme-værker med en samlet kapacitet for elproduktion på 4 MW eller  

 derunder er tilskudsperioden efter stk. 1 dog 8 år.
 Stk. 3.  

  

 Tilskudsperioden  

 efter stk. 1 og 2 opgøres for hvert enkelt elproducerende anlæg på værket.  


  

 Idriftsættelsestidspunktet for det  

 enkelte anlæg anses som tidspunktet for idriftsættelse med produktion af  

 elektricitet, der registreres af netvirksomheden, og hvor produktionen er  

 baseret på brændsel, som er tilskudsberettiget.
 § 7.  

  

 For  

 et industrielt kraft-varme-værk, der leverer varme til et kollektivt  

 varmeforsyningsanlæg, ydes tilskuddet til den del af det industrielle  

 kraft-varme-værks elproduktion, der kan henføres til varmeproduktion til det  

 kollektive varmeforsyningsanlæg, efter samme kriterier som i § 3.  


  

 Det samme gælder for den del af det  

 industrielle kraft-varme-værks elproduktion, der kan henføres til  

 varmeproduktion leveret til et barmarksværk, der er etableret i forbindelse  

 med  

 etablering af det industrielle kraft-varme-værk.
 Stk. 2.  

  

 Opgørelsen af  

 mængden af elektricitet efter stk. 1 foretages pro rata efter forholdet  

 mellem  

 den med et kollektivt varmeforsyningsanlæg eller barmarksværk afregnede  

 mængde  

 varme og den samlede nyttiggjorte varmeproduktion                            .
 § 8.  

  

 Efter udløb af den periode, hvor der efter § 6, stk. 1 og 2, ydes et tilskud  

 på  

 7 øre pr. kWh, ydes et tilskud på 2 øre pr. kWh ved udskiftning af  

 eksisterende  

 naturgas- eller affaldsbaserede industrielle kraft-varme-anlæg.
 Stk. 2.  

  

 § 6 finder  

 tilsvarende anvendelse for tilskud efter stk. 1. Tilskuddet er betinget af,  

 at  

 produktionsudstyret ved idriftsættelsen er nyt, og at  

 kraft-varme-produktionen  

 sker ud fra samme varmegrundlag som det eksisterende kraft-varme-anlæg.
 § 9.  

  

 Energistyrelsen kan træffe afgørelse om, at der ikke ydes tilskud til  

 elproduktion på et anlæg for naturgasbaseret industriel kraft-varme, hvis  

 varmeforbruget hos den pågældende virksomhed helt eller delvist kan dækkes af  

 kollektiv varmeforsyning fra central kraft-varme-produktion.
 Stk. 2.  

  

 Bestemmelsen i  

 stk. 1 omfatter kun virksomheder, der kan forsynes fra et kraft-varme-værk  

 som  

 nævnt i bilag 1,  


  

 og som ikke har  

 modtaget tilsagn om investeringstilskud til naturgasbaseret industriel  

 kraft-varme.
 Stk. 3.  

  

 Denne  

 bestemmelse gælder ikke for virksomheder, hvor tilslutningen til et  

 fjernvarmesystem vil medføre uforholdsmæssigt store tilslutningsomkostninger.
Affaldsbaseret kraft-varme-produktion § 10.  

  

 Der ydes et tilskud på 7 øre pr. kWh til elproducenter for den mængde  

 elektricitet, der fremstilles ved affaldsbaseret kraft-varme-produktion.
 Stk. 2.  

  

 Tilskuddet til  

 elproduktion som nævnt i stk. 1 udgør 10 øre pr. kWh for elektricitet, der  

 fremstilles på decentrale affaldsbaserede kraft-varme-værker med en samlet  

 kapacitet for elproduktion på 3 MW eller derunder, og som enten er idriftsat  

 inden den 1. januar 1997, eller som senere godkendes i henhold til et  

 fyldestgørende projektforslag indgivet til kommunalbestyrelsen inden samme  

 dato, og som afregnes med netvirksomheden.
 Stk. 3.  

  

 Sker der efter  

 den 1. januar 1997 ændringer i den installerede eller projekterede  

 elproduktionskapacitet, således at elproduktionskapaciteten overstiger 3 MW,  

 ydes tilskuddet efter stk. 1.
Fællesbestemmelser § 11.  

  

 Ved opgørelse af værkets samlede kapacitet efter §§ 3, 6 og 10 lægges den  

 samlede kapacitet for eleffekt på alle værkets elproducerende anlæg til  

 grund,  

 herunder effekten på anlæg, hvor værket anvender andre brændsler end de  

 tilskudsberettigede.
 Stk. 2.  

  

 Energistyrelsen  

 afgør i tvivlstilfælde, om elproducenten er omfattet af kapacitetsgrænsen  

 efter  

 §§ 3, 6 og 10.
Kapitel 2 Udbetaling af tilskud § 12.  

  

 Det  

 er en betingelse for ydelse af tilskud, at der foretages en anmeldelse af det  

 elproducerende værk til de statslige told- og skattemyndigheder.
 Stk. 2.  

  

 Anmeldelsen  

 efter stk. 1 foretages på et særligt skema udfærdiget af de statslige told-  

 og  

 skattemyndigheder.
 Stk. 3.  

  

 De statslige  

 told- og skattemyndigheder registrerer elproducenten og netvirksomheden, der  

 foretager udbetalingen af tilskud til elproducenten.
 Stk. 4.  

  

 De statslige  

 told- og skattemyndigheder underretter elproducenten, netvirksomheden og  

 Energistyrelsen om, at der er foretaget en anmeldelse og en registrering  

 efter  

 stk. 1-3.
 Stk. 5.  

  

 Netvirksomheder  

 skal have modtaget dokumentation for, at elproducenten er registreret hos de  

 statslige told- og skattemyndigheder, før udbetaling af tilskud efter kapitel  

 1  

 kan foretages.
 Stk. 6.  

  

 Elproducenter  

 skal meddele de statslige told- og skattemyndigheder og netvirksomheden, hvis  

 der sker ændringer i anmeldelsen efter stk. 1.
 Stk. 7.  

  

 Netvirksomheden  

 kan først yde tilskud til et barmarksværk efter § 3, stk. 5, når  

 netvirksomheden har modtaget erklæring fra Energistyrelsen om, at værket  

 opfylder definitionen på et barmarksværk.
 Stk. 8.  

  

 Netvirksomheden  

 kan først yde tilskud til et industrielt kraft-varme-værk efter §§ 5, 6 og 8,  

 når netvirksomheden har modtaget erklæring fra Energistyrelsen om  

 tilskudssats  

 og tilskudsperiodens længde.
 Stk. 9  

  

 . Til brug for  

 Energistyrelsens erklæring efter stk. 8 skal der foreligge dokumention fra  

 elproducenten for værkets kapacitet, anlæggets idriftsættelse og at  

 produktionsudstyret ved idriftsættelsen er nyt.
 § 13.  

  

 Tilskud i henhold til kapitel l udbetales af netvirksomheden, som registrerer  

 elektriciteten fra kraft-varme-værket.
 Stk. 2.  

  

 Tilskud, som netvirksomheden  


  

 har udbetalt, modregnes i  

 afgiftstilsvaret til de statslige told- og skattemyndigheder i henhold til  

 lov  

 om afgift af elektricitet og lov om kuldioxidafgift af visse energiprodukter.  

 Modregningen af det i en kalendermåned udbetalte tilskud sker i  

 afgiftstilsvaret  

 for samme måned.
Stk. 3.  

  

 Hvor  

 netvirksomheden aftager tilskudsberettiget elproduktion fra egne anlæg,  

 modregnes tilskuddet i afgiftstilsvaret til de statslige told- og  

 skattemyndigheder efter lov om afgift af elektricitet og lov om  

 kuldioxidafgift  

 af visse energiprodukter.
Modregning sker for den samme måned, hvori  

 opgørelsen  

 af den tilskudsberettigede mængde sker.
 Stk. 4.  

  

 Hvis det samlede  

 tilskud er større end det samlede afgiftstilsvar, udbetales forskellen af de  

 statslige told- og skattemyndigheder.
§ 14.  

  

 Udbetaling af tilskud sker for den mængde elektricitet, som netvirksomheden  

 registrerer ved måling.
Tilskudsgrundlaget er enten den producerede mængde  

 elektricitet, som måles ved det kollektive elforsyningsnet eller  

 elproducentens  

 nettoproduktion af elektricitet.
Ved nettoproduktion af elektricitet forstås  

 den samlede elproduktion som målt ved generatoren med fradrag af det  

 nødvendige  

 egetforbrug i forbindelse med elproduktionen og med fradrag af det beregnede  

 nettab fra generatoren til det kollektive elforsyningsnet.
Stk. 2.  

  

 Er der ved  

 fremstilling af elektricitet anvendt både tilskudsberettigede og  

 ikke-tilskudsberettigede energikilder eller energikilder, der er  

 tilskudsberettigede med forskellig sats, skal elproducenten forholdsmæssigt  

 opgøre den tilskudsberettigede mængde elektricitet, samt hvorledes den  

 tilskudsberettigede elektricitet er fordelt på hver tilskudssats.
Hvis  

 opgørelsen ikke sker på grundlag af konkrete målinger af den nyttiggjorte  

 energi fra forbrændingen af de anvendte energikilder, skal opgørelsen ske på  

 grundlag af mængden og brændværdien af de anvendte energikilder.  

 Elproducenten  

 skal ved opgørelsen anvende de i bilag 2 nævnte brændværdier.
 Stk. 3.  

  

 Netvirksomhedens  

 udbetaling af tilskud sker på grundlag af elproducentens meddelelse efter §  

 15,  

 stk. 3.
Stk. 4  

                                                                          .  

                                                                            
  

 Målinger efter stk. 1 skal udføres af netvirksomheden ved  

 hjælp af netvirksomhedens egne målere.
Måleudstyr skal være i  

 overensstemmelse  

 med gældende forskrifter for det pågældende sammenhængende  

 elforsyningssystem,  

 og målingerne skal registreres med det tidsopgørelsesinterval, der er  

 standard  

 i det pågældende sammenhængende elforsyningssystem.
 § 15.  

  

 Tilskuddet  

 udbetales i forbindelse med den ordinære afregning over for netvirksomheden.
 Stk. 2.  

  

 Ved udbetaling  

 efter § 3 skal netvirksomheden kontrollere, at maksimumsgrænserne overholdes.
 Stk. 3.  

  

 Elproducenter,  

 hvis anlæg anvender tilskudsberettigede energikilder og energikilder, der  

 ikke  

 er tilskudsberettigede, samt energikilder, der er tilskudsberettigede med  

 forskellig sats, skal give netvirksomheden meddelelse om mængden af den  

 tilskudsberettigede elektricitet efter de forskellige satser.
§ 16.  

  

 Den  

 enkelte elproducent fremsender årligt inden den 1. april en samlet opgørelse  

 i  

 henhold til kapitel 1 til Energistyrelsen.
Opgørelsen skal følge kalenderåret  

 og være underskrevet af en hos elproducenten tegningsberettiget person samt  

 påtegnet af en registreret revisor, statsautoriseret revisor, Kommunernes  

 Revisionsafdeling, Revisionsdirektoratet for Københavns Kommune eller af  

 andre  

 kommunale revisionsorganer.
Har en elproducent årligt modtaget mindre end  

 100.000 kr. kræves der ikke revisorpåtegning.
 Stk. 2.  

  

 Årsopgørelse  

 efter stk. 1 foretages på et særligt skema udfærdiget af Energistyrelsen.
Stk. 3.  

  

 Viser årsopgørelsen  

 efter stk. 1, at der er udbetalt et større tilskud end elproducenten efter  

 kapitel 1 er berettiget til, indbetaler elproducenten det for meget udbetalte  

 tilskud til de statslige told- og skattemyndigheder.
Tilbagebetaling sker  

 inden  

 den i stk. 1 angivne dato.
 Stk. 4.  

  

 Denne  

 bestemmelse gælder ikke for anlæg med en samlet kapacitet for elproduktion på  

 eller under 150 kW.
Kapitel 3 Regnskabsforhold, oplysningspligt § 17.  

  

 Netvirksomheden  

 fører for hver afregningsperiode regnskab over mængden af tilskudsberettiget  

 elektricitet og udbetalt tilskud.
Der skal kunne foretages en sammentælling  

 af  

 de udbetalte tilskud for hver tilskudsmodtager.
Tilskuddet og den hertil  

 svarende mængde elektricitet skal opdeles efter de i kapitel 1 nævnte  

 tilskudssatser.
 Stk. 2.  

  

 Regnskab efter  

 stk. l omfatter også netvirksomhedens egne tilskudsberettigede anlæg.
 § 18.  

  

 Elproducenten skal for hver afregningsperiode føre regnskab over følgende:
 1)  

 	  

    

 Tilskudsgrundlaget  

 efter § 14, som opdeles efter de i kapitel 1 nævnte tilskudssatser.
 2)  

 	  

    

 Modtagne tilskud  

 fordelt efter tilskud ydet efter kapitel 1.
 3)  

 	  

    

 Den mængde brændsel,  

 der er forbrugt i virksomheden til energifremstilling på de elproducerende  

 anlæg.
 4)  

 	  

    

 Den nyttiggjorte  

 varmeproduktion ab kraft-varme-enheden.
 Stk. 2.  

  

 Elproducenter,  

 der er omfattet af § 7, skal udover stk. 1 føre regnskab over den afregnede  

 mængde varme leveret til et kollektivt varmeforsyningsanlæg eller et  

 barmarksværk.
 Stk. 3.  

  

 Elproducenter,  

 som modtager tilskud, skal kunne dokumentere ved fakturaer eller  

 afregningsbilag,  

 hvilke arter og mængder af brændsel m.v. der er leveret til virksomheden.
§ 19.  

  

 Opgørelse  

 efter §§ 16-18 indgår som en del af virksomhedens almindelige  

 forretningsregnskab.
Tilskuddet skal til enhver tid kunne opgøres på grundlag  

 af regnskabet.
 Stk. 2.  

  

 Hvis regnskabet  

 ikke kan indpasses i forretningsregnskabet, føres et særskilt regnskab.
 Stk. 3.  

  

 Regnskabsmaterialet  

 skal opbevares i 5 år efter regnskabsårets udløb.
 § 20.  

  

 Energistyrelsen og de statslige told- og skattemyndigheder kan pålægge  

 elproducenterne at udarbejde og meddele alle sådanne oplysninger, som er  

 nødvendige for varetagelsen af de i bekendtgørelsen nævnte opgaver.
 Stk. 2.  

  

 Netvirksomheden  

 skal efter anmodning meddele Energistyrelsen og de statslige told- og  

 skattemyndigheder oplysninger til brug for varetagelse af deres opgaver.
Kapitel 4 Tilbagebetaling af tilskudsmidler § 21.  

  

 Såfremt de statslige told- og skattemyndigheder konstaterer, at der er ydet  

 for  

 stort et tilskud til en elproducent, afkræves denne det skyldige beløb til  

 betaling senest 14 dage efter påkrav.
 Stk. 2.  

  

 Tilbagebetales  

 det skyldige beløb ikke rettidigt til de statslige told- og  

 skattemyndigheder,  

 skal der betales 1,3 pct. i månedlig rente for hver påbegyndt måned fra den  

 1.  

 i den måned, i hvilken beløbet skal betales, dog mindst 50 kr.
 Stk. 3.  

  

 Bestemmelsen i  

 stk. 1 finder tilsvarende anvendelse, hvis Energistyrelsen konstaterer, at  

 der  

 er ydet et for stort tilskud til en elproducent.
 § 22.  

  

 Ved opgørelse af for meget udbetalt tilskudsbeløb skal de statslige told- og  

 skattemyndigheder anvende de i bilag 2 nævnte brændværdier.
 Stk. 2.  

  

 Hvis en  

 elproducent har modtaget tilskud uden at være registreret efter § 12,  

 stk.1-3,  

 kan de statslige told- og skattemyndigheder kræve det udbetalte tilskud  

 tilbagebetalt hos elproducenten.
 § 23.  

  

 For  

 betaling af for meget udbetalt tilskud hæfter den, der som ejer eller  

 forpagter  

 eller lignende driver virksomhed for egen regning.
Kapitel 5 Straffebestemmelser § 24.  

  

 Med mindre højere straf er forskyldt efter anden lovgivning, straffes med  

 bøde  

 den, der forsætligt eller groft uagtsomt 1)  

 	  

    

 afgiver urigtige  

 oplysninger eller vildledende oplysninger om forhold, der har betydning for  

 udbetaling af tilskud til elproduktion, eller 2)  

 	  

    

 som overtræder  

 bestemmelser i §§ 17-20 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Kapitel 6 Klageadgang § 25.  

  

 Afgørelser  

 truffet af Energistyrelsen eller Told- og Skattestyrelsen i henhold til denne  

 bekendtgørelse kan ikke indbringes for anden administrativ myndighed.
Kapitel 7 Ikrafttræden og overgangsbestemmelser § 26.  

  

 Bekendtgørelsen træder i kraft den 1. juli 2003. Samtidig ophæves  

 bekendtgørelse nr. 798 af 23. oktober 1997.
 Stk. 2.  

  

 Sager, der  

 vedrører opgørelse af en samlet effektiv energiudnyttelse før 1. januar 2003,  

 afgøres efter reglerne i bekendtgørelse nr. 798 af 23. oktober 1997.
 § 27.  

  

 Tilskud til decentrale kraft-varme-værker, der er ydet med forbehold efter §  

 7,  

 stk. 4, i lov nr. 393 af 6. juni 2002, til elektricitet, der er fremstillet i  

 perioden fra den 1. juli 2002 til og med den 31. maj 2003, skal  

 tilbagebetales  

 til de statslige told- og skattemyndigheder, såfremt der er ydet et for stort  

 tilskud.
 Stk. 2.  

  

 Decentrale  

 kraft-varme-værker, der er omfattet af de i § 3 nævnte maksimumsatser, kan  

 for  

 4. kvartal 2002 opnå et tilskud på op til 8 mio. kWh fratrukket summen af den  

 mindste værdi af enten den faktiske elproduktion af det tilskudsberettigede  

 brændsel eller de maksimale satser i de foregående tre kvartaler.
 Stk. 3.  

  

 Netvirksomheden  

 foretager opgørelsen efter stk. 1, der senest den 15. juli 2003 fremsendes  

 til  

 elproducenten og Energistyrelsen.
 Stk. 4.  

  

 Er der i den i  

 stk. 1 nævnte periode udbetalt mindre tilskud, udbetales det manglede tilskud  

 af de statslige told- og skattemyndigheder.
Økonomi- og Erhvervsministeriet, den 16.  

 juni 2003 Bendt Bendtsen /Ib Larsen Bilag 1 Kraftværkspladser, hvor naturgasbaserede  

 kraft-varme-anlæg undtages for tilskud Amagerværket Asnæsværket Avedøreværket H.
C. Ørstedsværket Kyndbyværket Svanemølleværket Stigsnæsværket Rønneværket Enstedværket Esbjergværket Fynsværket Herningværket Randersværket Skærbækværket Studstrupværket Ålborgværket, herunder  

 Nordjyllandsværket Bilag 2 Brændværdier, der skal anvendes efter § 14, stk. 2 Gas/dieselolie 42,7 GJ/ton (35,9  

 MJ/l) Fuelolie 40,4 GJ/ton Spildolie 40,4 MJ/kg Fyringstjære 36,4 MJ/kg Petroleum 34,8 MJ/l Naturgas 39,6 GJ/1000 Nm  

  

 3 Stenkul 25,2 GJ/ton Brunkulsbriketter og brunkul 18,3 GJ/ton Koks 28,9 GJ/ton Jordoliekoks 31,4 GJ/ton LPG (flaskegas) 46,0 GJ/ton Halm 14,5 GJ/ton Halmpiller 16 GJ/ton Træflis 10,5 GJ/ton Træpiller 17,5 GJ/ton Affald 9,4 GJ/ton Kød- og benmel 18 MJ/kg Biogas 19,7 GJ/1000 Nm  

  

 3 Forgasningsgas 4 GJ/1000 Nm  

  

 3 Bilag 3 Decentrale kraft-varme-anlæg fyret med naturgas For decentrale kraft-varme-anlæg, der bruger naturgas som  

 brændsel, er tilskuddet betinget af, at fremstillingen af elektricitet sker i  

 samproduktion med varme.
 Den tilskudsberettigede mængde elektricitet kan ikke  

 overstige resultatet af beregningen:
Q x E/(K - E), hvor Q  

  

 = nyttiggjort varmeproduktion ab  

 kraft-varme-enhed målt så tæt på den kraft-varme-producerende enhed som  

 muligt  

 eller eventuelt umiddelbart før varmeakkumuleringstanken.
 Den nyttiggjorte  

 varmeproduktion, som er ekskl. varme leveret fra andre varmeproducerende  

 anlæg,  

 skal dokumenteres ud fra fjernvarmeværkets regnskaber.
 E  

  

 = anlæggets elvirkningsgrad, defineret som den samlede  

 elproduktion divideret med det samlede indfyrede energiindhold (for naturgas  

 regnet efter en brændværdi på 39, 6 MJ/Nm3).
K  

  

 er en konstant, som er 85 pct. for naturgasfyrede anlæg.
For  

 naturgas anvendt i kombinationsanlæg fyret med naturgas og biogas er  

 konstanten  

  

 K  

  

 80 pct.
 Elektricitet og nyttiggjort varme (Q) produceret på  

 brændsler, der ikke er tilskudsberettigede, eller der ikke er omfattet af  

 kravet om kontrol af samproduktion, opgøres efter bestemmelserne i § 14, stk.  

 2.
 Hvis resultatet af beregningen Q x E/(K - E) er større end  

 den faktiske elproduktion, ydes der kun tilskud til den faktiske  

 elproduktion.
Bilag 4 Industrielle kraft-varme-anlæg fyret med naturgas Den tilskudsberettigede mængde elektricitet kan ikke  

 overstige resultatet af beregningen:
Q x E/(K - E), hvor Q  

  

 = nyttiggjort varmeproduktion ab kraft-varme-enhed målt så tæt på  

 den kraft-varme-producerende enhed som muligt eller eventuelt umiddelbart før  

 varmeakkumuleringstanken.
 Den nyttiggjorte  

 varmeproduktion, som er ekskl. varme leveret fra andre varmeproducerende  

 anlæg,  

 skal dokumenteres ud fra virksomhedens regnskaber.
 E  

  

 = anlæggets elvirkningsgrad, defineret som den samlede  

 elproduktion divideret med det indfyrede energiindhold (for naturgas regnet  

 efter en brændværdi på 39, 6 MJ/Nm3).
K  

  

 er en konstant, som er 80 pct. for naturgasfyrede gasmotoranlæg,  

 der leverer varme til opvarmnings- eller procesformål, der kan dækkes af  

 varme  

 ved et temperaturniveau på indtil 110 grader C.
For naturgasfyrede  

 gasturbineanlæg og naturgasfyrede gasmotoranlæg, der primært anvendes som  

 dampproducerende anlæg, er konstanten  

  

 K  

  

 70 pct.
 Elektricitet og nyttiggjort varme (Q) produceret på  

 brændsler, der ikke er tilskudsberettigede, eller der ikke er omfattet af  

 kravet om kontrol af samproduktion, opgøres efter bestemmelserne i § 14, stk.  

 2.
 Hvis resultatet af beregningen Q x E/(K - E) er større end  

 den faktiske elproduktion, ydes der kun tilskud til den faktiske  

 elproduktion.
Elproduktionstilskuddet kan i særlige tilfælde afregnes på  

 baggrund af en individuel aftale.
Det individuelle afregningsprincip vil kun  

 omfatte virksomheder, hvor elproduktionstilskuddet ikke kan fastlægges  

 rimeligt  

 korrekt efter det generelle princip om afregning af elproduktionstilskuddet,  

 eller såfremt virksomheden ville blive påført uforholdsmæssigt store udgifter  

 til installation og drift af afregningsmåler, eller hvor der skønnes at  

 foreligge særlige tekniske forhold, som taler for et individuelt  

 afregningsprincip.
