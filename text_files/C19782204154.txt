(Til rektorerne for samtlige  

 gymnasieskoler) I Luxembourg og Bruxelles er der oprettet danske sektioner i  

 Europaskolerne.
Disse skoler er først og fremmest oprettet for  

 EF-funktionærers børn, men også andre danske børn går i skolerne.
 Da danske EF-funktionærer ofte hjemkaldes efter nogle års tjeneste vil  

 deres børn herved komme ud for skoleskift fra Europaskolen til en dansk  

 skole, enten i folkeskolen eller i gymnasiet.
Hovedprincippet ved overgang fra Europaskolen til et dansk gymnasium er at  

 eleven indplaceres i den klasse der ligger i umiddelbar forlængelse af  

 skolegangen i Europaskolen.
Har eleven f.eks. fuldført den klasse der svarer  

 til 1. g i Europaskolen skal eleven gå videre i 2. g i et dansk gymnasium.  

 Der kan i forbindelse hermed være nogle problemer, fordi fagrækken ikke er  

 helt den samme i de to skolesystemer.
Det kan derfor være nødvendigt at give  

 dispensation for eksamen i et fag, at lade Europaskoleeleven gå til eksamen  

 efter 2. eller 3. g i et fag mere end de andre elever i klassen o.l.
 Der skal i alle tilfælde indsendes oplysninger til direktoratet i  

  umiddelbar tilslutning til optagelse af en elev fra Europaskolen, således at  

 direktoratet på baggrund af de givne oplysninger kan træffe afgørelse om  

 dispensationer m.v.
Ved optagelse i 1. g er især faget tysk et problem, idet ikke alle  

 Europaskoleelever kan opfylde kravet om tre års tysk.
I disse tilfælde vil  

 Europakoleelever, der ønsker optagelse på sproglig linje eller på matematisk  

 linje med tysk som fag, kunne optages på baggrund af den i Europaskolen givne  

 tyskundervisning, selvom den skulle være af mindre end tre års omfang.
Disse  

 elever må herefter selv søge at indhente manglende tyskkundskaber.
 Elever der ønsker optagelse i 1. g på matematisk linje med engelsk som fag  

 skal derimod inden endelig indstilling til studentereksamen have aflagt  

 folkeskolens afgangsprøve i tysk.
Oplysninger om Europaskolen kan i øvrigt fås ved henvendelse til rektor  

 Jørgen Olsen, Frederiksborg Statsskole, Carlsbergvej, 3400 Hillerød.
Telf.  

 (03) 25 23 11.
 P.D.V.
