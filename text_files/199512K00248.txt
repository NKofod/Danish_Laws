Nr LSF 248 Forslag til Lov om ændring af lov om registreringsafgift af motorkøretøjer  

 m.v. (Ændring af bestemmelsen om maksimumspris som afgiftspligtig værdi) Fremsat af skatteministeren (Carsten Koch) den 17. april 1996 Vedtaget ved tredjebehandling den 31. maj 1996 Lov nr. 489 af 12/06/1996 § 1 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret ved lov nr. 413 af 14. juni 1995,  

 foretages følgende ændringer:
 1. § 9, stk. 1, affattes således:
»Den almindelige pris for et nyt køretøj ved salg til bruger kan  

 anmeldes for de statslige told- og skattemyndigheder af den, som har fastsat  

 prisen.
Den anmeldte pris skal indeholde en for branchen sædvanlig avance for  

 et sådant køretøj.
Der kan kun være anmeldt en pris for det samme køretøj.  

 Anmeldelsen skal indeholde oplysninger om, hvilket udstyr den anmeldte pris  

 omfatter.« 2. § 9, stk. 2, affattes således:
»Stk. 2. Er der anmeldt en pris for et køretøj efter stk. 1,  

 anvendes denne pris som køretøjets afgiftspligtige værdi.
Såfremt køretøjet  

 sælges til en højere pris end den, der er anmeldt efter stk. 1, anvendes dog  

 denne salgspris som køretøjets afgiftspligtige værdi.
Køretøjet kan ikke  

 afgiftsberigtiges på grundlag af en lavere pris end den anmeldte, medmindre  

 det kan godtgøres, at den lavere pris indeholder en positiv avance.  

 Forhandlere underretter de statslige told- og skattemyndigheder om afvigelser  

 fra den anmeldte pris.« 3. § 9, stk. 3, affattes således:
»Stk. 3. Er der ikke over for de statslige told- og  

 skattemyndigheder anmeldt pris for et nyt køretøj, eller er betingelserne  

 efter stk. 2 om afgiftsberigtigelse på grundlag af en lavere pris end den  

 anmeldte ikke opfyldt, fastsættes den afgiftspligtige værdi ved vurdering af  

 køretøjet, jf. dog stk. 4, og afgiften forhøjes med 500 kr. for motorcykler  

 og 1.000 kr. for biler.« 4. I § 9, stk. 4, ændres »pris på landsbasis«  

 til: »pris«.
 5. I § 27, stk. 1, nr. 2, indsættes efter »§ 9, stk.  

 1«: »og 2«.
§ 2 Loven træder i kraft den 1. juli 1996. Loven får virkning for priser, der  

 er anmeldt pr. 1. oktober 1996 eller senere.
Oprindeligt fremsat forslag § 1 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret ved lov nr. 413 af 14. juni 1995,  

 foretages følgende ændringer:
 1. § 9, stk. 1, affattes således:
»§ 9. Den almindelige pris for et nyt køretøj ved salg til  

 bruger kan anmeldes for de statslige told- og skattemyndigheder af den, som  

 har fastsat prisen.
Den anmeldte pris skal indeholde en for branchen  

 sædvanlig avance for et sådant køretøj.
Der kan kun være anmeldt en pris for  

 det samme køretøj.
Anmeldelsen skal indeholde oplysninger om, hvilket udstyr  

 den anmeldte pris omfatter.«.
 2. § 9, stk. 2, affattes således:
»Stk. 2. Er der anmeldt en pris for et køretøj efter stk. 1,  

 anvendes denne pris som køretøjets afgiftspligtige værdi.
Såfremt køretøjet  

 sælges til en højere pris end den, der er anmeldt efter stk. 1, anvendes dog  

 denne salgspris som køretøjets afgiftspligtige værdi.
Køretøjet kan ikke  

 afgiftberigtiges på grundlag af en lavere pris end den anmeldte, medmindre  

 det kan godtgøres, at den lavere pris indeholder en positiv avance.  

 Forhandlere underretter de statslige told- og skattemyndigheder om afvigelser  

 fra den anmeldte pris.«.
 3. § 9, stk. 3, affattes således:
 »Stk. 3. Er der ikke over for de statslige told- og  

 skattemyndigheder anmeldt pris for et nyt køretøj, eller er betingelserne  

 efter stk. 2 om afgiftsberigtigelse på grundlag af en lavere pris end den  

 anmeldte ikke opfyldt, fastsættes den afgiftspligtige værdi ved vurdering af  

 køretøjet, jf. dog stk. 4, og afgiften forhøjes med 500 kr. for motorcykler  

 og 1.000 kr. for biler.«.
 4. I § 9, stk. 4, ændres »pris på landsbasis«  

 til: »pris«.
 5. I § 27, stk. 1, nr. 2, indsættes efter »§ 9, stk.  

 1,» : »§ 9, stk. 2,».
§ 2 Loven træder i kraft den 1. juli 1996. Allerede anmeldte priser anses for  

 anmeldt efter § 9, stk. 1, 1. pkt., som affattet ved denne lovs § 1, nr. 1.
Bemærkninger til lovforslaget Almindelige bemærkninger Indledning De europæiske automobilproducenter, -importører og -forhandlere har i  

 medfør af Kommissionens forordninger om gruppefritagelse til  

 automobilforhandlerkontrakter mulighed for på visse betingelser at blive  

 omfattet af undtagelser fra EF-Traktatens konkurrencebestemmelser.
En af  

 betingelserne for at blive omfattet af undtagelserne har hidtil været, at  

 fabrikanten, leverandøren eller en anden virksomhed i salgsnettet ikke måtte  

 forpligte forhandleren til ved videresalg at overholde bestemte mindstepriser  

 eller maksimumrabatter (artikel 6, litra 2), i Kommissionens forordning  

 123/85).
I en ny forordning, Kommissionens forordning nr. 1475/95 af 28. juni 1995,  

 er betingelsen imidlertid blevet ændret, således at der ikke længere direkte  

 eller indirekte må ske begrænsninger i forhandlerens ret til at fastsætte  

 priser og rabatter.
Den nye bestemmelse får virkning for forhandlerkontrakter  

 fra 1. oktober 1996.
Registreringsafgiftslovens bestemmelser om afgiftspligtig værdi Efter registreringsafgiftsloven er et nyt køretøjs afgiftspligtige værdi  

 køretøjets almindelige pris inklusive moms ved salg til en bruger her i  

 landet.
Hvis der findes en pris, som er fastsat på landsbasis, og som ikke må  

 overskrides, kan denne anmeldes til told- og skattemyndighederne og anvendes  

 som køretøjets afgiftspligtige værdi.
Denne pris kaldes standardprisen.
I  

 medfør af denne bestemmelse har langt de fleste bilimportører anmeldt faste  

 priser til told- og skattemyndighederne, og afgiftsberigtigelsen sker på  

 grundlag af de anmeldte priser.
Derved undgås, at der skal foretages  

 afgiftsberigtigelse af det enkelte køretøj på grundlag af særskilt vurdering.
Konsekvensen af ændringen i Kommissionens forordning Ændringen af bestemmelsen i den nye kommissionsforordning indebærer, at  

 bilimportørerne ikke længere kan anmelde faste priser, der ikke må  

 overskrides, til told- og skattemyndighederne.
En fortsættelse af den  

 hidtidige praksis ville indebære, at forhandlerkontrakterne ikke længere  

 ville været omfattet af gruppefritagelsen.
Dette er ikke i bilbranchens  

 interesse.
Den eksisterende ordning har imidlertid fungeret som et effektivt redskab  

 i afgiftsopkrævningen, som herved har kunnet foregå uden at pålægge  

 myndigheder og virksomheder for store administrative byrder.
Formålet med  

 nærværende lovforslag er at kunne videreføre ordningen med færrest mulige  

 ændringer.
Ændring af registreringsafgiftslovens bestemmelse om faste priser Det foreslås, at registreringsafgiftslovens bestemmelser om anmeldelse af  

 faste priser, der ikke må overskrides, ændres, så der i stedet kan anmeldes  

 priser, der kan anvendes som køretøjets afgiftspligtige værdi, men som kan  

 fraviges.
Det foreslås samtidig, at såfremt et køretøj sælges til en højere  

 pris end den anmeldte, er det den højere pris, der skal anvendes som  

 afgiftspligtig værdi.
Sådanne forhøjelser af prisen skal forhandleren meddele  

 til told- og skattemyndighederne.
Med hensyn til prisafvigelser i nedadgående retning lovfæstes kravet om,  

 at den nedsatte pris skal indeholde positiv avance, såfremt den nedsatte pris  

 skal danne grundlag for afgiftsberigtigelsen.
Dette krav, som også har været  

 gældende efter hidtidig praksis, skyldes, at registreringsafgiftens marginale  

 afgiftsbelastning i henseende til værdien varierer fra 0 for visse varebiler  

 til 180 pct. for almindelige personbiler.
Der kan således være en kraftig  

 tilskyndelse til at flytte avancen væk fra køretøjer med høj marginal sats.  

 Avancebestemmelsen er dermed et meget vigtigt element i sikkerheden for, at  

 der ikke sker afgiftsunddragelser.
Det vil med ændringen være muligt fortsat at anvende et system med  

 landsdækkende importøranmeldte priser, som imidlertid alene er af vejledende  

 karakter.
Hermed bliver forhandleren ikke bundet af de anmeldte priser og  

 rammes således ikke af den skærpede betingelse i Kommissionens nye  

 forordning.
Andre ændringer Som konsekvens af ophævelsen af bestemmelsen om faste priser, der ikke må  

 overskrides, ændres henvisningen i straffebestemmelsen i lovens § 27, stk. 1,  

 nr. 2.
Provenumæssige konsekvenser Forslaget om ændring af reglerne for at beregne registreringsafgift af  

 standardpriser indebærer både elementer, der vil kunne øge afgiften pr. bil  

 og elementer, der vil kunne reducere afgiften pr. bil.
Efter de nuværende regler må man ikke sælge bilerne til en højere pris end  

 standardprisen.
Denne regel sikrer, at de standardpriser, der anmeldes, er så  

 høje at der er indregnet en acceptabel avance ved stort set alle bilsalg.
Ved  

 visse bilsalg indgås der samtidig aftale om, at bilforhandleren indkøber en  

 brugt bil, eller om at bilkøberen indgår aftale om køb af en særlig  

 serviceordning.
I sådanne tilfælde er der incitamenter til at flytte avancen  

 fra nybilsalget, hvoraf der beregnes afgift, til brugtvognskøbet eller salget  

 af den særlige serviceordning, hvoraf der ikke beregnes afgift.
Disse  

 muligheder giver en tilskyndelse til at fastsætte prisen forholdsvis lavt.  

 Efter de nuværende regler vil en sådan forholdsvis lav fastsat pris  

 imidlertid kunne anvendes af enhver, der ønsker at købe en ny bil - også den  

 der ikke samtidig ønsker at sælge sin brugte bil (forholdsvis billigt) eller  

 indgå en serviceordning (der kan være forholdsvis dyr). Der er således andre  

 forhold, der tilsiger, at standardprisen ikke fastsættes alt for lavt, da man  

 så risikerer at måtte sælge til en for lav pris.
De foreslåede muligheder for at kunne sælge til en pris højere end  

 standardprisen vil medføre en tendens til, at man fastsætter standardprisen  

 lavere end i dag, men forlanger en højere pris i de tilfælde, hvor der ikke  

 samtidig er mulighed for at opnå en fortjeneste ved indbytning af en  

 forholdsvis billig brugt bil.
Herved vil der være en tendens til, at der vil  

 blive betalt mindre registreringsafgift.
Standardpriserne har i praksis været anmeldt af importørerne, der her  

 igennem har kunnet påvirke avancen hos forhandlerne.
Forhandlerne vil efter  

 de nye foreslåede regler kunne fastsætte prisen højere, end importørerne har  

 fundet rimeligt.
Forhandlerne kunne have et incitament hertil, hvis kunden er  

 meget interesseret i at erhverve en særlig model, der eventuelt måtte være  

 leveringstid for.
Ligeledes kan visse forhandlere, hvor der er langt til  

 tilsvarende forhandlere kunne se en interesse i at have en forholdsvis høj  

 pris.
Dette vil trække i retning af, at registreringsafgiften pr. bil stiger.
 Det er vanskeligt at forudsige hvilken effekt, der vil blive den  

 dominerende, men med betydelig usikkerhed skønnes det, at forslaget samlet  

 set vil være provenuneutralt.
Erhvervsøkonomiske konsekvenser Forslaget vil give forhandlerkredsen større frihed ved prisfastsættelsen.  

 Som anført ovenfor, vil de reelle muligheder for at fastsætte højere priser  

 afhænge af markedssituationen.
Miljømæssige konsekvenser Forslaget skønnes ikke at få konsekvenser for miljøet, idet det ikke  

 antages at få betydning for bilsalgets omfang.
Forholdet til EU-retten Med ophævelsen af bestemmelsen om anmeldelse af faste priser, der ikke må  

 overskrides, og indførelse af en ordning med vejledende priser (der godt kan  

 fraviges), må det antages, at registreringsafgiftsloven ikke længere er til  

 hinder for, at danske importører og forhandlere kan leve op til de nye  

 betingelser for gruppefritagelse.
 Under forhandlingerne om den nye Kommissionsforordning har  

 Skatteministeriet og Erhvervsministeriet i en fælles skriftlig henvendelse  

 til Kommissionen anført, at den nye betingelse i Kommissionens forordning  

 kunne accepteres fra dansk side under forudsætning af, at bestemmelsen ikke  

 er til hinder for anvendelse af nationale skattesystemer baseret på  

 listepriser.
Administrative konsekvenser Det er vanskeligt at vurdere, i hvilket omfang forhandlere vil benytte  

 muligheden for at ændre salgsprisen.
Da forhøjelser pålægges moms plus  

 registreringsafgift - f. eks. 180 pct. for personbiler - vil selv mindre  

 prisforhøjelser udløse ekstra afgift med deraf følgende særskilt beregning og  

 berigtigelse af afgiften.
Dette vil resultere i et vist merarbejde for  

 myndighederne.
Prisafvigelser i nedadgående retning vil ligeledes udløse  

 merarbejde.
Som anført ovenfor er det dog uvist, i hvilket omfang markeds- og  

 konkurrencesituationen muliggør forhøjelser, ligesom de almindelige  

 forhandleravancer ikke synes at give de store muligheder for nedsættelser.  

 Samtidig må det tages i betragtning, at der er tale om nye biler, som typisk  

 ikke vil kræves synet i hvert enkelt tilfælde, men kan berigtiges på grundlag  

 af foreliggende dokumenter.
Forslaget skønnes på denne baggrund at ville  

 medføre engangsudgifter for Tolda Skat i 1996 på 100.000 kr. til EDB og  

 information.
Herudover skønnes forslaget at ville medføre et årligt  

 merforbrug på 5-7 årsværk fra og med 1997 til kontrol og administration.
Sidehenvisninger Registreringsafgiftsloven: Revideret lov.
Lov 1995 nr. 413 (L 178) FT  

 1994-95: s. 3368, 3832, 5290, 5915. Till.
A 2228, B 458, 553, C 392.
Bemærkninger til de enkelte bestemmelser Til § 1 Til nr. 1 Med den nye formulering kan bilimportørerne fortsat anmelde priser til  

 told- og skattemyndighederne med den virkning, at de anmeldte priser som  

 udgangspunkt anvendes som afgiftspligtig værdi.
Forskellen i forhold til  

 hidtil er, at der ikke længere er tale om priser, der i praksis er faste, men  

 alene vejledende priser.
Det er en betingelse for godkendelse af en anmeldt  

 pris, at den indeholder en positiv bruttoavance, der er sædvanlig for  

 branchen.
Dette skal bl.a. forstås ud fra den baggrund, at forhandleren - som  

 selv kan fastsætte sin salgspris - kan have mindre interesse i at  

 afgiftsberigtige på grundlag af en anmeldt pris, som ikke indeholder en  

 sædvanlig avance.
 Endelig fastholdes princippet om, at der kun kan anmeldes en pris ad  

 gangen for det samme køretøj.
Til nr. 2 Som en konsekvens af indførelsen af adgangen til at anmelde vejledende  

 priser i stedet for faste maksimumpriser fastsættes, at hvis forhandlerens  

 salgspris er højere end den af importøren anmeldte pris, er det denne højere  

 pris, der anvendes som afgiftspligtig værdi.
Samtidig pålægges det  

 forhandleren at indberette sådanne prisforhøjelser til told- og  

 skattemyndighederne.
Er der tale om prisafvigelser i nedadgående retning, er den  

 afgiftspligtige værdi som udgangspunkt den anmeldte pris.
Der er dog åbnet  

 mulighed for, at forhandlere, der f. eks. har fastsat den lavere pris på  

 grundlag af særligt lave omkostninger eller avance, kan sælge til en lavere  

 pris end den anmeldte, så længe der stadig er positiv avance.
Til nr. 3 For køretøjer, hvor der er anmeldt en pris, men hvor prisen ønskes nedsat,  

 så der ikke længere er positiv avance, kan afgifteberigtigelsen som hidtil  

 foretages efter vurdering.
Det kan f. eks. være tilfældet for køretøjer, der  

 på grund af introduktion af en ny model kun kan sælges med tab.
Da en prisnedsættelse ikke længere kan anmeldes af importøren med bindende  

 virkning for forhandleren, må vurderingen baseres på forhandlerens faktiske  

 pris ved salg til forbrugeren.
Der vil herved fortsat blive lagt vægt på, at  

 biler, for hvilke prisen nedsættes, i princippet kan erhverves af enhver  

 køber og ikke er forbeholdt enkelte særlige kunder.
Til nr. 4 Ændringen er en konsekvens af, at begrebet pris på landsbasis udgår.
Til nr. 5 Med indsættelsen i § 9, stk. 2, af bestemmelsen om pligt til at underrette  

 told- og skattemyndighederne om afvigelser fra den anmeldte pris, udvides  

 straffebestemmelsen i § 27, stk. 1, nr. 2, til også at omfatte overtrædelser  

 af denne nye bestemmelse.
Til § 2 Med lovens ikrafttræden 1. juli 1996 anses anmeldte priser for at være  

 vejledende.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret ved lov nr. 413 af 14. juni 1995,  

 foretages følgende ændringer:
 1. § 9, stk. 1, affattes således:
»§ 9. Den almindelige pris for et nyt køretøj ved salg til  

 bruger kan anmeldes for de statslige told- og skattemyndigheder af den, som  

 har fastsat prisen.
Den anmeldte pris skal indeholde en for branchen  

 sædvanlig avance for et sådant køretøj.
Der kan kun være anmeldt en pris for  

 det samme køretøj.
Anmeldelsen skal indeholde oplysninger om, hvilket udstyr  

 den anmeldte pris omfatter.«.
 2. § 9, stk. 2, affattes således:
»Stk. 2. Er der anmeldt en pris for et køretøj efter stk. 1,  

 anvendes denne pris som køretøjets afgiftspligtige værdi.
Såfremt køretøjet  

 sælges til en højere pris end den, der er anmeldt efter stk. 1, anvendes dog  

 denne salgspris som køretøjets afgiftspligtige værdi.
Køretøjet kan ikke  

 afgiftberigtiges på grundlag af en lavere pris end den anmeldte, medmindre  

 det kan godtgøres, at den lavere pris indeholder en positiv avance.  

 Forhandlere underretter de statslige told- og skattemyndigheder om afvigelser  

 fra den anmeldte pris.«.
 3. § 9, stk. 3, affattes således:
 »Stk. 3. Er der ikke over for de statslige told- og  

 skattemyndigheder anmeldt pris for et nyt køretøj, eller er betingelserne  

 efter stk. 2 om afgiftsberigtigelse på grundlag af en lavere pris end den  

 anmeldte ikke opfyldt, fastsættes den afgiftspligtige værdi ved vurdering af  

 køretøjet, jf. dog stk. 4, og afgiften forhøjes med 500 kr. for motorcykler  

 og 1.000 kr. for biler.«.
 4. I § 9, stk. 4, ændres »pris på landsbasis«  

 til: »pris«.
§ 9. Findes der for et nyt køretøj en pris ved salg til bruger,  

 som er fastsat på landsbasis, og som ikke må overskrides, kan denne pris  

 anmeldes for de statslige told- og skattemyndigheder af den, der har fastsat  

 prisen.
Anmeldelsen skal indeholde oplysninger om, hvilket udstyr den  

 anmeldte pris omfatter.
 Stk. 2. Er der anmeldt pris for et køretøj efter stk. 1, anvendes  

 denne pris som køretøjets afgiftspligtige værdi.
 Stk. 3. Er der ikke over for de statslige told- og  

 skattemyndigheder anmeldt pris for et nyt køretøj, fastsættes den  

 afgiftspligtige værdi ved vurdering af køretøjet, jf. dog stk. 4, og afgiften  

 forhøjes med 500 kr. for motorcykler og 1.000 kr. for biler.
Stk. 4. Skatteministeren kan fastsætte regler, hvorefter de  

 statslige told- og skattemyndigheder kan fastsætte den afgiftspligtige værdi  

 af et nyt køretøj på grundlag af oplysninger om køretøjets almindelige pris  

 på landsbasis (listepris) i de tilfælde, hvor der ikke over for de statslige  

 told- og skattemyndigheder er anmeldt en pris.
Afgiften forhøjes som anført i  

 stk. 3.
 5. I § 27, stk. 1, nr. 2, indsættes efter »§ 9, stk.  

 1,» : »§ 9, stk. 2,».
 § 27. Med bøde straffes den, der forsætligt eller groft uagtsomt:
1) afgiver urigtige eller vildledende oplysninger eller fortier  

 oplysninger til brug for afgiftskontrollen, 2) overtræder § 9, stk. 1, § 13, stk. 2, § 16, stk. 1 og stk. 2, § 19,  

 stk. 1, § 20, § 21, stk. 1 og stk. 2, § 23, stk. 1, § 24, § 25, stk. 1 og  

 stk. 3-5, 3) tilsidesætter vilkår, som er fastsat i tilladelser efter § 3, stk. 1, 4) anvender et afgiftspligtigt køretøj, som ikke er afgiftsberigtiget,  

 eller anvender et køretøj, der er fritaget for afgift, eller hvoraf der er  

 betalt afgift efter bestemmelserne i § 5, stk. 1-3, § 5 a, stk. 1, eller § 6,  

 stk. 1, i strid med de betingelser, der gælder for fritagelsen eller  

 afgiftsberigtigelsen efter den pågældende bestemmelse, 5) undlader at efterkomme et påbud, der er meddelt i medfør af § 18, stk.  

 1, om angivelse for kortere perioder end en måned.
 6) anvender et køretøj, der er afmeldt af motorregisteret efter reglerne i  

 lovens § 7, stk. 1 og 2, og § 7 a.
Stk. 2-4. - - - Efter 2. behandling den 28. maj 1996 § 1 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret ved lov nr. 413 af 14. juni 1995,  

 foretages følgende ændringer:
 1. § 9, stk. 1, affattes således:
»Den almindelige pris for et nyt køretøj ved salg til bruger kan  

 anmeldes for de statslige told- og skattemyndigheder af den, som har fastsat  

 prisen.
Den anmeldte pris skal indeholde en for branchen sædvanlig avance for  

 et sådant køretøj.
Der kan kun være anmeldt en pris for det samme køretøj.  

 Anmeldelsen skal indeholde oplysninger om, hvilket udstyr den anmeldte pris  

 omfatter.« 2. § 9, stk. 2, affattes således:
»Stk. 2. Er der anmeldt en pris for et køretøj efter stk. 1,  

 anvendes denne pris som køretøjets afgiftspligtige værdi.
Såfremt køretøjet  

 sælges til en højere pris end den, der er anmeldt efter stk. 1, anvendes dog  

 denne salgspris som køretøjets afgiftspligtige værdi.
Køretøjet kan ikke  

 afgiftsberigtiges på grundlag af en lavere pris end den anmeldte, medmindre  

 det kan godtgøres, at den lavere pris indeholder en positiv avance.  

 Forhandlere underretter de statslige told- og skattemyndigheder om afvigelser  

 fra den anmeldte pris.« 3. § 9, stk. 3, affattes således:
»Stk. 3. Er der ikke over for de statslige told- og  

 skattemyndigheder anmeldt pris for et nyt køretøj, eller er betingelserne  

 efter stk. 2 om afgiftsberigtigelse på grundlag af en lavere pris end den  

 anmeldte ikke opfyldt, fastsættes den afgiftspligtige værdi ved vurdering af  

 køretøjet, jf. dog stk. 4, og afgiften forhøjes med 500 kr. for motorcykler  

 og 1.000 kr. for biler.« 4. I § 9, stk. 4, ændres »pris på landsbasis«  

 til: »pris«.
 5. I § 27, stk. 1, nr. 2, indsættes efter »§ 9, stk.  

 1«: »og 2«.
§ 2 Loven træder i kraft den 1. juli 1996. Loven får virkning for priser, der  

 er anmeldt pr. 1. oktober 1996 eller senere.
