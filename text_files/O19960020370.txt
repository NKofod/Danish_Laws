Resumé En kvinde klagede bl.a. over at en overlæge der havde undersøgt  

 hende i forbindelse med en arbejdsskadesag, også havde medvirket som  

 lægekonsulent ved behandlingen af hendes førtidspensionssag.
Ombudsmanden udtalte at det forhold at overlægen ikke deltog i  

 det nævnsmøde hvori afgørelsen blev truffet, og det forhold at nævnets  

 afgørelse ikke alene blev truffet på baggrund af overlægens vurderinger, var  

 uden betydning for vurderingen af spørgsmålet om habilitet.
Disse forhold  

 havde  

 kun betydning ved vurderingen af retsvirkningen af inhabilitet.
Ombudsmanden udtalte endvidere at selve det forhold at overlægen  

 tidligere havde undersøgt kvinden ikke kunne føre til at han var inhabil.  

 Undersøgelserne indgik ikke i pensionssagen, og overlægens opgave som  

 lægekonsulent medførte ikke at han skulle kontrollere rigtigheden af  

 resultatet  

 af sine egne undersøgelser.
Overlægen kunne herefter ikke anses for inhabil.  

 (J.nr. 1995-869-040).
 Lægekonsulents habilitet.
En kvinde, A, klagede til mig  

 over Den Sociale Ankestyrelses afgørelse af 26. april 1994 om afslag på  

 mellemste førtidspension.
A klagede desuden over at overlæge B havde  

 medvirket  

 som lægekonsulent ved behandlingen af sagen i Revaliderings- og  

 Pensionsnævnet  

 for Nordjyllands Amt.
A havde i årene 1964-1972,  

 1973-1975, 1985-86 og 1987-1989 arbejdet som frisør.
Den 9. maj 1989 blev hun  

 sygemeldt med symptomer i form af bl.a. hovedpine, svimmelhed og  

 koncentrationsbesvær.
A's læge anmeldte lidelsen  

 til Arbejdsskadestyrelsen og til Arbejdstilsynet.
A blev i denne forbindelse  

 henvist til undersøgelser på Arbejdsmedicinsk Klinik på S Sygehus.  

 Undersøgelserne blev bl.a foretaget af overlæge B.
I Arbejdsmedicinsk Kliniks  

 journal var den 3. juli 1989 bl.a. anført følgende:
 "...
Der er ud fra de foreliggende  

 oplysninger og samtalen tegn på, at hun har været akut påvirket, specielt ved  

 den seneste arbejdsplads, hvor arbejdet foregår under utilstrækkelige  

 almenventilationsforhold og uden lokaludsugning.
Der er imidlertid helt  

 normale  

 forhold ved den neurologiske undersøgelse, og der er hverken ved dagens  

 undersøgelser  

 eller tidligere fundet holdepunkter for en toksisk hjernepåvirkning.
Såfremt  

 arbejdsmiljøforholdene på salonen var tilfredsstillende, var der intet til  

 hinder for, at hun kunne vende tilbage.
Imidlertid er hendes angstsymptomer  

 så  

 udtalte, at der af den grund kan være behov for rådgivning med henblik på  

 eventuelt erhvervsskifte.
 ...
(B) overlæge/kw ..." Den 16.08.89 var bl.a. anført  

 følgende:
 "...
 Opringning fra praktiserende læge, (C):
han spørger om klinikken har  

 mulighed for at tilbyde pt. en psykologisk undersøgelse.
Han er som hendes  

 praktiserende læge gentagne gange blevet presset, både af pt. og af dennes  

 familie (hendes forældre), til at lade hende yderligere psykologundersøge for  

 at få konstateret, om hun har en hjerneskade.
 Jeg oplyser egen læge om, at  

 der ved undersøgelsen her på klinikken ikke er fundet holdepunkter for en  

 toksisk hjerneskade, og at der derfor ikke i den sammenhæng er indikation for  

 yderligere psykologisk undersøgelse.
 Jeg har yderligere meddelt  

 egen læge, at jeg har indtryk af, at pt. vil fortsætte sine bestræbelser for  

 at  

 få iværksat undersøgelse, der kunne bekræfte at hun havde en toksisk  

 hjerneskade, og at det er min opfattelse, at det i den sammenhæng nærmest er  

 kontraindiceret at iværksætte yderligere diagnostiske undersøgelser.
 Egen læge er helt enig i, at  

 der ikke er grundlag for at tro, at hun har en erhvervsbetinget lidelse,  

 endsige toksisk encefalopati.
 Pt. er afsluttet fra  

 arbejdsmedicinsk klinik.
(B), overlæge/ik ..." Den 25. august 1989 var bl.a.  

 anført følgende:
 "...
 Pt. har 23.08.89 skriftligt  

 anmodet om en psykologisk undersøgelse - 'jeg forlanger at få en psykologisk  

 afprøvning'.
 Jeg meddeler hende  

 skriftligt, at der ikke er behov herfor, at hun anmodes om at kontakte egen  

 læge mhp. evt. psykologisk eller psykiatrisk bistand.
(B), overlæge/mr" Den 14. november 1989 traf  

 Arbejdsskadestyrelsen afgørelse om at A's lidelse ikke kunne anerkendes som  

 en  

 arbejdsskade.
A blev herefter undersøgt af  

 speciallæge i neuromedicin, D som i slutningen af 1989 genhenviste hende til  

 Arbejdsmedicinsk Klinik med henblik på en psykologundersøgelse.
Undersøgelsen  

 blev foretaget den 24. januar 1990. Af dens konklusion fremgik bl.a.  

 følgende:
 "...
 Sammenfattende udfra de  

 foreliggende eksponeringsoplysninger, symptomernes tidsmæssige udvikling i  

 relation til frisørarbejdet, det kliniske indtryk og karakteren af de  

 aktuelle  

 testpræstationer findes det ikke sandsynligt, at det drejer sig om en kronisk  

 toksisk encefalopati.
 Aktuelle undersøgelse  

 bekræfter således de tidligere vurderinger, hvor det er anført, at pt.  

 sandsynligvis har været akut påvirket, især ved seneste arbejdsplads, men der  

 er ikke fundet holdepunkter for en toksisk hjernepåvirkning.
 Vedr. den fremtidige  

 erhvervssituation bør det overvejes, hvorvidt der udfra en samlet vurdering  

 skulle være grundlag for at rejse en sag om tilkendelse af førtidspension, da  

 det må anses for usikkert, om pt. udfra nuværende helbredstilstand vil være i  

 stand til at klare et erhvervsarbejde.
..." Den 1. februar 1990 skrev  

 overlæge B følgende i journalen efter at have gennemset den psykologiske  

 undersøgelse:
 "Enig i konklusion.
Jeg mener, at pt. kan  

 afsluttes på det foreliggende.
Kopi af undersøgelsen sendes til neurolog (D)  

 og egen læge, som må vurdere evt. førtidspensionssag." Den 2. april 1990 bad Aalborg  

 Kommune A's egen læge, C, om en statusbedømmelse hvori bl.a. hendes  

 pensionsberettigelse blev vurderet.
Statusbedømmelsen forelå den 9. april  

 1990.
 Den 1. oktober 1990 bad  

 Aalborg Kommune overlæge E, T Sygehus, om at indkalde A til en psykiatrisk  

 speciallægeundersøgelse.
 Den 29. oktober 1990  

 tiltrådte Den Sociale Ankestyrelse Arbejdsskadestyrelsens afgørelse om at A's  

 lidelse ikke kunne anerkendes som en arbejdsskade.
 Den 15. januar 1991 forelå  

 den psykiatriske speciallægeerklæring.
 Den 24. januar 1991 anmodede  

 Aalborg Kommune neuromedicisk afdeling på S Sygehus om journaloplysninger.  

 Oplysningerne blev givet i april 1991 samtidig med resultaterne af en ny  

 neuropsykologisk  

 undersøgelse.
Den 15. august 1991 ansøgte A  

 Aalborg Kommune om førtidspension.
Samme dato blev hun undersøgt af overlæge,  

 F, medicinsk-hæmatologisk afdeling, S Sygehus.
 Den 3. oktober 1991 forelå  

 resultatet af en generel helbredsundersøgelse foretaget af A's egen læge.
 Den 5. november 1991  

 indstillede Aalborg Kommune til Revaliderings- og Pensionsnævnet for  

 Nordjyllands Amt at der blev tilkendt A forhøjet almindelig førtidspension i  

 henhold til § 14, stk. 3, nr. 2, i lov om social pension.
Den 27. juli 1992 sendte  

 lungeklinikken på S Sygehus resultaterne af en lungefunktionsundersøgelse til  

 revaliderings- og pensionsnævnet.
Af disse fremgik at man mistænkte at A led  

 af  

 astma.
 Den 17. november 1992 traf  

 revaliderings- og pensionsnævnet følgende afgørelse:
 "De er tilkendt forhøjet  

 almindelig førtidspension.
Denne pension får De efter §  

 14, stk. 3, nr. 2, i lov om social pension, fordi Deres erhvervsevne er  

 nedsat  

 med mindst halvdelen, uden at det alene skyldes helbredsforholdene." Den 19. november 1992 klagede  

 A over afgørelsen.
Den 16. december 1992 oplyste hun telefonisk  

 revaliderings-  

 og pensionsnævnet om at hun havde været til undersøgelse på lungeklinikken  

 den  

 30. oktober 1992. Herudover skulle hun i januar 1993 have foretaget en  

 allergitest.  

 Det blev aftalt at revaliderings- og pensionsnævnet skulle afvente de nye  

 lægelige oplysninger forinden sagen blev genvurderet.
Den 28. januar 1993 sendte  

 A's læge udskrivningskortet fra Lungeklinikken til revaliderings- og  

 pensionsnævnet.
Den 5. april 1993 sendte S Sygehus, Lungemedicinsk Afdeling,  

 resultaterne af allergitesten til revaliderings- og pensionsnævnet.
Den 3. maj 1993 foretog  

 revaliderings- og pensionsnævnets lægekonsulent B hjemmeskøn i sagen.
Han  

 skrev heri bl.a. følgende:
 "...
 Jeg skal henvise til de i  

 sagen foreliggende notater fra kontorrapport og lægeskøn, senest 30.04.1992  

 ved overlæge (G), som har gennemgået speciallægeundersøgelser, såvel fra  

 intern-mediciner overlæge (F), neurolog (D) samt psykiater overlæge (E).
 Sagen er ligeledes grundigt  

 belyst ved undersøgelse såvel på Arbejdsmedicinsk Klinik i 1990 (bl.a.  

 undersøgt af undertegnede) samt i Lungeklinikken.
 ...
 Senest er Arbejdsmedicinsk  

 Klinik blevet anmodet om at fremsende journaludtalelser til  

 Arbejdsskadestyrelsen med henblik på vurdering af en arbejdsbetinget astma.
Ifølge oplysninger fra  

 Lungeklinikken, (S) Sygehus, beskrives natlige dyspnøanfald med piben og  

 hvæsen.
Peakflow-monitering har vist udtalt døgnvariation, og diagnosen er  

 astma bronchiale behandlet med spirocort og ventolinespray.
 Der er ikke i foreliggende  

 lægeoplysninger konstateret specifikke allergi ved priktest 03.03.1993.  

 Lungefunktionen bedømt ved vitalografundersøgelse viser normal  

 ventilationskapacitet, og normal FEV 1 ved optimal behandling.
 Samlet konklusion  

  

 :
Med mit kendskab til det  

 langvarige forløb, den inverterede neurotiske tilstand og den  

 veldokumenterede  

 astma, vil jeg anse erhvervsevnen nedsat med godt 50 % alene af  

 helbredsmæssige årsager.
Jeg anser revalideringsbestræbelser for  

 urealistiske." Den 10. september 1993 sendte  

 overlæge H, Lungemedicinsk Afdeling, S Sygehus, kopi af en  

 speciallægeerklæring  

 af 8. september 1993 udarbejdet på Arbejdsskadestyrelsens anmodning samt kopi  

 af resultaterne af lungefunktionsundersøgelse den 2. september 1993.
Den 4. oktober 1993 foretog  

 overlæge B nyt hjemmeskøn.
Af dette fremgår følgende:
"Jeg skal henvise til  

 mit hjemmeskøn den 03.05.1993 samt notat i akterne fra den 01.09.1993 og  

 21.09.93. Der foreligger en erklæring fra overlæge (H), stilet til  

 Arbejdsskadestyrelsen  

 den 08.09.93. Det konkluderes, at pågældende gennem sit damefrisørarbejde har  

 været udsat for forskellige kemikalier, og har udviklet symptomer som tolkes  

 som astma.
Overlæge (H) konkluderer, at det er sandsynligt, at astmaen må  

 tilskrives erhvervsmæssig eksposition for forskellige kemikalier, idet  

 rygning  

 kan have prædisponeret til udvikling af lungelidelsen.
Der er tendens til  

 anstrengelsesudløst åndenød, men på den aktuelle behandling fuldstændig  

 normal  

 lungefunktion, og ligeledes normal trappeprøve.
 Desuden foreligger der i  

 sagen et notat fra neuromedicinsk afdeling, signeret (formentlig overlæge I),  

 der konkluderer, at der formentlig er tale om en frontal dysfunktion, ligesom  

 der ved CT-scanning er fundet en fronto-parietal atrofi.
 Der er tidligere foretaget  

 neuropsykologisk undersøgelse, gennemført psykiatrisk undersøgelse, og ingen  

 af  

 undersøgelserne tyder på organisk demens.
Der er således ikke i de  

 supplerende oplysninger grundlag for at ændre min konklusion, som fremgår af  

 lægeskøn fra 03.05.1993." Den 1. november 1993 traf  

 revaliderings- og pensionsnævnet følgende afgørelse:
 "De er tilkendt forhøjet  

 almindelig førtidspension.
 Denne pension får De efter §  

 14, stk. 3, nr. 1, i lov om social pension, fordi Deres erhvervsevne skønnes  

 nedsat  

 med mindst halvdelen.
 ...
Pensionen udbetales med samme  

 beløb som den tidligere tilkendte pension, men da De nu er tilkendt pension  

 efter § 14, stk. 3, nr. 1, er grundlaget  

  

 alene  

 de helbredsmæssige forhold.  

  

 Dette betyder, at Deres ret til pension ikke er  

 betinget af, at der er behov for varig forsørgelse, og at retten til pension  

 således  

  

 ikke  

  

 er betinget af at de  

 samlede årlige indtægter er under udelukkelsesgrænsen (pt. kr. 91.450 for en  

 enlig). Ændringen betyder endvidere at sagen ikke skal revurderes af kommunen  

 hvert 5. år, som ved den tidligere tilkendte pension." Den 4. november 1993 klagede  

 A over afgørelsen til Den Sociale Ankestyrelse der den 26. april 1994  

 tiltrådte  

 nævnets afgørelse.
Af Ankestyrelsens afgørelse fremgår bl.a. følgende:
 "...
 De har ikke ret til at få  

 mellemste førtidspension efter § 14, stk. 2, nr. 1, i lov om social pension.
 Begrundelsen er, at  

 Ankestyrelsen skønner, at Deres erhvervsevne ikke varigt er nedsat med  

 omkring  

 2/3. Dette er en betingelse for ret til mellemste førtidspension.
Ankestyrelsen har lagt vægt  

 på oplysningerne fra lungeklinikken, (S) Sygehus, og i medicinsk  

 speciallægeerklæring af 8. september 1993. Det fremgår heraf, at Deres  

 astmalidelse holdes nogenlunde i ro på medicinsk behandling, men at der er  

 tendens til kortåndethed ved anstrengelser.
Lungefunktionsundersøgelsen  

 september 1993 viser, at Deres lungefunktion er normal.
Endvidere har Ankestyrelsen  

 lagt vægt på resultatet af undersøgelser hos psykiater og neurolog, hvorefter  

 der ikke er påvist tegn på organisk demens.
Deres psykiske gener og den ved  

 CT-scanning påviste atrofi kan ikke begrunde tilkendelse af højere  

 førtidspension.
 Ankestyrelsen er enig med  

 nævnet i, at Deres erhvervsevne på et samlet grundlag er nedsat med mindst  

 halvdelen.
 Ankestyrelsen er opmærksom  

 på, at der i generel helbredserklæring fra Deres læge findes en anden  

 vurdering  

 af Deres erhvervsevne.
..." Efter Ankestyrelsens  

 afgørelse henvendte A sig til Nordjyllands Amts sundhedsforvaltning med en  

 klage over at overlæge B medvirkede ved sagens behandling i revaliderings- og  

 pensionsnævnet.
I den anledning skrev revaliderings- og pensionsnævnet den  

 28.  

 marts 1995 bl.a følgende til sundhedsforvaltningen:
 "I anledning af (A)'s  

 henvendelse skal oplyses, at speciallæge (B) som arbejdsmedicinsk  

 speciallægekonsulent har medvirket i sagsforberedelsen i Revaliderings- &  

 Pensionsnævnets sekretariat, da (A)'s ansøgning om førtidspension var  

 begrundet  

 i følger efter omgang med kemikalier i sit arbejde som frisør.
 (B)'s medvirken har været  

 opresumering af det lægelige materiale, som bl.a. bestod i følgende:
Journaloplysninger fra (S)  

 Sygehus Speciallægeundersøgelse fra  

 (F), intern. med.
 Speciallægeundersøgelse fra  

 (D), neuro. med.
Speciallægeundersøgelse fra  

 (E), psykiatri Undersøgelser fra arb. med.  

 klinik Neuro-psykologisk vurdering Generel helbredsundersøgelse  

 udført af læge (C) Speciallægeundersøgelse fra  

 (H), lunge.med. afd.
 Efterfølgende har sagen været  

 forelagt i Revaliderings- & Pensionsnævnets møde den 27.10.1993, hvor  

 speciallæge i intern medicin (G) deltog som nævnets medicinske rådgiver.
 Sluttelig er sagen behandlet  

 i Den Sociale Ankestyrelse, hvortil yderligere var indhentet resultatet af de  

 senere udførte undersøgelser, hvoraf kan nævnes scanning og et lægebrev.
Det kan naturligvis diskuteres,  

 hvorvidt medicinpersonale, der tidligere i anden sammenhæng har mødt en  

 pensionsansøger bør medvirke i sagsforberedelse i sekretariatet.
I det  

 konkrete  

 tilfælde, hvor ansøgningsgrundlaget var et arbejdsmedicinsk tema, fandtes det  

 ubetænkeligt at arbejdsmedicineren medvirkede med sin specialviden.
For god ordens skyld skal det  

 oplyses at de rådgivende læger ikke har kompetence til at træffe afgørelse og  

 den pågældende speciallæge var i nævnets afgørende møde udskiftet med en  

 anden  

 speciallæge." A skrev i sin klage til mig  

 af 20. april 1995 bl.a. at det var hendes opfattelse at overlæge B var  

 inhabil  

 i forbindelse med behandlingen af hendes sag i revaliderings- og  

 pensionsnævnet.
 I anledning af A's klage  

 indhentede jeg udtalelser af henholdsvis 17. juli 1995 og 7. august 1995 fra  

 henholdsvis Revaliderings- og Pensionsnævnet for Nordjyllands Amt og fra Den  

 Sociale Ankestyrelse.
 Af revaliderings- og  

 pensionsnævnets udtalelse fremgår bl.a. følgende:
 "...
På den således givne  

 anledning skal det oplyses, at (A) i kendelse af 17.11.1992, som indstillet  

 af  

 Aalborg Kommune, fik tilkendt forhøjet almindelig førtidspension efter § 14  

 stk. 3 nr. 2 i lov om social pension.
Denne afgørelse indklagede (A) og med  

 udgangspunkt i klagemålene indhentedes en speciallægeerklæring af 08.09.1993  

 fra speciallæge i lungemedicin (H) til supplering af det i forvejen  

 righoldige  

 materiale herunder Generel helbredserklæring af 01.10.91 fra (A)'s egen læge,  

 (C), der i et meget fyldigt resumé gennemgik sygehistorien,  

 behandlingsforløbet,  

 gennemførte undersøgelser vedlagt diverse dokumentationsmaterialer fra  

 sygehus.  

 Endvidere forelå erklæring af 15.01.1991 fra speciallæge i psykiatri (E).
På grundlag af det således  

 supplerede materiale forelagdes sagen i nævnets møde den 27.10.1993, hvori  

 nævnet fandt grundlag for at ændre pensionstildelingen til forhøjet alm  

 førtidspension efter § 14 stk. 3 nr. 1 i lov om social pension.
I dette møde  

 medvirkede speciallæge i intern medicin (G), som nævnets medicinske rådgiver.
 Det skal bemærkes, at pension  

 efter § 14 stk. 3 nr. 2 tildeles på grundlag af en erhvervsnedsættelse med  

 mindst halvdelen uden, at det alene skyldes helbredsmæssige forhold.  

 Tildeling  

 af denne pension forudsætter, at ansøgers og evt. ægtefælles indtægt ikke  

 overstiger en udelukkelsesgrænse - i oktober 1992 for en enlig, 88.600 kr.  

 brutto -. Pensionsretten efter denne bestemmelse skal hvert 5. år optages til  

 fornyet overvejelse indtil pensionisten fylder 50 år.
Forhøjet alm. førtidspension  

 efter § 14 stk. 3 nr. 1 gives alene på den helbredsbetingede nedsættelse af  

 erhvervsevnen med mindst halvdelen.
Denne pension er i princippet varig -  

 skal  

 altså ikke som pension efter § 14 stk. 3 nr. 2 kontrolleres hvert 5 år. - og  

 er  

 heller ikke undergivet ovenfor nævnte udelukkelsesgrænse.
Bortset fra disse  

 forhold er de to pensioner af samme størrelse.
 Det er således forskellen på  

 de 2 pensioner, der ligger som emne for formuleringen af afgørelsen af  

 01.11.1993 idet samtidig bemærkes, at (A) løbende i hele sagsbehandlingen fik  

 tilsendt akter og løbende drøftede disse med sagsbehandleren.
 For så vidt angår speciallæge  

 i arbejdsmedicin, (B)'s medvirken i sagsbehandlingen skal henvises til  

 vedlagte  

 kopi af brev af 28.03.1995 stilet til (J), Sundhedsforvaltningen, hvortil (A)  

 også havde indgivet klage over (B). Man er ikke her bekendt med udfaldet af  

 den  

 klagesag.
Det skal noteres, at sagens  

 afgørelse ikke er truffet alene på grundlag af lægelige  

 oplysninger/vurderinger  

 fra (B), da hovedparten af baggrundsmaterialet var tilvejebragt uafhængigt af  

 arbejdsmedicinsk klinik herunder specialægeundersøgelser og egen læges  

 erklæring.
Til nævnets behandling af sagen var udover det af (B) udfærdigede  

 sammendrag udsendt til medlemmerne de nævnte specialægeerklæringer og  

 erklæring  

 fra ansøgers egen læge.
I nævnets møde var (B) udskiftet med dr. med  

 speciallæge i intern medicin (G)." Af Den Sociale Ankestyrelses  

 udtalelse fremgår bl.a. følgende:
 "...
 Som det fremgår stadfæstede  

 Ankestyrelsen i møde den 20. april 1994 og meddelt i afgørelse den 26. april  

 1994 revaliderings- og pensionsnævnet for Nordjyllands amts afgørelse,  

 hvorved  

 ansøgeren fik tilkendt forhøjet almindelig førtidspension efter lov om social  

 pension § 14, stk. 3, nr. 1.
 (A) har den 20. april 1995  

 overfor Ombudsmanden rejst spørgsmål om speciallæge (B)'s habilitet som  

 lægekonsulent i revaliderings- og pensionsnævnet.
Sagen er i Ankestyrelsen  

 behandlet på grundlag af de akter, som social- og sundhedsforvaltningen i  

 Aalborg Kommune har sendt med ansøgning om førtidspension til nævnet.
I  

 pensionssagen er det alene oplyst, at der i 1989 er foretaget en undersøgelse  

 på arbejdsmedicinsk klinik til brug for en da verserende arbejdsskadesag.
 Ankestyrelsen fandt ved sin  

 behandling af sagen ikke anledning til betænkeligheder ved speciallæge (B)'s  

 medvirken i nævnet som lægekonsulent ved pensionssagen.
 Ankestyrelsen henviser til  

 afgørelsen af 20. april 1994, hvoraf det fremgår, hvilke oplysninger der er  

 lagt til grund ved vurderingen af (A)'s berettigelse til førtidspension.
..." Den 12. september 1995 modtog  

 jeg A's supplerende bemærkninger.
Ombudsmandens udtalelse "Den Sociale  

 Ankestyrelses og revaliderings- og pensionsnævnets afgørelse er truffet i  

 medfør af §§ 14 og 15 i lov om social pension.
Bestemmelserne har følgende  

 ordlyd:
 '  

  

 § 14.  

  

 Højeste førtidspension kan tilkendes personer i alderen fra  

 18 til 60 år, der i ethvert erhverv må anses for kun at have ubetydelig  

 erhvervsevne i behold.
Stk. 2.  

  

 Mellemste førtidspension kan tilkendes personer  

 i alderen fra 18 til 60 år, hvis erhvervsevne er nedsat med omkring 2/3, og personer  

 i alderen fra 60 til 67 år, hvis erhvervsevne er nedsat i det omfang, der er  

 nævnt i stk. 1.
Stk. 3.  

  

 Forhøjet almindelig førtidspension eller almindelig førtidspension  

 kan tilkendes personer  

 i alderen fra 18 til 67 år, hvis erhvervsevne er nedsat på grund af  

 helbredsmæssige forhold med mindst halvdelen, personer  

 i alderen fra 18 til 67 år, hvis erhvervsevne er nedsat med mindst halvdelen,  

 uden at nedsættelsen alene skyldes helbredsmæssige forhold, og personer  

 i alderen fra 50 til 67 år, når sociale og helbredsmæssige forhold taler for  

 det.
 Stk. 4.  

  

 Pension efter stk. 3 tilkendes som forhøjet almindelig  

 førtidspension til personer under 60 år og som almindelig førtidspension til  

 personer over denne alder.
 Stk. 5.  

  

 Socialministeren kan fastsætte nærmere regler om  

 tilkendelse af pension efter stk. 3, nr. 2 og 3.
 Stk. 6.  

  

 Efter det fyldte 60. år kan pension uden pensionistens  

 samtykke hverken frakendes eller nedsættes til lavere form for pension, jf. §  

 13. Dette gælder dog ikke for invaliditetsydelse og bistands- og plejetillæg.
§ 15.  

  

 Tilkendelse af pension efter § 14, stk. 1-2 og stk. 3, nr. 1  

 og 2, er betinget af, at erhvervsevnen varigt er nedsat på grund af fysisk  

 eller psykisk invaliditet.
Med henblik på pension efter § 14, stk. 3, nr. 2,  

 skal der dog også lægges afgørende vægt på andre omstændigheder, der klart  

 viser, at erhvervsevnen hos en ansøger, som ikke har andre  

 forsørgelsesmuligheder, er varigt nedsat.
Der kan i helt ekstraordinære  

 tilfælde tilkendes pension efter § 14, stk. 3, nr. 2, uden at nedsættelsen af  

 erhvervsevnen skyldes helbredsmæssige forhold.
Pension kan ikke tilkendes,  

 hvis der foreligger mulighed for at iværksætte foranstaltninger, der kan  

 antages mere varigt at forbedre erhvervsevnen.
Stk. 2.  

  

 Ved bedømmelsen af, i hvilket omfang erhvervsevnen er nedsat,  

 skal der foretages en sammenligning mellem den indtægt, som den pågældende  

 skønnes at kunne opnå ved et arbejde, der svarer til pågældendes kræfter og  

 færdigheder, og som under hensyn til uddannelse og tidligere virksomhed kan  

 forlanges af den pågældende, og den indtægt, som personer med lignende  

 uddannelse normalt opnår i samme egn.
Der skal endvidere tages hensyn til  

 alder, livsstilling, bopæl og beskæftigelsesmuligheder og til sådanne andre  

 omstændigheder, der i det enkelte tilfælde findes at burde tillægges vægt.
Stk. 3.  

  

 Socialministeren fastsætter nærmere regler om vurderingen  

 af erhvervsevnenedsættelsen for personer, der ikke kan anses for hidtil at  

 have  

 været fuldtidsbeskæftigede.' Afgørelsen af om betingelserne  

 for tilkendelse af mellemste førtidspension er opfyldt, bygger for en stor  

 del  

 på et skøn.
Et sådant skøn kan jeg efter de regler der gælder for min  

 virksomhed, kun kritisere hvis der er særlige omstændigheder.
Jeg bemærker  

 endvidere at afgørelsen i væsentlig grad er udtryk for lægefaglige  

 vurderinger  

 som jeg ikke har forudsætninger for at efterprøve nærmere.
 Jeg har ved min gennemgang af  

 sagen især vurderet om overlæge (B) var inhabil i forbindelse med  

 behandlingen  

 af sagen i revaliderings- og pensionsnævnet.
 Reglerne om inhabilitet  

 findes i forvaltningslovens § 3 der har følgende ordlyd:
"  

  

 § 3.  

  

 Den der virker inden for den offentlige forvaltning, er  

 inhabil i forhold til en bestemt sag, hvis vedkommende selv har en særlig personlig eller  

 økonomisk interesse i sagens udfald eller er eller tidligere i samme sag har  

 været repræsentant for nogen, der har en sådan interesse, vedkommendes ægtefælle, beslægtede eller besvogrede i  

 op- eller nedstigende linie eller i sidelinien så nær som søskendebørn eller  

 andre  

 nærstående har en særlig personlig eller økonomisk interesse i sagens udfald  

 eller er repræsentant for nogen, der har en sådan interesse, vedkommende deltager i ledelsen af eller i øvrigt har  

 en nær tilknytning til et selskab, en forening eller en anden privat juridisk  

 person, der har en særlig interesse i sagens udfald, sagen vedrører klage over eller udøvelse af kontrol-  

 eller tilsynsvirksomhed over for en anden offentlig myndighed, og vedkommende  

 tidligere hos denne myndighed har medvirket ved den afgørelse eller ved  

 gennemførelsen af de foranstaltninger, sagen angår, eller der i øvrigt foreligger omstændighder, som er egnede  

 til at vække tvivl om vedkommendes upartiskhed.
 Stk. 2.  

  

 Inhabilitet foreligger dog ikke, hvis der som følge af  

 interessens karakter eller styrke, sagens karakter eller den pågældendes  

 funktioner i forbindelse med sagsbehandlingen ikke kan antages at være fare  

 for, at afgørelsen i sagen vil kunne blive påvirket af uvedkommende hensyn.
Stk. 3.  

  

 Den, der er inhabil i forhold til en sag, må ikke træffe  

 afgørelse, deltage i afgørelsen eller i øvrigt medvirke ved behandlingen af  

 den  

 pågældende sag.' Det led i bestemmelsen som  

 kunne være relevant at anvende i Deres sag, er opsamlingsbestemmelsen i § 3,  

 stk. 1, nr. 5.
Nævnet har til støtte for sit  

 synspunkt om at (B) ikke var inhabil ved sagens behandling, bl.a. skrevet at  

 (B) ikke deltog i det nævnsmøde hvori afgørelsen blev truffet, og at nævnets  

 afgørelse ikke alene er truffet på baggrund af (B)'s vurderinger.
Hertil skal  

 jeg bemærke at disse forhold efter min opfattelse kun kan have betydning ved  

 vurderingen af retsvirkningen af en eventuel inhabilitet, men er uden  

 betydning  

 for vurderingen af selve spørgsmålet om habilitet.
 Det afgørende spørgsmål er om  

 det forhold at (B) tidligere har undersøgt Dem og vurderet Deres lidelse, gør  

 at (B) er afskåret fra at fungere som sagkyndig i den foreliggende sag.
(B)'s undersøgelser af Dem på  

 Arbejdsmedicinsk Klinik fandt sted før førtidspensionssagen blev rejst, og  

 skete som et led i en vurdering af om Deres lidelse skyldtes Deres tidligere  

 arbejde som damefrisør.
Undersøgelserne var således ikke en del af selve  

 pensionssagen. (B)'s opgave som lægekonsulent var derfor heller ikke at  

 kontrollere rigtigheden af resultatet af de undersøgelser han selv tidligere  

 havde foretaget.
Selve det forhold at (B) tidligere har undersøgt Dem, kan  

 efter min opfattelse ikke føre til at han er inhabil.
Jeg finder derfor ikke  

 at  

 der foreligger sådanne omstændighder der er egnede til at vække tvivl om  

 (B)'s  

 upartiskhed (jf. forvaltningslovens § 3, stk. 1, nr. 5), og jeg er derfor  

 enig  

 med revaliderings- og pensionsnævnet og Den Sociale Ankestyrelse i at (B)  

 ikke  

 var inhabil ved behandlingen af Deres sag.
Min gennemgang af Deres sag  

 har ikke vist at der er andre særlige omstændigheder.
Jeg kan derfor ikke  

 kritisere revaliderings- og pensionsnævnets og Ankestyrelsens afgørelse om at  

 De ikke var berettiget til mellemste førtidspension.
