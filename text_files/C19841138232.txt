 1. Bødetaksterne i denne meddelelse er udarbejdet i  

 samarbejde med politimesterforeningen og Københavns politi.
 2. Formålet med meddelelsen er at foretage en mindre  

 revision af bødetaksterne i RM 7/77, begrundet i udviklingen i praksis siden  

 1977, hvor der dels er opstået nye takster, dels mere specificerede takster  

 på visse områder.
 Derimod er der ikke fundet grundlag for en generel forhøjelse som følge af  

 stigningen i pristallet de seneste syv år, idet denne stigning næppe er  

 udtryk for, at betalingsevnen er forøget tilsvarende.
 3. Revisionen består navnlig i en oprunding af  

 minimumsbøderne til 100 kr., ligesom alle bøderne er gjort delelige med 50.
 Hertil kommer en forhøjelse af bøderne for overtrædelse af standsnings- og  

 parkeringsreglerne, begrundet i forhøjelse af parkeringsafgifterne.  

 Tilsvarende er forhøjelsen af bøderne efter færdselslovens § 72, stk. 1 -  

 uindregistrerede køretøjer og misbrug af prøveskilte - en følge af stigningen  

 i præmierne for ansvarsforsikring.
 En forhøjelse af taksterne for knallertforseelser er begrundet i, at  

 politiet har skønnet en sådan påkrævet af præventive årsager.
 Herudover er der foretaget enkelte forhøjelser for at bringe  

 overensstemmelse mellem ligeartede forseelser, f.eks. vending og bakning til  

 fare eller ulempe, sammenlignet med andre svingningsmanøvrer.
 Endelig er der medtaget et helt nyt afsnit om overtrædelse af  

 udlændingelovgivningen, der i alt væsentligt skulle være en kodifikation af  

 praksis, således som denne er anlagt ved Københavns Byret.
4. I oversigten over bødetaksterne er der som regel  

 anført et beløb med en streg efter.
Beløbet angiver da normaltaksten, der kan  

 forhøjes, hvis forseelsens grovhed giver anledning dertil.
I nogle tilfælde står beløbet alene.
Dette angiver, at der er tale om en  

 fast takst.
 Det må dog understreges, at retningslinierne i meddelelsen i det hele kun  

 er af vejledende karakter for politiet og anklagemyndigheden, og at de derfor  

 må anvendes med det forbehold, der følger af, at særlige omstændigheder kan  

 begrunde fastsættelse af lavere bødebeløb end de anførte.
4.1. Bøder til lærlinge, studerende, pensionister og andre med særlig lav  

 indtægt nedsættes således til det halve beløb, dog at bøder på 200 kr. og  

 derunder ikke halveres, ligesom bøder ikke reduceres til under 200 kr.
Eks.:  

 Bøde på 350 kr. nedsættes til kr. 200. Bøde på 200 kr. forbliver på 200 kr.
For personer helt uden indtægt, f.eks. skolebørn, nedsættes bødebeløbet  

 ligeledes med det halve, men helt ned til 100 kr.
Ved bøder på 100 kr. finder  

 der ikke reduktion sted.
4.2. Også i andre tilfælde end de under 4.1. nævnte vil de normale  

 bødetakster kunne reduceres på grund af sigtedes dårlige betalingsevne.
Ved  

 udfærdigelsen af bødeforlæg vil der sædvanligvis ikke foreligge oplysninger  

 om sigtedes indtægtsforhold, men er det f.eks. oplyst, at sigtede er  

 arbejdsløs eller aftjener værnepligt, kan normalbøden reduceres til et  

 afrundet beløb omkring 2/3 af normalbøden, dog ikke til under 200 kr.
 5. Blandt de hensyn, der kan begrunde en anden bøde  

 end den, der ville være sædvanlig efter forseelsens beskaffenhed, er især  

 tidligere begåede lignende lovovertrædelser af betydning.
 Det var da også fremhævet i tidligere udsendte vejledende bødeoversigter,  

 at de fastsatte takster, hvor intet andet var anført, angik  

 førstegangsforseelser, medens bøderne skærpedes i gentagelsestilfælde  

 (almindeligvis indenfor 2 år).
 Også i den nu foreliggende oversigt angiver normalbøden taksten i  

 førstegangstilfælde, og gentagelse kan derfor medføre forhøjelse af bøden.  

 Det vil imidlertid ofte bero på en tilfældighed, om politiet er bekendt med,  

 at der foreligger en gentagelsessituation, og ved anvendelse af forenklede  

 bødeforlæg vil praktiske vanskeligheder begrænse mulighederne for at tage  

 hensyn til eventuel gentagelse ved bødefastsættelsen.
Bortset fra tilfælde, hvor politiet har sådanne oplysninger om tidligere  

 overtrædelser, at det i særlig grad føles påkræves at markere gentagelsen ved  

 bødefastsættelsen, eller hvor der udtrykkeligt er anført andet i oversigten,  

 bør der derfor normalt udmåles bøder af samme størrelse ved gentagelse som i  

 førstegangstilfælde.
Det følger heraf, at der for så vidt angår overtrædelser  

 af færdselsloven som regel kun bør praktiseres gentagelsesvirkning, hvor det  

 gennem forespørgsel til kriminalregisteret i overensstemmelse med  

 forskrifterne i Rigspolitichefens kundgørelser konstateres, at der foreligger  

 ligeartede tidligere overtrædelser.
6. Spørgsmålet om bødefastsættelsen ved flere  

 lovovertrædelser var forelagt for Højesteret i fire sager refereret i U  

 1976.107-108 H.
Om den samlede bødestraf for flere overtrædelser, jfr.  

 straffelovens § 88, bør fastsættes ved sammenlægning af de normale bøder for  

 hver overtrædelse eller til et mindre beløb, må herefter afgøres efter en  

 konkret vurdering.
 7. Bødetaksterne:
 Færdselslov:
