Cirkulære om aftale om ændring af ATP-satser for ansatte i staten og folkekirken mv. under OAO-Ss og ACs forhandlingsret Generelle bemærkninger 1. Forhøjelse af ATP-satser Finansministeriet og Offentligt Ansattes Organisationer - Det Statslige Område, CO10 - Centralorganisationen af 2010, AC og Lærernes Centralorganisation har i medfør af punkt V. 17 i resultatet af forhandlingerne mellem finansministeren og Centralorganisationernes Fællesudvalg pr. 1. april 2011 indgået vedhæftede aftale af 15. december 2011 om overgang fra ATP-sats E til ATP-sats F for ansatte inden for Offentligt Ansattes Organisationer - Det Statslige Områdes og ACs forhandlingsområde fra 1. januar 2012.
 Det er alene de personalegrupper inden for OAO-Ss og ACs forhandlingsområde, der er på ATP-sats E, der skal oprykkes til ATP-sats F.
 Alle personalegrupper indenfor CO10 - Centralorganisationen af 2010 og Lærernes Centralorganisation er tidligere oprykket til ATP-sats A.
2. Gennemførelse af ændringerne Moderniseringsstyrelsen gennemfører satsforhøjelsen centralt for så vidt angår de ansatte i ministerier og styrelser mv., der får anvist løn gennem Statens Lønsystem (SLS). Forsvarsministeriet og øvrige ansættelsesmyndigheder skal selv drage omsorg for indbetaling af det forhøjede ATP-bidrag.
3. ATP-satser De gældende ATP-satser fra 1. januar 2012 fremgår af bilag 1.
Ikrafttræden Cirkulæret har virkning fra 1. januar 2012.
 Samtidig ophæves cirkulære nr. 9926 af 26. november 2009 (Perst. nr. 077-09) om aftale om ændring af ATP-satser for ansatte i staten og folkekirken mv. under OAO-Ss, ACs og LC/OCs forhandlingsret og cirkulære nr. 9090 af 11. februar 2005 (Perst. nr. 005-05) om overgang fra ATP-sats C til ATP-sats A for ansatte i staten og folkekirken mv. under COIIs forhandlingsret.
Moderniseringsstyrelsen, den 16. december 2011 Gorm Neigaard Aftale om ændring af ATP-satser for ansatte i staten og Folkekirken mv.
 § 1.I medfør af punkt V.17 i resultatet af forhandlingerne mellem finansministeren og Centralorganisationernes Fællesudvalg om fornyelse af overenskomster og aftaler pr. 1. april 2011 aftales, at samtlige ansatte i staten og folkekirken mv. under Offentligt Ansattes Organisationer - Det Statslige Områdes og ACs forhandlingsret, der har ATP-sats E, overgår til ATP-sats F.
 § 2. Alle personalegrupper under CO10 - Centralorganisationen af 2010s forhandlingsret og Lærernes Centralorganisations forhandlingsret har ATP-sats A fra hhv. 1. januar 2005 og 1. januar 2010.
 § 3. Aftalen har virkning fra 1. januar 2012.
 Stk. 2. Samtidig ophæves aftale af 26. november 2009 om ændring af ATP-satser for ansatte i staten og folkekirken mv. og aftale af 11. februar 2005 om aftale om overgang fra ATP-sats C til ATP-sats A for ansatte i staten og folkekirken mv. under CO IIs forhandlingsret.
