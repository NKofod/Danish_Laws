Fremsat den 12. marts 2003 af  

 økonomi‑ og erhvervsministeren (Bendt Bendtsen) Forslag til Lov om en garantifond for skadesforsikringsselskaber Kapitel 1 Garantifondens status, formål og lovens  

 anvendelsesområde § 1.  

  

 Garantifonden for skadesforsikringsselskaber (Fonden) er en privat selvejende  

 institution.
 Stk. 2.  

  

 Fonden skal  

 yde dækning i henhold til § 5, når et direkte tegnende  

 skadesforsikringsselskab, der har fået Finanstilsynets tilladelse til at  

 drive  

 forsikringsvirksomhed, bliver erklæret konkurs.
 § 2.  

  

 Fonden dækker de i § 1, stk. 2, nævnte forsikringsselskabers  

 virksomhed i Danmark samt via filial eller grænseoverskridende  

 tjenesteydelsesvirksomhed i den Europæiske Union eller lande, som  

 Fællesskabet  

 har indgået aftale med.
Kapitel 2 Bidragspligt og fastsættelse af bidrag § 3.  

  

 De  

 i § 1, stk. 2, nævnte forsikringsselskaber skal være medlem af og  

 yde  

 bidrag til Fonden.
 Stk. 2.  

  

 Fondens  

 formue skal udgøre mindst 300 mio. kr.
 Stk. 3.  

  

 Forsikringsselskaberne har pligt til at bidrage til Fonden.  

 Forsikringsselskabernes bidrag beregnes med udgangspunkt i deres direkte  

 bruttopræmieindtægt i Danmark indenfor forbrugerforsikringer, jf.  

 stk. 6.
 Stk. 4.  

  

 Inden for  

 et år kan et forsikringsselskab ikke pålægges større bidrag end 0,5 % af den  

 direkte bruttopræmieindtægt i Danmark.
 Stk. 5.  

  

 Fonden kan  

 optage lån med garanti fra staten.
 Stk. 6.  

  

 Finanstilsynet fastsætter nærmere regler om forsikringsselskabernes bidrag  

 til  

 Fonden og om hvilke typer af forsikringer, der er omfattet af bidragspligten.
 Stk. 7.  

  

 Økonomi- og  

 erhvervsministeren kan ændre kravet til størrelsen af Fondens formue i  

 henhold  

 til stk. 2 og kravet til bidragets størrelse i henhold til stk. 4.
 § 4.  

  

 En  

 forsikringstager kan, indtil Fondens formue udgør 300 mio. kr., ikke opsige  

 en  

 forsikringsaftale på grund af en forhøjelse af præmien, som alene anvendes  

 til  

 betaling af bidrag til Fonden.
 Stk. 2.  

  

 Hvis  

 økonomi- og erhvervsministeren udnytter hjemlen til at stille krav om en  

 større  

 formue i Fonden end 300 mio. kr., finder stk.1 tilsvarende anvendelse.
Kapitel 3 Dækningsområde og anmeldelse af krav § 5.  

  

 Fonden  

 dækker erstatningskrav, der er udækkede som følge af et  

 skadesforsikringsselskabs konkurs, til følgende:
1)  

 	  

     

 Forsikringstagere med  

 privatforsikringer (forbrugerforsikringer), 2)  

 	  

     

 tredjemænd, der er  

 sikret mod person- og/eller tingsskade ifølge motoransvarsforsikringer, 3)  

 	  

     

 tredjemænd, der er  

 sikret mod personskade ifølge øvrige ansvarsforsikringer samt 4)  

 	  

     

 kollektive  

 forsikringer, i det omfang en forsikring efter sin art svarer til de  

 omfattede  

 individuelle forsikringer.
 Stk. 2.  

  

 Fonden  

 dækker udækkede erstatningskrav, der er opstået før konkursdekretets  

 afsigelse  

 og indtil 4 uger efter, at kurator har givet meddelelse om  

 forsikringsselskabets konkurs til fordringshaverne, jf. § 124 i  

 konkursloven.
 Stk. 3  

 . Fonden dækker  

 præmier, som er indbetalt før konkursdekretets afsigelse, dog med en  

 selvrisiko  

 på 1000 kr. pr. police.
 Stk. 4.  

  

 Fonden  

 dækker ikke erstatningskrav og præmier fra det pågældende forsikringsselskabs  

 direktører eller bestyrelsesmedlemmer.
 § 6.  

  

 Krav, der ønskes dækket af Fonden, skal anmeldes til Fonden snarest muligt og  

 senest 6 måneder efter konkursdekretets afsigelse.
 Stk. 2.  

  

 Fonden kan  

 ikke under henvisning til den i stk.1 nævnte frist afslå at foretage  

 udbetalinger til en berettiget, jf. § 5, som ikke har været i stand til  

 i  

 tide at påberåbe sig sin ret til at få erstatningsbeløb og præmie udbetalt.
Kapitel 4 Udbetalinger fra Fonden § 7.  

  

 Udbetalinger  

 fra Fonden skal finde sted snarest muligt og senest 3 måneder efter  

 anmeldelse  

 af kravet.
 Stk. 2.  

  

 Finanstilsynet  

 kan efter anmodning fra Fonden forlænge den i stk. 1 nævnte frist.
Kapitel 5 Offentliggørelse § 8.  

  

 Finanstilsynet skal straks efter afsigelse af konkursdekret indrykke  

 meddelelse  

 om følgende i dagspressen:
1)  

 	  

     

 Forsikringsselskabets  

 konkurs 2)  

 	  

     

 forsikringsdækningens  

 ophør 3)  

 	  

     

 nytegning af  

 lovpligtige forsikringer og forsikringer der kan sidestilles hermed, samt 4)  

 	  

     

 anmeldelse af krav  

 til garantiordningen.
 Stk. 2.  

  

 Finanstilsynet fastsætter nærmere regler om Fondens forpligtelser til at give  

 oplysninger om forsikringsselskabets konkurs samt om anmeldelse af krav til  

 Fonden.
Kapitel 6 Regres § 9.  

  

 Fonden indtræder, i det omfang den har ydet dækning, i forsikringstagerens  

 eller den sikredes krav mod det forsikringsselskab, der er gået konkurs.
Kapitel 7 Fondens ledelse og administration § 10.  

  

 Fonden ledes af en bestyrelse på 5 medlemmer, der udnævnes af økonomi   og  

 erhvervsministeren.
Medlemmerne og stedfortræderne for disse udnævnes for 3  

 år.
 Stk. 2.  

  

 Bestyrelsens medlemmer skal repræsentere juridisk, forsikringsteknisk og  

 regnskabsmæssig viden.
 Stk. 3.  

  

 Som formand  

 eller næstformand kan ikke vælges personer, der deltager i ledelsen af eller  

 i  

 øvrigt har en sådan tilknytning til et skadesforsikringsselskab, at der vil  

 kunne opstå modsatrettede interesser mellem dette og Fonden.
 Stk. 4.  

  

 Beslutninger træffes ved almindelig stemmeflerhed.
 § 11.  

  

 Fondens vedtægter og bestyrelsens forretningsorden godkendes af  

 Finanstilsynet.
 Stk. 2.  

  

 Vedtægterne  

 skal indeholde bestemmelser om anbringelse af Fondens midler, aflæggelse af  

 regnskab samt revision.
 § 12.  

  

 Bestyrelsen antager fornøden medhjælp og afgiver inden 3 måneder efter et  

 kalenderårs udløb regnskab for det forløbne år med beretning om Fondens  

 virksomhed til Finanstilsynet.
 § 13.  

  

 Udgifterne ved Fondens administration afholdes af Fonden.
Stk. 2.  

  

 Fonden  

 betaler afgift til Finanstilsynet.
Afgiften fastsættes efter kapitel 7 a i  

 lov  

 om finansiel virksomhed.
 § 14.  

  

 Fonden  

 skal underrette Finanstilsynet, hvis et forsikringsselskab undlader at  

 opfylde  

 de forpligtelser, der påhviler forsikringsselskabet som medlem af Fonden.
 Stk. 2.  

  

 Finanstilsynet  

 kan tilbagekalde et forsikringsselskabs tilladelse til at drive virksomhed,  

 hvis forsikringsselskabet ikke overholder lovens regler, regler udstedt i  

 medfør af loven eller bestemmelser i Fondens vedtægter.
Kapitel 8 Tilsyn § 15.  

  

 Finanstilsynet fører tilsyn med Fonden.
Finanstilsynet og Fonden kan af de  

 omfattede forsikringsselskaber forlange alle oplysninger, som skønnes  

 nødvendige for at sikre, at lovens regler, regler udstedt i medfør af loven  

 og  

 bestemmelser i Fondens vedtægter overholdes.
Stk. 2.  

  

 § 73 i  

 lov om finansiel virksomhed finder tilsvarende anvendelse på Finanstilsynets  

 tilsyn efter denne lov.
Som part i forhold til Finanstilsynet anses alene  

 Fonden.
Kapitel 9 Videregivelse af oplysninger § 16.  

  

 Medlemmer  

 af Fondens bestyrelse, revisorer, direktører og øvrige ansatte må ikke  

 uberettiget videregive eller udnytte fortrolige oplysninger, som de under  

 udøvelsen af deres hverv er blevet bekendt med.
Kapitel 10 Klageadgang § 17.  

  

 Afgørelser  

 om udbetalinger truffet af Fonden kan indbringes for Ankenævnet for  

 Forsikring  

 senest tre måneder efter, at afgørelsen er meddelt den pågældende.
Kapitel 11 Straffebestemmelser § 18.  

  

 For  

 så vidt højere straf ikke er forskyldt efter den øvrige lovgivning, straffes  

 med bøde den der 1)  

 	  

     

 afgiver urigtige  

 eller vildledende oplysninger eller fortier oplysninger ved anmeldelsen,  

 opgørelsen eller udbetalingen af erstatningskrav, eller 2)  

 	  

     

 undlader at give  

 Finanstilsynet eller Fonden de i henhold til § 15 krævede oplysninger  

 eller i øvrigt afgiver vildledende oplysninger til brug for kontrollen med  

 Fonden, eller 3)  

 	  

     

 uberettiget  

 videregiver eller udnytter fortrolige oplysninger i strid med § 16.
 Stk. 2.  

  

 På samme  

 måde straffes et forsikringsselskab, der undlader at opfylde de  

 forpligtelser,  

 der påhviler det som medlem af Fonden.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens kapitel 5.
Kapitel 12 Ikrafttrædelsesbestemmelser m.v.
 § 19.  

  

 Økonomi-  

 og erhvervsministeren fastsætter tidspunktet for lovens ikrafttræden.
 § 20.  

  

 Fonden refunderer brancheforeningen Forsikring & Pension de beløb, som  

 foreningen udbetaler til forsikringstagere og sikrede, der har lidt tab i  

 forbindelse med konkursen i forsikringsselskabet Plus Forsikring A/S.
Stk. 2  

 . Den del af  

 Fondens midler, der skal dække de i stk. 1 nævnte beløb, skal af de  

 bidragydende selskaber, jf. § 3, opkræves hos disses forsikringstagere med et  

 fast beløb pr. police.
Der kan opkræves forskellige beløb for forskellige  

 typer  

 policer.
 Stk. 3  

 . Økonomi- og  

 erhvervsministeren fastsætter nærmere regler om Fondens opkrævning af beløb  

 til  

 dækning af de i stk. 1 omhandlede beløb, samt om hvilke beløb Forsikring  

 &  

 Pension kan få refunderet.
 Stk. 4  

 . Udbetalinger  

 fra Forsikring & Pension til forsikringstagere og sikrede, der har lidt  

 tab  

 i forbindelse med konkursen i forsikringsselskabet Plus Forsikring A/S  

 behandles skattemæssigt på samme måde, som hvis udbetalingerne var sket fra  

 Plus Forsikring A/S.
 § 21.  

  

 Loven  

 gælder ikke for Grønland, men kan ved kongelig anordning sættes i kraft for  

 denne landsdel, med de afvigelser, som de særlige grønlandske forhold  

 tilsiger.
Bemærkninger til lovforslaget Almindelige bemærkninger Indledning Den 18. oktober 2002 blev skadesforsikringsselskabet Plus  

 Forsikring A/S erklæret konkurs.
Konkursen indebar, at selskabets kunder  

 havde  

 betalt forsikringspræmier til et selskab, der på grund af konkursen ikke  

 kunne  

 leve op til sine forpligtelser.
Endvidere medførte konkursen, at kunder eller  

 andre skadelidte ikke kunne få udbetalt erstatninger, som de havde krav på.  

 På  

 forsikringsområdet eksisterer der ikke en garantiordning, som svarer til den,  

 der findes for indskydere og investorer, jf. lov om en garantifond for  

 indskydere og investorer.
Det er 23 år siden, at et direkte tegnende  

 forsikringsselskab sidst er gået konkurs.
Det lykkedes dengang efter  

 forhandlinger at opnå en garanti fra markedets øvrige forsikringsselskaber.  

 Der  

 er ikke forekommet lignende situationer siden tilsyn med  

 forsikringsvirksomhed  

 blev etableret i Danmark i 1904. Plus Forsikring A/Ss konkurs er  

 således blot  

 det andet tilfælde af konkurs i Danmark hos direkte tegnende  

 forsikringsselskaber siden 1904.
Selvom det således er yderst sjældent, at  

 skadesforsikringsselskaber går konkurs, foreslås det for at sikre forbrugerne  

 en betryggende retsstilling, at der etableres en garantiordning.
Det må på  

 baggrund af de historiske erfaringer antages, at Fonden sjældent vil skulle  

 foretage udbetalinger, men det vurderes at være væsentligt, at forbrugerne er  

 sikret dækning, når situationen opstår.
Det foreslås, at der oprettes en garantifond for  

 skadesforsikringsselskaber (herefter Fonden). Forslaget bygger i et vist  

 omfang  

 på den ordning, der allerede findes for indskydere og investorer.
Dog er der  

 på  

 visse områder, for eksempel vedrørende beregning af bidrag til Fonden, så  

 væsentlige forskelle på skadesforsikringsområdet og indskyder- og  

 investeringsområdet, at det har været nødvendigt at regulere på en anden  

 måde.  

 En anden væsentlig forskel er, at der ikke eksisterer en EU-retlig regulering  

 af området for forsikringsselskaber.
Der eksisterer i dag kollektive  

 hæftelsesordninger inden for hunde-, motor- og bygningsbrandforsikring.
Det  

 forudsættes, at der på længere sigt skal etableres et enstrenget system,  

 således at den foreslåede garantiordning erstatter de eksisterende  

 hæftelsesordninger.
Ophævelse af de eksisterende ordninger forudsætter  

 imidlertid et meget omfattende forarbejde og det foreslås, at dette arbejde  

 udskydes for at sikre en hurtig etablering af en egentlig garantiordning for  

 skadesforsikringsselskaber af hensyn til forbrugerne.
Lovforslagets indhold Det foreslås, at der oprettes en garantifond for  

 skadesforsikringsselskaber.
Fonden er en privat selvejende institution.
Fondens opbygning og administration foreslås i videst  

 muligt omfang at følge den opbygning og organisation, der anvendes i  

 garantifonden for indskydere og investorer.
Fonden yder dækning for de  

 erstatningsbeløb, som forsikringstagere/den forsikrede har krav på ifølge  

 policen,  

 når direkte tegnende skadesforsikringsselskaber, der har fået Finanstilsynets  

 tilladelse til at drive forsikringsvirksomhed, bliver erklæret konkurs.
Loven  

 sætter således, i modsætning til garantiordningen for garantiordningen for  

 indskydere og investorer, ingen beløbsgrænse for størrelsen af erstatninger  

 fra  

 Fonden.
Fonden dækker endvidere præmier, dog med en selvrisiko på 1000 kr.  

 pr.  

 police.
 Fonden dækker udækkede erstatningskrav, der er opstået før  

 konkursens indtræden og indtil 4 uger efter, at kurator har givet meddelelse  

 til fordringshaverne om konkursen, og præmier indbetalt før konkursen.
Fonden skal finansieres via bidrag fra selskaberne,  

 beregnet med udgangspunkt i selskabernes direkte bruttopræmieindtægt indenfor  

 visse forbrugerforsikringer.
Der foreslås ingen selvrisiko på den erstatning,  

 der kan opnås.
Derimod foreslås en selvrisiko på 1000 kr. på præmien pr.  

 police, hvilket for gennemsnitsfamilien med 3-4 forsikringer vil betyde en  

 samlet selvrisiko på 3.000-4000 kr.
En forsikringstager kan ikke opsige en  

 forsikringsaftale på grund af en forhøjelse af præmien, som alene anvendes  

 til  

 betaling af bidrag til Fonden.
Det foreslås, at Fonden skal kompensere forsikringstagere  

 med forbrugerforsikringer, tredjemænd, der er sikrede mod person- og/eller  

 tingsskade ifølge motoransvarsforsikringer, tredjemænd, der er sikret mod  

 personskade i medfør af øvrige ansvarsforsikringer, samt kollektive  

 forsikringer, i det omfang de efter deres art svarer til de omfattede  

 individuelle forsikringer.
Oprettelsen af Fonden har således et væsentligt  

 element af forbrugerbeskyttelse.
Finanstilsynet skal via dagspressen informere om konkursens  

 indtræden, ligesom Fonden vil blive pålagt at sende meddelelse herom direkte  

 til alle kendte forsikringstagere.
Herudover vil alle fordringshavere få  

 meddelelse om konkursen fra selskabets kurator efter reglerne i konkursloven.
 For at sikre forsikringstagerne en hurtig sagsbehandling,  

 foreslås det, at Fonden som hovedregel skal foretage udbetalinger senest tre  

 måneder efter anmeldelsen af kravet.
Fonden skal ledes af en bestyrelse på 5 medlemmer, der  

 udnævnes af økonomi- og erhvervsministeren.
Finanstilsynet fører tilsyn med  

 Fonden og skal blandt andet godkende dens vedtægter og forretningsorden samt  

 gennemgå Fondens årsregnskab.
Udbetalinger fra Fonden behandles skattemæssigt på samme  

 måde, som hvis udbetalinger var sket fra det konkursramte  

 skadesforsikringsselskab.
Hvis udbetalingen ville have været skattefri, hvis  

 den var foretaget af det konkursramte selskab, vil udbetalingen fra Fonden  

 tilsvarende være skattefri.
 Forsikringsselskabernes bidrag til Fonden er  

 fradragsberettigede for selskaberne som driftsomkostning.
Det foreslås, at loven også delvist skal gælde for Plus  

 Forsikring A/S konkurs.
Det vil i praksis betyde, at Fonden skal  

 kompensere  

 kunder i det konkursramte skadesforsikringsselskab Plus Forsikring A/S.
Da brancheforeningen Forsikring & Pension allerede har  

 foretaget udbetalinger til dele af kunderne i dette forsikringsselskab,  

 foreslås det, at Fonden tilbagebetaler disse udlæg til Forsikring &  

 Pension.
Udbetalingerne fra Forsikring & Pension behandles skattemæssigt  

 på  

 samme måde, som hvis udbetalingerne var sket fra Plus Forsikring A/S, jf.  

 ovenfor.
Økonomiske og administrative konsekvenser for det  

 offentlige Ingen Erhvervsøkonomiske og administrative konsekvenser  

 for erhvervslivet Lovforslaget er forelagt Erhvervs- og Selskabsstyrelsens  

 virksomhedspanel til en undersøgelse af de administrative konsekvenser.  

 Resultaterne heraf vil blive fremsendt til det relevante udvalg, så snart de  

 foreligger.
Miljømæssige konsekvenser Forslaget vurderes ikke at have miljømæssige konsekvenser.
Forholdet til EU-retten Spørgsmålet om dækning af erstatningskrav ved  

 skadesforsikringsselskabers konkurs er ikke reguleret i EU-retten.
Forslaget  

 indeholder derfor ikke EU-retlige aspekter.
Høring Lovforslaget har været sendt i høring hos Advokatrådet,  

 Ankenævnet for Forsikring, Arbejderbevægelsens Erhvervsråd, Arbejdsmarkedets  

 Erhvervssygdomsforsikring (AES), Arbejdsmarkedets Tillægspension (ATP),  

 Arbejdsskadestyrelsen, Beskæftigelsesministeriet, Centralforeningen for  

 Danske  

 Assurandører, Danmarks Nationalbank, Dansk Arbejdsgiverforening, Dansk Handel  

 & Service, Dansk Industri, Den Danske Aktuarforening, Erhvervs- og  

 Selskabsstyrelsen, Finansforbundet, Finansministeriet, Finansrådet,  

 Finansstyrelsen, Forbrugerombudsmanden/Forbrugerstyrelsen, Forbrugerrådet,  

 Foreningen af Statsautoriserede Revisorer, Foreningen af Registrerede  

 Revisorer, Forsikring & Pension, Forsikringsmæglerforeningen i Danmark,  

 Forsikringsmæglernes Brancheforening, Garantifonden for indskydere og  

 investorer, Håndværksrådet, InvesteringsForeningsrådet, Justitsministeriet,  

 Kommunernes Landsforening, Landsorganisationen i Danmark, Lønmodtagernes  

 Dyrtidsfond (LD), Realkreditrådet, Rigsrevisionen og Skatteministeriet.
Samlet  

 vurdering af lovforslagets konsekvenser Positive konsekvenser/mindre  

  

 udgifter (hvis ja, angiv omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Kan ikke vurderes Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Intet Intet Bemærkninger til lovforslagets enkelte bestemmelser Til § 1 Fonden foreslås oprettet som en privat selvejende  

 institution i lighed med den eksisterende garantifond for indskydere og  

 investorer.
Det har ved udformningen af ordningen været et tungtvejende  

 hensyn  

 at undgå etablering af en egentlig offentlig, administrativ organisation.  

 Samtidig er ordningen tilrettelagt således, at den i perioder, hvor den ikke  

 træder  

 i funktion, blot kræver et minimum af administration i fondsregi.
Stk. 2 fastlægger, hvilke forsikringsselskabers  

 konkurs der omfattes af Fondens virke.
Fonden skal dække direkte tegnende  

 (modsat genforsikring) skadesforsikringsselskaber, der har fået  

 Finanstilsynets  

 tilladelse til at drive forsikringsvirksomhed.. Dette omfatter selskaber med  

 vedtægtsmæssigt hjemsted her i landet og filialer her i landet af udenlandske  

 skadesforsikringsselskaber fra såkaldte tredjelande, dvs. udenfor EU- og EØS  

 -  

 området.
Det er således alene de selskaber, som efter EU-reglerne skal have  

 en  

 dansk tilladelse til at drive forsikringsvirksomhed, der skal være medlem af  

 garantifonden.
Filialer i Danmark af forsikringsselskaber i andre EU-lande  

 vil  

 således ikke være omfattet af garantifonden. Årsagen hertil er, at  

 Finanstilsynet efter EU-reglerne ikke fører tilsyn med sådanne filialer.
Det  

 er  

 overladt til hjemlandets tilsynsmyndigheder.
Det er derfor ikke anset for  

 hensigtsmæssigt at lade sådanne filialer eller selskaber, der tilbyder  

 forsikringsydelser i Danmark uden at være etableret her, være omfattet af  

 ordningen.
Til § 2 Bestemmelsen fastslår, at dækning ydes for de i § 1  

 nævnte selskabers virksomhed i Danmark samt for virksomhed i EØS   området  

 udøvet via filial eller fri tjenesteydelsesvirksomhed af et  

 skadesforsikringsselskab med hjemsted i Danmark Hvis et dansk selskab f. eks.  

 har en filial i Frankrig, vil de franske kunder også skulle dækkes af den  

 danske ordning i tilfælde af det danske selskabs konkurs.
Dette svarer til  

 den  

 ordning, som findes i den eksisterende garantifond for indskydere og  

 investorer.
Til § 3 Stk. 1 fastslår, at direkte tegnende  

 skadesforsikringsselskaber, der har fået Finanstilsynets tilladelse til  

 forsikringsvirksomhed, har pligt til at være medlem af Fonden, og at de skal  

 yde bidrag til denne.
Stk. 2 fastsætter Fondens formue til minimum 300 mio.  

 kr.
Erfaringerne fra konkursen i Plus Forsikring A/S viser, at en formue af  

 denne størrelse vil være tilstrækkelig til at kunne klare det umiddelbare  

 likviditetstræk,  

 hvis et mellemstort skadesforsikringsselskab går konkurs.
Hvis formuen efter  

 udbetaling af erstatninger og præmie kommer under 300 mio. kr., skal formuen  

 reetableres.
 I stk. 3 fastslås, at udgangspunktet for  

 beregningsgrundlaget for ydelser til Fonden er selskabernes direkte  

 bruttopræmieindtægt i Danmark inden for (visse) forbrugerforsikringer, og i  

 stk. 4 begrænses det årlige bidrag for det enkelte selskab til maks. 0,5  

 %  

 af den direkte bruttopræmieindtægt i Danmark.
I 2001 var den samlede bruttopræmieindtægt på ca. 39 mia.  

 kr. 0,5 % af dette beløb svarer til ca. 200 mio. kr.
Da de samlede  

 bruttopræmier også dækker præmier for indirekte forsikringer og forsikringer,  

 hvor risikoen ikke er placeret i Danmark, og kun visse forsikringstyper skal  

 bidrage, jf. nedenfor, vil forsikringsselskabernes årlige bidrag i  

 opbygningsfasen blive noget mindre.
Fondens formue på 300 mio. kr. vil  

 således  

 blive opbygget over nogle år.
 Hvis Fonden ikke har tilstrækkelige midler til at dække  

 forsikringstagerne og de sikrede, gives der ifølge stk. 5 mulighed for,  

 at  

 Fonden kan optage lån med statsgaranti.
De nærmere regler for selskabernes bidrag til Fonden  

 fastsættes af Finanstilsynet i henhold til stk. 6, efter forhandling med  

 Forsikring & Pension.
Da Fonden i praksis vil skulle yde dækning til  

 skadesforsikringer i form af forbrugerforsikringer, herunder  

 motorforsikringer  

 og andre ansvarsforsikringer, vil bidragsberegningen f. eks. kunne tage  

 udgangspunkt i de direkte bruttopræmieindtægter fra motor-, familie-,  

 husejer-,  

 og sundhedsforsikringer samt tilsvarende privatforsikringer.
Stk. 7 giver økonomi- og erhvervsministeren mulighed  

 for at ændre både kravet til Fondens størrelse og bidragene hertil.
Det kunne  

 tænkes i forbindelse med en konkurs i et større selskab eller i forbindelse  

 med  

 f.eks. natur- eller menneskeskabte katastrofer, som resulterer i flere  

 selskabers samtidige konkurs.
Til § 4 Det foreslås, at der indføres en bestemmelse, hvorefter en  

 forsikringsaftale ikke kan opsiges på grund af præmieforhøjelse, når  

 præmieforhøjelsen alene anvendes til betaling af bidrag til Fonden.  

 Bestemmelsen gælder indtil Fondens formue udgør 300 mio.kr.
 Efter stk. 2 finder stk. 1 tilsvarende  

 anvendelse, hvis økonomi   og erhvervsministeren udnytter sin hjemmel til at  

 kræve en større formue i Fonden efter bestemmelsen i § 3, stk.7.  

 Forsikringstagerne vil således heller ikke i denne situation kunne opsige  

 forsikringsaftalen, hvis bidraget til dækning heraf opkræves hos disse.
Til § 5 Bestemmelsen fastslår i stk. 1, at Fonden skal kunne  

 dække alle privatkunder, dvs. typiske forbrugerforsikringer som motor-,  

 familie-, parcelhus-, og grundejer-, fritidshus -, ulykkes - og tilsvarende  

 privatforsikringer.
Endvidere skal ordningen dække alle, der er sikret dækning  

 for person   og/eller tingsskade (kasko) ifølge skadevolders  

 motoransvarsforsikring, og alle, der er sikret mod personskade ifølge øvrige  

 typer ansvarsforsikring, uanset om denne måtte være tegnet erhvervsmæssigt.
I  

 sidstnævnte tilfælde vil der således være dækning fra Fonden, såfremt en  

 medicinalvirksomheds produkter har forårsaget personskader, og virksomheden  

 er  

 produktansvarsforsikret i et skadesselskab, der går konkurs, og ikke kan  

 dække  

 erstatningskravet.
Endelig dækkes kollektive forsikringer i det omfang, de  

 efter deres art svarer til de omfattede individuelle forsikringer.
Stk. 2 fastslår, at der er dækning for skader  

 indtruffet indtil 4 uger efter, at kurator har givet meddelelse om selskabets  

 konkurs til fordringshaverne, jf. § 124 i konkursloven.
Hermed sikres på  

 den ene side en rimelig frist for forsikringstageren til at finde et nyt  

 forsikringsselskab, og på den anden side lægges der et vist tidsmæssigt pres  

 på  

 forsikringstageren til hurtigt at få omplaceret sine forsikringer, hvilket er  

 vigtigt, ikke mindst i tilfælde, hvor der er tale om lovpligtige forsikringer  

 eller tilsvarende forsikringer som f. eks. bygningsbrandforsikring.
Stk. 3 fastslår, at præmier, der er indbetalt før  

 konkursen, dækkes af Fonden, idet der fastsættes en selvrisiko på 1.000 kr.  

 pr.  

 police.
En gennemsnitsfamilie har 3-4 forsikringer i størrelsesordenen  

 10-12.000 kr.
En selvrisiko på 1.000 kr. pr. police vil således give en  

 samlet  

 selvrisiko på 3.000-4.000 kr. til gennemsnitsfamilien.
Det er alene præmien  

 for  

 den resterende del af den løbende forsikringsperiode, som der kompenseres  

 for.
 Stk. 4 undtager erstatningskrav og præmier fra  

 ledelsen i det pågældende selskab fra reglen i stk. 1. Personer, som har  

 en særlig tilknytning via ledelsesansvar for det selskab, hvis økonomiske  

 vanskeligheder forårsager, at Fonden skal udrede skadelidtes krav, må være  

 afskåret fra at kunne få erstatningskrav m.v. mod selskabet dækket af Fonden.
Til § 6 Krav, der ønskes dækket af Fonden, skal anmeldes snarest  

 muligt og senest 6 måneder efter konkursdekretets afsigelse.
Bestemmelsen  

 skal  

 sikre, at Fonden kan afslutte og opgøre udbetalingerne i forbindelse med  

 konkurs i et selskab.
Hvis en dækningsberettiget ikke anmelder sit krav inden  

 for 6 måneder efter konkursdekretets afsigelse, bortfalder mulighed for at få  

 dækning fra Fonden, og det omhandlede krav kan herefter alene anmeldes som en  

 fordring mod forsikringsselskabets konkursbo.
Efter stk. 2 gælder 6-måneders fristen ikke, hvis den  

 dækningsberettigede har været ude af stand til at gøre sit krav gældende.  

 Bestemmelsen finder kun anvendelse, hvis den dækningsberettigede uforskyldt  

 ikke har kunnet påberåbe sig sin ret.
Dette kan for eksempel være tilfældet,  

 hvis vedkommende på grund af alvorlig personskade ikke har været i stand til  

 at  

 agere inden for tidsfristen.
Manglende avislæsning eller længerevarende  

 ferier  

 i udlandet vil ikke være tilstrækkeligt til at påberåbe sig bestemmelsen.
 Forsikringsaftalelovens forældelsesregler finder samtidig  

 anvendelse.
 Herefter forældes krav, der er grundede i  

 forsikringsaftalen, 2 år efter udgangen af det kalenderår, i hvilket  

 fordringshaveren fik kundskab om kravet og om, at det er forfaldet, og i alt  

 fald 5 år efter kravets forfaldstid.
Til § 7 Efter stk. 1 skal udbetalinger fra Fonden finde sted  

 snarest muligt og senest 3 måneder efter anmeldelse af kravet.
Fonden  

 forudsættes således at være i stand til at foretage en vurdering af det  

 anmeldte krav indenfor maksimalt 3 måneder.
Bestemmelsen skal sikre  

 skadelidte  

 personer hurtig behandling af anmeldte krav.
Bestemmelsen i stk. 2, hvorefter Finanstilsynet kan  

 forlænge denne frist efter anmodning fra Fonden, skal ses i sammenhæng med  

 bestemmelsen i § 12, hvorefter Fonden kan antage fornøden medhjælp.
Den  

 omstændighed, at Fonden bliver belastet med et stort antal anmeldelser om  

 krav  

 på udbetaling, vil således ikke i sig selv være tilstrækkeligt til, at  

 Finanstilsynet kan forlænge fristen på 3 måneder.
Den forlængelse som  

 Finanstilsynet kan meddele, kan for eksempel anvendes, hvis en sag kræver  

 indhentelse af særlige udtalelser fra sagkyndige, eller der foreligger andre  

 forsinkende omstændigheder, som Fonden ingen indflydelse har på, og som  

 Fonden  

 ikke af egen drift kan afhjælpe.
Dette vil for eksempel være tilfældet ved  

 større personskader, hvor der kan gå flere år, før et krav kan opgøres  

 endeligt.
Finanstilsynet kan både forlænge fristen for en enkelt sag og for  

 en  

 gruppe af ensartede sager.
Til § 8 Stk.1 pålægger Finanstilsynet pligt til straks efter  

 afsigelse af konkursdekret at indrykke meddelelse i dagspressen om  

 forsikringsselskabets konkurs, forsikringsdækningens ophør, nytegning af  

 lovpligtige forsikringer og forsikringer, der som bygningsbrandforsikringer  

 kan  

 sidestilles hermed samt om anmeldelse af krav til garantiordningen.
Finanstilsynets pligt skal ses på baggrund af de særlige  

 forhold, der gør sig gældende for skadesforsikring.
På den ene side er det  

 nemlig ikke alle selskabets kunder, der kan tænkes at få krav mod Fonden, jf.  

 bestemmelsen i § 5. På den anden er det ikke alle, der kan tænkes at få  

 et  

 krav mod Fonden, der er kunder i det konkursramte selskab, idet Fonden også  

 dækker skadelidte tredjemænd.
Det er derfor nødvendigt, at der sker tydelig  

 meddelelse til offentligheden om konkursen.
Der vil for alle lovpligtige  

 forsikringer være pligt til at tegne en ny forsikring til erstatning for den,  

 som oprindelig var tegnet i det konkursramte selskab.
Derfor pålægges  

 Finanstilsynet at oplyse om nytegning af lovpligtige forsikringer og  

 forsikringer, der kan sidestilles hermed.
Som eksempel på sidstnævnte kan  

 anføres, at tegning af visse forsikringer kan være en forudsætning for at  

 realkreditbelåne fast ejendom.
Finanstilsynet har endvidere pligt til at  

 offentliggøre, hvorledes krav skal anmeldes til Fonden.
Efter stk. 2 skal Finanstilsynet fastsætte nærmere  

 regler om Fondens forpligtelser til at give oplysninger om selskabets konkurs  

 samt om anmeldelse af krav til Fonden.
Det vil komme til at fremgå af den  

 bekendtgørelse, som Finanstilsynet udsteder, at Fonden har pligt til uden  

 ophold at underrette alle kendte forsikringstagere om konkursens indtræden,  

 samt præcist informere om, hvorledes en forsikringstager skal forholde sig,  

 hvis forsikringstageren ønsker at anmelde et krav til Fonden.
Herudover vil  

 Fonden blive pålagt at give tilsvarende information til skadelidte  

 tredjemænd,  

 der enten er Fonden bekendt, eller som selv retter henvendelse til Fonden.
Til § 9 I overensstemmelse med almindelige konkursretlige  

 principper foreslås det, at Fonden indtræder i forsikringstagerens eller den  

 sikredes krav mod det konkursramte selskab, i det omfang Fonden har ydet  

 dækning.
Udbetaling fra Fonden afskærer således modtageren af beløbet fra at  

 foretage anmeldelse af kravet i konkursboet.
Til § 10 I stk. 1 foreslås det, at Fonden skal ledes af en  

 bestyrelse på 5 medlemmer.
Bestyrelsesmedlemmerne udnævnes af økonomi- og  

 erhvervsministeren.
Af hensyn til bestyrelsens beredskab er det nødvendigt at  

 udpege suppleanter til bestyrelsesmedlemmerne.
Bestyrelsesmedlemmerne og  

 stedfortræderne for disse udnævnes for 3 år.
I stk. 2 foreslås det, at der stilles krav om, at  

 bestyrelsens medlemmer skal repræsentere juridisk, forsikringsteknisk- og  

 regnskabsmæssig viden.
Disse krav skal sikre, at der er repræsenteret den  

 viden  

 og sagkundskab, der er nødvendig for, at Fonden kan varetage de pligter, som  

 følger af loven.
Endvidere er det tanken, at såvel erhvervs- som  

 forbrugersiden  

 bliver repræsenteret i bestyrelsen.
Stk. 3 indeholder en habilitetsbestemmelse for  

 bestyrelsens formand og næstformand.
Det foreslås således, at der ved  

 udnævnelse af formand og næstformand for Fonden skal tages højde for, at det  

 ikke kan udelukkes, at der kan opstå situationer, hvor disse personer  

 repræsenterer både Fonden og selskaber, der tidligere har indgået i  

 eventuelle  

 forhandlinger om løsning af problemer i et selskab, der efterfølgende er gået  

 konkurs.
Det foreslås derfor, at der ikke kan udnævnes personer til  

 formand eller næstformand, der deltager i ledelsen af eller i øvrigt har en  

 sådan tilknytning til et skadesforsikringsselskab, at der vil kunne opstå  

 modsatrettede interesser mellem dette selskab og Fonden.
For samtlige  

 bestyrelsesmedlemmer gælder herudover dansk rets almindelige  

 habilitetsregler.  

 Dette indebærer blandt andet, at personer ikke kan deltage i behandling af  

 sager, hvor de f.eks. har en særlig personlig eller økonomisk interesse i  

 sagens udfald eller deltager i ledelsen af, eller i øvrigt har nær  

 tilknytning  

 til et selskab, en forening eller en anden privat eller juridisk person, som  

 har en særlig interesse i sagens udfald.
Til § 11 Fondens vedtægter og bestyrelsens forretningsorden  

 forudsættes fastsat af bestyrelsen og skal godkendes af Finanstilsynet.
Vedtægterne skal indeholde bestemmelser om Fondens  

 anbringelse af midler.
Bestyrelsen træffer beslutning om forvaltning af  

 Fondens  

 midler.
Midlerne forudsættes placeret med henblik på den bedst mulige  

 forrentning og under hensyntagen til, at midlerne skal være sikkert anbragt  

 og  

 til enhver tid i tilstrækkeligt omfang til rådighed.
Endvidere skal  

 vedtægterne  

 indeholde bestemmelser om aflæggelse af regnskab og revision, idet  

 spørgsmålet  

 om tilrettelæggelsen af revision foreslås drøftet af bestyrelsen med  

 Rigsrevisionen, ligesom vedtægterne forudsættes at indeholde bestemmelser om,  

 hvorledes Fonden tegnes, vederlag til medlemmerne af Fondens bestyrelse, m.v.
Til § 12 Bestemmelsen tillader bestyrelsen at antage fornøden  

 medhjælp.
Samtidig stilles krav til bestyrelsen om årligt at fremsende et  

 regnskab til Finanstilsynet med beretning om Fondens virksomhed.
Administrationen vil, så længe der ikke sker udbetalinger  

 fra Fonden, kunne bestrides med beskeden bistand til bestyrelsen.
Samtidig  

 skal  

 Fonden dog uden varsel være i stand til at påtage sig en betydelig  

 administrativ byrde, i det øjeblik der skal udbetales erstatninger m.v. fra  

 Fonden.
Det forudsættes derfor, at bestyrelsen træffer de nødvendige  

 beredskabsmæssige foranstaltninger til, at Fonden i påkommende tilfælde kan  

 løse de opgaver, den bliver stillet overfor i eget regi.
Det vil formentlig  

 være hensigtsmæssigt og nødvendigt at søge bistand hos forsikringsselskaberne  

 og deres organisationer til løsning af disse administrative opgaver.
Til § 13 Udgifterne ved Fondens administration afholdes af Fonden  

 selv, hvilket betyder, at udgifterne afholdes af de medlemspligtige  

 selskaber.
 I lighed med principperne for andre virksomheder under  

 tilsyn af Finanstilsynet, skal Fonden betale en afgift til Finanstilsynet.  

 Afgiften fastsættes efter bestemmelserne i kapitel 7 a i lov om finansiel  

 virksomhed.
Til § 14 I stk. 1 pålægges Fonden at underrette Finanstilsynet,  

 hvis et selskab ikke opfylder de forpligtelser, der påhviler selskabet som  

 medlem.
Pligten skal ses i sammenhæng med bestemmelsen med § 15,  

 hvorefter  

 Finanstilsynet fører tilsyn med Fonden.
Finanstilsynets reaktion på manglende  

 overholdelse af de pligter, der påhviler medlemmerne, afhænger af  

 undladelsens  

 karakter.
 I stk. 2 foreslås det, at Finanstilsynet får mulighed  

 for at tilbagekalde et selskabs tilladelse til at drive  

 forsikringsvirksomhed,  

 hvis selskabet ikke overholder lovens regler, regler udstedt i medfør af  

 loven  

 eller bestemmelser i Fondens vedtægter.
 Muligheden for at trække tilladelsen til at drive  

 forsikringsvirksomhed forudsættes kun at skulle finde anvendelse i tilfælde  

 af  

 meget grove tilsidesættelser af loven, bekendtgørelser eller Fondens  

 vedtægter.  

 Som eksempel herpå kan nævnes manglende betaling af bidrag til fonden.
 Bestemmelsen i stk. 2 får kun selvstændig betydning, i  

 det omfang selskabet ikke samtidig gør sig skyldig i overtrædelser af lov om  

 finansiel virksomhed eller lov om forsikringsvirksomhed, der medfører, at  

 tilladelsen inddrages.
Til § 15 Det foreslås, at Finanstilsynet fører tilsyn med Fonden.  

 Finanstilsynets væsentligste opgave er at påse, at Fonden overholder denne  

 lov  

 og de regler, der udstedes i medfør af loven, herunder indseendet med Fondens  

 regnskab og beretning.
Som led i tilsynet med Fonden kan Finanstilsynet  

 forlange alle de oplysninger, der er nødvendige for varetagelse af  

 tilsynsfunktionen.
Bestemmelsen fastslår i den forbindelse, at  

 skadesforsikringsselskaberne har oplysningspligt både overfor Fonden og  

 overfor  

 Finanstilsynet.
Oplysningspligten er begrænset til oplysninger, der er  

 nødvendige for at sikre, at lovens regler, regler udstedt i medfør af loven  

 og  

 bestemmelser i Fondens vedtægter overholdes.
Efter stk. 2 finder § 73 i lov om finansiel  

 virksomhed om Finanstilsynets tavshedspligt tilsvarende anvendelse på  

 Finanstilsynets tilsyn med Fonden.
Som part i forhold til Finanstilsynet  

 anses  

 alene Fonden.
Dette svarer til den afgrænsning af partsbegrebet, som  

 foretages  

 i lov om finansiel virksomhed i relation til de virksomheder, som der føres  

 tilsyn med.
Til § 16 Efter bestemmelsen pålægges Fondens bestyrelse, direktører  

 og øvrige ansatte tavshedspligt, for så vidt angår de fortrolige oplysninger,  

 de modtager under udøvelsen af deres hverv for Fonden.
Bestemmelsen svarer til den almindelige hovedregel om  

 finansielle virksomheders tavshedspligt i lov om finansiel virksomhed.
Der må  

 ikke ske uberettiget videregivelse af fortrolige oplysninger og der vil  

 således  

 være tilfælde, hvor der berettiget kan ske videregivelse af fortrolige  

 oplysninger.
Det kan for eksempel være, når der pligt til at sende  

 oplysninger  

 til Finanstilsynet eller andre myndigheder, samt i tilfælde hvor det  

 vurderes,  

 at Fondens interesse og behov for at kunne videregive fortrolige oplysninger,  

 overstiger beskyttelsesbehovet/kravet hos den, som oplysningerne vedrører.
Til § 17 Bestemmelsen sikrer hjemmel til, at afviste krav om  

 udbetaling kan behandles i Ankenævnet for Forsikring.
Adgangen til  

 ankenævnsbehandling gælder kun for sager, hvor ankenævnet efter dets  

 vedtægter  

 er kompetent til at foretage behandling.
Til § 18 Straffebestemmelsen er primært rettet mod andre end Fonden,  

 bortset fra nr.3, som strafbelægger overtrædelse af § 16 om uberettiget  

 videregivelse og udnyttelse af fortrolige oplysninger.
Finanstilsynets  

 væsentligste sanktion over for et selskab er som nævnt beføjelsen i § 14  

 til at tilbagekalde selskabets tilladelse til at drive forsikringsvirksomhed.
 Med forslaget til stk. 2 indføres der mulighed for at  

 pålægge et selskab, der undlader at opfylde de forpligtelser, der påhviler  

 det  

 som medlem Fonden, bødestraf.
 I stk. 3 foreslås det, at der kan pålægges selskaber  

 m.v. strafansvar efter reglerne i straffelovens kapitel 5.
Til § 19 Det foreslås, at økonomi- og erhvervsministeren fastsætter  

 tidspunktet for lovens ikrafttræden, således at det sikres, at loven kan  

 træde  

 i kraft hurtigst muligt efter lovens vedtagelse.
Til § 20 Bestemmelsen i stk. 1 skal sikre, at Forsikring &  

 Pension får tilbagebetalt de beløb, som man udbetaler til de berettigede  

 kunder, der har lidt tab i forbindelse med konkursen i Plus Forsikring A/S i  

 efteråret 2002. Da Plus Forsikring A/S gik konkurs, besluttede Forsikring  

 &  

 Pension at udbetale dækning for krav, som formentlig ville være blevet dækket  

 af en garantiordning, såfremt der havde været en sådan på tidspunktet for  

 konkursens indtræden.
Da det som en direkte følge af konkursen i Plus  

 Forsikring A/S blev besluttet at etablere en garantifond for  

 skadesforsikringsselskaber, er der reelt tale om, at Forsikring & Pension  

 har lagt midler ud for Fonden.
Det foreslås derfor at kompensere Forsikring  

 & Pension for de udgifter, man har i forbindelse med konkursen.  

 Forsikring  

 & Pension har på nuværende tidspunkt ikke udbetalt kompensation for  

 indbetalte  

 præmier.
Med forslaget lægges der op til, at forsikringstagerne i Plus  

 Forsikring A/S skal have kompensation for tab, hvorved forstås  

 erstatningskrav  

 og indbetalte præmier.
Forsikring & Pension har tilkendegivet, at man er  

 indstillet på at udbetale kompensation for indbetalte præmier, når disse  

 efterfølgende kompenseres af Fonden.
Indbetalte præmier kompenseres efter  

 bestemmelsen i lovforslagets § 5, stk. 3, hvilket blandt andet indebærer, at  

 der er en selvrisiko på 1000 kr.
 Forsikring & Pension får direkte kompensation for  

 udbetalinger af Fonden og det er herefter Fonden, der kan anmelde krav for  

 kompensationerne overfor konkursboet og dividende fra konkursboet tilfalder  

 således Fonden.
I stk. 2 fastslås det, at den del af Fondens midler, der  

 skal anvendes til at kompensere Forsikring & Pension, skal opkræves  

 direkte  

 hos forsikringstagerne i de bidragsydende selskaber.
Der skal opkræves et  

 fast  

 beløb for samme policetype, men lovforslaget åbner mulighed for at opkræve  

 forskellige beløb for forskellige policetyper.
I stk. 3 får økonomi- og erhvervsministeren bemyndigelse  

 til at fastsætte nærmere regler om Fondens opkrævning af beløb til dækning af  

 de beløb, som Forsikring & Pension skal have kompenseret samt om hvilke  

 krav Forsikring & Pension kan få refunderet.
Det anslås, at det beløb,  

 som  

 Forsikring & Pension skal kompensere, maksimalt beløber sig til ca. 80  

 mio.kr. for erstatninger og 40 mio. kr. for præmier.
Det skal fremgå af de  

 bestemmelser, der fastsættes, at dette samlede beløb skal opkræves direkte  

 hos  

 forsikringstagerne.
Da Forsikring & Pension endnu ikke har afskåret  

 forsikringstagerne fra at anmelde krav mod forsikringsselskabet Plus  

 Forsikring  

 A/S under konkurs, er det ikke muligt at fastsætte de beløb, der skal  

 kompenseres helt præcis.
Ved tilbagebetaling af præmier skal der tages hensyn  

 til, at en del af forsikringsperioden er udløbet.
Det samlede beløb på 120  

 mio.kr. er fastsat ud fra en forudsætning om, at kunder skal have mulighed  

 for  

 at anmelde krav efter lovens ikrafttræden, hvis de er uforskyldt i, at kravet  

 ikke er anmeldt tidligere.
Det skal fremgå af bestemmelserne, under hvilke  

 omstændigheder Forsikring & Pension kan udbetale erstatninger i sådanne  

 tilfælde.
Udgangspunktet skal være, at der ikke kan anmeldes krav efter  

 lovens ikrafttræden,  

 men at denne frist ikke finder anvendelse, hvis der foreligger undskyldelige  

 omstændigheder som nævnt i forslagets § 6, stk. 2. Da Forsikring &  

 Pension ikke tidligere har udbetalt kompensation for præmier, vil disse  

 skulle  

 kompenseres, selvom kravet ikke er anmeldt på tidspunktet for lovens  

 ikrafttræden.
Bestemmelsen i forslagets § 6 finder tilsvarende  

 anvendelse,  

 idet tidspunktet for konkursdekretets afsigelse erstattes med tidspunktet for  

 lovens ikrafttræden.
Hvis det viser sig, at det opkrævede beløb på 120 mio.  

 kr.  

 er for højt, vil det for meget opkrævede tilfalde Fonden.
Bestemmelserne skal yderligere angive, hvilke krav  

 Forsikring & Pension kan få kompenseret fra Fonden.
Da Forsikring &  

 Pension ikke har kendt lovens endelige udformning, da kravene er anmeldt, vil  

 der kunne fastsættes bestemmelser om kompensation af krav, som ikke vil være  

 dækket af Fonden.
Dette gælder kompensation af anmeldte krav fra mindre  

 erhvervsdrivende.
Efter stk. 4 sikres det, at udbetalinger fra Forsikring  

 & Pension til forsikringstagere og sikrede i Plus Forsikring A/S  

 skattemæssigt behandles, som om udbetalingerne var sket direkte fra Plus  

 Forsikring A/S i fald Plus Forsikring ikke var gået konkurs.
Hvis en  

 udbetaling  

 således ville have været skattefri, hvis den var foretaget af Plus Forsikring  

 A/S, vil udbetalingen fra Forsikring & Pension tilsvarende være  

 skattefri.
Til § 21 Loven gælder ikke for Grønland, men kan sættes i kraft for  

 Grønland med de afvigelser, som de særlige grønlandske forhold tilsiger.
Der  

 findes ikke i dag skadesforsikringsselskaber med en grønlandsk tilladelse.
