I henhold til § 17, stk. 3 og 4 i lov nr. 431 af 13. juni 1990 om gymnasiet m.v., § 29, stk. 3, 4 og 5 i lov nr. 433 af 13. juni 1990 om kursus til højere forberedelseseksamen og om studieforberedende enkeltfagsundervisning for voksne og § 3 i lov nr. 827 af den 21.
december 1988 om depositum ved ungdomsuddannelser og videregående uddannelser og gebyr ved prøveforberedende enkeltfagsundervisning til højere forberedelseseksamen fastsættes:
 § 1.  Amtsrådet, henholdsvis Københavns og  

 Frederiksberg Kommuner, afholder udgifterne til undervisningsmidler på de  

 offentlige gymnasieskoler, studenterkurser og kurser til højere  

 forberedelseseksamen, jf. dog § 6.
 Stk. 2.  Amtsrådet, henholdsvis Københavns og  

 Frederiksberg Kommuner, kan dog bestemme, at elever/kursister ved de i stk. 1  

 nævnte skoler og kurser selv i begrænset omfang anskaffer en del af  

 undervisningsmidlerne.
 Stk. 3.  Rektor/forstander træffer efter drøftelse med  

 eleverne/kursisterne beslutning om, hvilke undervisningsmidler, jf. stk. 2,  

 eleverne/kursisterne selv skal anskaffe.
§ 2.  Amtsrådet kan beslutte, at der på de skoler og  

 kurser, der er nævnt i § 1, også opkræves en elev-/kursistbetaling for  

 fotokopier, der modsvarer skolens/kursets faktiske udgifter til de kopier,  

 som eleverne/kursisterne modtager til undervisningsbrug.
Den enkelte  

 elevs/kursists betaling kan af skolen/kurset fastsættes som en forholdsmæssig  

 andel af skolens/kursets samlede udgifter til fotokopier til  

 undervisningsbrug.
Betalingen kan fastsættes som en gennemsnitsbetaling for  

 skolens/kursets elever/kursister eller for grupper af elever/kursister på  

 skolen/kurset.
 § 3.  Undervisningsmidler og fotokopier, som  

 eleverne/kursisterne selv har afholdt udgifterne til, forbliver deres  

 ejendom.
 § 4.  Amtsrådet, henholdsvis Københavns og  

 Frederiksberg Kommuner, opkræver for hvert kursusår et gebyr pr. deltager pr.  

 fag i studieforberedende enkeltfagsundervisning.
Stk. 2.  Gebyret udgør for det første fag, deltagerne  

 optages på, 200 kr., og for hvert af de efterfølgende fag 100 kr.
Gebyret  

 betales i forbindelse med optagelsen.
Stk. 3.  En deltager, der har betalt gebyr for  

 deltagelse på almen voksenuddanelse, fritages for gebyr ved deltagelse i eet  

 enkeltfag i henhold til lov om kursus til højere forberedelseseksamen og om  

 studieforberedende enkeltfagsundervisning for voksne.
For deltagelse i  

 enkeltfag i henhold til loven herudover betales et gebyr på 100 kr. pr. fag.
 § 5.  Det gebyr, der er nævnt i § 4, opkræves også af  

 studerende, som tilmelder sig eksamen uden at have fulgt undervisningen  

 (selvstuderende).
 Stk. 2.  Gebyret betales ved tilmeldingen til eksamen.
 § 6.  Bekendtgørelsen finder tilsvarende anvendelse  

 for statslige skoler og kurser og skoler og kurser med 100 pct. statstilskud,  

 idet Undervisnings- og Forskningsministeriet træder i amtsrådets sted.
 Stk. 2.  §§ 4-5 finder tilsvarende anvendelse på andre  

 uddannelsesinstitutioner, som tilbyder undervisning og eksamen i henhold til  

 lov om kursus til højere forberedelseseksamen og om studieforberedende  

 enkeltfagsundervisning for voksne, medmindre der er betalt gebyr eller  

 depositum i henhold til andre regler.
 § 7.  Bekendtgørelsen træder i kraft den 1. januar  

 1991, § 5 dog den 1. august 1991. Samtidig ophæves bekendtgørelse nr. 173 af  

 15. marts 1989 om gebyr ved prøveforberedende enkeltfagsundervisning til  

 højere forberedelseseksamen og bekendtgørelse nr. 30 af 22. januar 1990 om  

 elevers betaling for visse undervisningsmidler i gymnasiet, på  

 studenterkursus og på 2-årige kursus til højere forberedelseseksamen.
