Resumé I oktober måned 1993 aflagde sekretariatschefen inspektionsbesøg  

 i arresten/detentionen i Paamiut.
 Inspektionen gav anledning til, at mangler i lokalerne blev  

 påtalt. (J. nr. 1993-2398-629).
 Inspektion af arresten/detentionen i Paamiut.
 Den 11. oktober 1993 foretog  

 sekretariatschef Lennart Frandsen inspektion efter bestemmelsen i § 3, stk.  

 3,  

 i instruks for Folketingets Ombudsmand, af arrest/detentionsafsnittet i  

 Paamiut/Frederikshåb.
 Vicepolitimester Jørgen  

 Meyer, Politimesteren i Grønland, var tilstede under inspektionen.
 Den 5. november 1993 skrev  

 jeg således til Justitsministeriet og Politimesteren i Grønland:
 "...
 1.  

  

 Arrest/detentionslokalerne er beliggende i kælderen til  

 tjenesteboligen for stationslederen (B-773).
 Til afsnittet er der adgang  

 såvel udefra som gennem tjenesteboligen.
 Afsnittet består af en mindre  

 forgang, en gang, tre ca.  

 6 m2  

 store celler, et depotrum, et toilet og et baderum.
2.  

  

 Cellerne, der som nævnt er ca.  

 6 m2  

 store, har betongulv.
Det eneste  

 inventar i cellerne er en meget massiv briks støbt i beton.
Herpå findes en  

 madras, der er beklædt med vinyl.
Der er et forholdsvist tyndt tæppe i hver  

 af  

 cellerne.
I depotrummet findes  

 yderligere madrasser af samme slags.
De anvendes, når der er flere end tre  

 personer, der skal anbringes.
Der er to forholdsvis store  

 vinduer i cellerne.
De er begge forsynet med perforerede stålplader, der kan  

 låses op.
Stålpladerne er forsynet med et beslag foroven og forneden.  

 Beslagene  

 er boltet fast.
Det er nødvendigt at fjerne beslagene for at kunne åbne de  

 perforerede stålplader, således at der bliver fuld tilgang af dagslys.
Det  

 virkede ikke som om, at denne åbningsmulighed ofte blev benyttet.
Gulvene er forsynet med  

 afløb.
På inspektionstidspunktet var ingen af afløbene forsynet med rist.
Det  

 skyldes, at de var trådt itu.
Nye riste var under fremstilling.
Under briksen og bag et  

 gitter er placeret en ret stor pladeradiator.
Indstilling af temperatur sker  

 ved hjælp af termoventiler, der er placeret i gangen.
I rigspolitichefens notat fra  

 april 1991 er det om denne detention oplyst, "at det i perioder med hård  

 frost har været vanskeligt at opretholde en passende rumtemperatur".  

 Stationslederen bekræftede, at det kan være svært at regulere  

 temperaturforholdene.  

 Det kunne blive både varmere og koldere end tilsigtet.
Han mente, at et  

 gammelt  

 oliefyr var årsagen til vanskelighederne.
Det var ikke i sig selv vanskeligt  

 at  

 få cellerne varmet op i fornødent omfang.
Han mente i øvrigt nu at have  

 fundet  

 frem til fremgangsmåden, der sikrede rimelige gode temperaturforhold i  

 cellerne.
 Justitsministeriet oplyste i  

 skrivelse af 15. september 1993, "at forbedring af isolering mv. af  

 detentionen og boligen i Frederikshåb nu er gennemført".
 Skønt  

 arrest/detentionsafsnittet efter det oplyste ikke er istandsat for nyligt,  

 fremtrådte afsnittet i pæn og ren stand.
3.  

  

 Der er etableret  

  

 lytte/kaldeanlæg  

  

 fra cellerne til stationslederboligen.
I én af cellerne manglede den knap,  

 der  

 skulle anvendes ved brugen af kaldeanlægget.
Det blev oplyst, at denne mangel  

 var under udbedring.
Der er etableret  

  

 tv-overvågning  

  

 i alle tre celler.  

 Overvågningen blev demonstreret på politistationen.
Pladen foran et af  

 tv-optageapparaterne var beskadiget i sådant omfang, at billedet i denne  

 celle  

 var ganske uklart.
Kaldeanlægget blev forsøgt  

 anvendt i forhold til stationen - uden held.
Det skyldes, at radioen ikke var  

 stillet ind på arrest/detentionslokalerne, fordi der ikke var anbragt  

 personer  

 i cellerne på tidspunktet for inspektionen.
Der er i cellerne anbragt  

  

 røgdetektorer.
Alarmen går udvendig på  

 bygningen (lys og lyd). Stationslederen bekræftede, at naboer til  

 arrest/detentionslokalerne er orienteret om betydningen af signalet.
Nøgle er  

 udleveret til byens brandvæsen.
4.  

  

 Anholdelsesprotokollen fra den 1. januar indtil den 10. oktober  

 1993 blev gennemgået.
Der har i denne periode været anbragt i alt 85  

 personer.
 De perioder, hvor  

 indsættelser har fundet sted, giver ikke anledning til bemærkninger.
 Gennemgangen af  

 anholdelsesprotokollen giver i det hele ikke anledning til bemærkninger.
 Idet jeg går ud fra, at de  

 mindre forhold, der er peget på ovenfor (riste, kaldeanlæg og tv-kamera),  

 bliver udbedret, skal jeg meddele, at inspektionen ikke giver anledning til  

 bemærkning.
