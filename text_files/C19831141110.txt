 Indenrigsministeriet har udarbejdet en revideret instruks for førelse af  

 folkeregistre.
I forbindelse hermed har indenrigsministeriet under hensyn til lov nr. 193  

 af 29. april 1981 om personnavne revideret instruksens § 30 om ægtefællers  

 adresseringsnavn.
Et eksemplar af den reviderede instruks vedlægges. (* 1) Da der i den gældende navnelovgivning ikke er hjemmel til at udfærdige  

 navnebevis på et tidligere giftenavn som mellemnavn, har  

 familieretsdirektoratet aftalt med indenrigsministeriet, at en person, der i  

 et tidligere ægteskab har ført et giftenavn, over for folkeregistret kan  

 erklære at ville anvende det tidligere giftenavn som mellemnavn foran nyt  

 giftenavn eller foran eget efternavn.
 Familieretsdirektoratet har endvidere aftalt med indenrigsministeriet, at  

 såfremt det tidligere førte giftenavn ikke fremgår af vedkommende  

 folkeregister, kan folkeregistret henvise den pågældende til statsamtet til  

 bekræftelse (attestation) af det tidligere giftenavn, jfr. i det hele  

 instruksens § 30, stk.2.
 Familieretsdirektoratet skal anmode om, at de nævnte attestationer  

 udfærdiges med følgende indhold:
 »......statsamt finder det godtgjort, at ...........
(fulde navn) tidligere har båret navnet.........som giftenavn.
 Som mellemnavn vil navnet........herefter kunne noteres i folkeregistret  

 som adresseringsnavn, jfr. § 30, stk.2 i indenrigsministeriets  

 folkeregisterinstruks af 7. juni 1983«.
 P.M.V.
 E.B.
M.Levy Cirkulærskrivelse til statsamterne.
