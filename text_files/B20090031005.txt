Bekendtgørelse om ændring af bekendtgørelse om godkendelse og syn af køretøjer1) (EF-typegodkendelse af biler og påhængskøretøjer dertil) § 1 I bekendtgørelse nr. 762 af 8. juli 2004 om godkendelse og syn af køretøjer som ændret ved bekendtgørelse nr. 1539 af 29. december 2004, bekendtgørelse nr. 1140 af 30. november 2005, bekendtgørelse nr. 669 af 20. juni 2006, bekendtgørelse nr. 1490 af 12. december 2007, bekendtgørelse nr. 1012 af 9. oktober 2008 og bekendtgørelse nr. 6 af 5. januar 2009 foretages følgende ændringer:
 1. § 14, stk. 1, affattes således:
 »§ 14. Følgende køretøjer kan standardtypegodkendes:
1) el-drevne personbiler til højst 9 personer, føreren medregnet, jf. dog stk. 6 og 9, 2) personbiler til flere end 9 personer, føreren medregnet, jf. dog stk. 9, 3) varebiler (tilladt totalvægt på højst 3.500 kg), jf. dog stk. 6 og 9, 4) lastbiler (tilladt totalvægt på mere end 3.500 kg), jf. dog stk. 9, 5) traktorer, jf. dog stk. 7, 6) invalideknallerter, 7) påhængsvogne til biler, hvis påhængsvognene er forsynet med påløbsbremser, trykluft-mekaniske bremser eller ikke er forsynet med bremser, jf. dog stk. 9, 8) campingvogne, som er forsynet med påløbsbremser eller ikke er forsynet med bremser, jf. dog stk. 9, 9) andre registreringspligtige påhængsredskaber til biler, hvis påhængsredskaberne er forsynet med påløbsbremser eller ikke er forsynet med bremser, jf. dog stk. 9, og 10) sættevogne med trykluft-mekaniske bremser, jf. dog stk. 9.« 2. Efter § 14, stk. 8, indsættes som nyt stykke:
 »Stk. 9. Fra de anførte datoer kan følgende biler og påhængskøretøjer dertil, der er omfattet af EF-direktiv 2007/46/EF, ikke standardtypegodkendes:
 1) El-drevne personbiler til højst 9 personer, føreren medregnet: 29. april 2009.
2) Personbiler til flere end 9 personer, føreren medregnet: 29. april 2009, dog 29. april 2010 for trinvis fremstillede køretøjer.
Disse datoer forlænges imidlertid med 1 år, hvis køretøjet er e- eller E-godkendt på alle områder anført i bilag IV til EF-direktiv 2007/46/EF.
 3) Varebiler: 29. oktober 2010, dog 29. oktober 2011 for trinvis fremstillede køretøjer.
 4) Lastbiler: 29. oktober 2010, dog 29. oktober 2012 for trinvis fremstillede køretøjer.
 5) Påhængs- og sættevogne: 29. oktober 2010, dog 29. oktober 2011 for trinvis fremstillede køretøjer.
 6) Campingvogne og andre registreringspligtige påhængsredskaber: 29. oktober 2012.
 3. I § 15, stk. 1, indsættes efter »typegodkendes«: », jf. dog stk. 3 og 4«.
 4. Efter § 15, stk. 2, indsættes som nye stykker:
 »Stk. 3. Fra de anførte datoer kan køretøjerne nævnt i stk. 1 ikke typegodkendes:
 1) Personbiler til flere end 9 personer, føreren medregnet: 29. april 2009, dog 29. april 2010, hvis de dele af køretøjet (chassiset), som er omfattet af godkendelsen, er e- eller E-godkendt på alle omfattede områder anført i bilag IV til EF-direktiv 2007/46/EF.
 2) Lastbiler: 29. oktober 2010.
 3) Påhængs- og sættevogne: 29. oktober 2010.
 Stk. 4. Typegodkendelser udstedt inden datoerne anført i stk. 3 er gyldige indtil følgende datoer:
 1) Personbiler til flere end 9 personer, føreren medregnet: 29. oktober 2010.
 2) Lastbiler: 29. oktober 2012.
 3) Påhængs- og sættevogne: 29. oktober 2012.
 5. Efter § 18, stk. 2, indsættes som nyt stykke:
»Stk. 3. EF-typegodkendelse af køretøjer, der er godkendelsespligtige efter reglerne i § 16, skal anmeldes til Færdselsstyrelsen, inden køretøjet tages i brug.
Dette gælder dog ikke for personbiler til flere end 9 personer, føreren medregnet, og med en teknisk tilladt totalvægt på højst 3.500 kg, der i deres helhed er EF-typegodkendt.
Reglerne i §§ 7 og 13-16 finder tilsvarende anvendelse for disse anmeldelser.« 6. Efter § 19, stk. 5, indsættes som nyt stykke:
 »Stk. 6. Fra de anførte datoer kan følgende biler og påhængskøretøjer dertil, der er omfattet af EF-direktiv 2007/46/EF, kun tages i brug uden syn, jf. stk. 2, hvis køretøjet er anmeldt EF-typegodkendt:
 1) Personbiler til flere end 9 personer, føreren medregnet: 29. oktober 2010, dog 29. oktober 2011 for trinvis fremstillede køretøjer.
 2) Varebiler (tilladt totalvægt på højst 3.500 kg): 29. oktober 2011, dog 29. april 2013 for trinvis fremstillede køretøjer.
 3) Lastbiler (tilladt totalvægt på mere end 3.500 kg): 29. oktober 2012, dog 29. oktober 2014 for trinvis fremstillede køretøjer.
 4) Påhængs- og sættevogne: 29. oktober 2012, dog 29. oktober 2013 for trinvis fremstillede køretøjer.
5) Campingvogne og andre registreringspligtige påhængsredskaber: 29. oktober 2014.« § 2 Bekendtgørelsen træder i kraft den 29. april 2009.
Færdselsstyrelsen, den 27. april 2009 Henning Christiansen / Ib Rasmussen 1) Bekendtgørelsen indeholder bestemmelser, der gennemfører Europa-Parlamentets og Rådets direktiv 2007/46/EF, EU-Tidende 2007, L 263, s. 1.
