Nr LSF 166 Forslag til Lov om ændring af lov om almen voksenuddannelse (Justering af  

 fagrækken, hjemler vedrørende undervisning, prøver og administration af  

 tilskud til efter- og videreuddannelse, klage og oplysningspligt mv.) Fremsat af undervisningsministeren (Ole Vig Jensen) den 28. januar 1998 § 1 I lov om almen voksenuddannelse, jf. lovbekendtgørelse nr. 557 af 20. juni  

 1996, foretages følgende ændringer:
 1. I § 4, stk. 1, 1. pkt. , indsættes efter »hvert  

 voksenuddannelsescenter«: »og anden amtskommunal  

 uddannelsesinstitution, der udbyder almen voksenuddannelse, jf. § 12,».
 2. I § 4, stk. 1, 2. pkt., ændres »maskinskrivning med  

 etb, informatik« til: »edb-fag«, og »mediekundskab«  

 ændres til: »mediefag«.
 3. I § 4, stk. 2, indsættes efter »nævnt i stk.  

 1«: », samt ændre fagenes betegnelser«.
 4. § 4, stk. 6, affattes således:
 »Stk. 6 . Undervisningsministeren fastsætter regler om  

 undervisningen, niveaudeling, undervisningsvejledning og tilsynet med  

 undervisningen.«.
 5. I § 5, stk. 1, indsættes som 3. pkt.:
 »Undervisningsministeren fastsætter regler om, hvilke prøver der  

 svarer til folkeskolens afgangsprøver, og hvilke prøver der svarer til  

 folkeskolens udvidede afgangsprøver.«.
 6. § 5, stk. 3, affattes således:
 »Stk. 3. Undervisningsministeren fastsætter regler om prøver  

 og anden bedømmelse, om udstedelse af prøve- og kursusbeviser samt om  

 tilsynet med prøver.«.
 7. I § 5 indsættes som stk. 4:
 »Stk. 4. Undervisningsministeren fastsætter regler om  

 honorering af medlemmerne af en opgavekommission for de fag, der fører frem  

 til skriftlige prøver, og beskikkede censorer.«.
 8. Efter § 5 indsættes:
»5 a.
Undervisningsministeren kan hos alle udbydere af almen  

 voksenuddannelse efter denne lov kræve alle oplysninger om undervisning og  

 afholdelse af prøver.
Ministeren kan fastsætte regler herom, herunder om i  

 hvilken form oplysningerne skal gives.«.
 9. § 9 affattes således:
 »§ 9. Klage over afgørelser truffet af  

 voksenuddannelsescentre kan indbringes for centerrådet, jf. § 16. Klage over  

 centerrådets afgørelser kan indbringes for amtsrådet.
 Stk. 2. Klage over afgørelser truffet af anden amtskommunal  

 uddannelsesinstitution, der udbyder almen voksenuddannelse, jf. § 12, stk. 2,  

 kan indbringes for amtsrådet.
Stk. 3. Klage over prøver og bedømmelse af prøver kan indbringes  

 for amtsrådet.
Amtsrådets afgørelser kan indbringes for  

 undervisningsministeren.
 Stk. 4. Klage over afgørelser truffet af uddannelsesinstitutioner  

 omfattet af § 3, stk. 2, og klage over prøver og bedømmelse af prøver ved  

 disse uddannelsesinstitutioner kan indbringes for undervisningsministeren.
 Stk. 5. Undervisningsministeren fastsætter regler om klage og  

 klagefrister.«.
 10. I § 10, stk. 1, ændres »tilskud« til:  

 »statstilskud«.
 11. I § 10, stk. 1, indsættes som 2. pkt.:
 »Ministeren kan bemyndige myndigheder omfattet af loven til at  

 fordele og administrere tilskuddet og kan i den forbindelse fastsætte nærmere  

 regler om ydelse af tilskud, regnskabsaflæggelse og revision m.v. samt  

 administrationen af ordningen.«.
 12. I § 13 indsættes som stk. 3:
 »Stk. 3. Undervisningsministeren kan fastsætte nærmere regler  

 om forstanderens beføjelser.«.
 13. § 15, stk. 2, affattes således:
 »Stk. 2. Undervisningsministeren kan hos amtsrådet kræve alle  

 oplysninger af betydning for varetagelsen af Undervisningsministeriets  

 opgaver vedrørende voksenuddannelsescentrene og andre amtskommunale  

 uddannelsesinstitutioner, der udbyder almen voksenuddannelse, jf. § 12.  

 Ministeren kan fastsætte regler herom, herunder om i hvilken form  

 oplysningerne skal gives.«.
 14. I § 16, stk. 2, indsættes som 2. pkt.:
»Ministeren kan fastsætte regler om, at amtsrådet kan beslutte at yde  

 medlemmer af centerrådet diæter, erstatning for dokumenteret tabt  

 arbejdsfortjeneste og udgiftsgodtgørelse i overensstemmelse med § 16 a i lov  

 om kommunernes styrelse.« § 2 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. Undervisningsministeren fastsætter tidspunktet for  

 ikrafttrædelsen af § 1, nr. 2.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Bemærkninger til lovforslaget Almindelige bemærkninger Fremsættelsen af lovforslaget er primært begrundet i ønsket om at  

 tilvejebringe klare bestemmelser i loven, herunder hjemmel til at fastsætte  

 regler om - adgang til at fordre alle nødvendige oplysninger om undervisning og  

 prøver, - udbudspligten ved andre amtskommunale uddannelsesinstitutioner end  

 voksenuddannelsescentre, - niveaudeling af undervisningen (trin), herunder forholdet mellem  

 niveauet for folkeskolens afsluttende prøver (folkeskolens afgangsprøve og  

 folkeskolens udvidede afgangsprøve) og prøver på de forskellige trin, - de enkelte fags formål, mål og tilrettelæggelse af undervisningen i de  

 enkelte fag, - honorering af opgavekommisionens medlemmer og beskikkede censorer og  

 ydelse af vederlag mv. til medlemmer af centerrådet, - tilsynet med prøver, - klage, - forstanderens beføjelser og - bemyndigelse til, at tilskud til efter- og videreuddannelse  

 administreres af myndigheder inden for lovens område.
Der udarbejdes nye regler, som på ovennævnte punkter vil være i  

 overensstemmelse med gældende praksis.
Lovforslaget har således helt  

 overvejende til hensigt at tilvejebringe klar hjemmel for en videreførelse af  

 denne praksis.
Herudover er lovforslaget begrundet i ønsket om at - justere fagrækken samt tilvejebringe hjemmel til yderligere justering og - åbne mulighed for at kunne udbyde andre trin end de nuværende trin 1 og  

 trin 2.
 Forslaget indeholder ikke EU-retlige, erhvervsøkonomiske eller  

 miljømæssige aspekter.
Økonomiske og administrative konsekvenser Hjemlen til at udbyde andre niveauer end de nuværende trin 1 og trin 2  

 overvejes anvendt til at give mulighed for, at vokenuddannelsescentret  

 frivilligt kan udbyde andre niveauer, for eksempel et trin 1 1/2 og et trin  

 3. Centerrådet vil således i medfør af lovens § 16 kunne vælge at udbyde for  

 eksempel trin 3 i relevant(e) fag, jf. igangværende forsøg hermed, ligesom  

 det allerede kan vælge at udbyde et eller flere af de eksisterende  

 tilbudsfag, jf. § 4, stk. 1, 2. pkt.
På baggrund af de foreløbige resultater af igangværende forsøg med trin 3  

 i dansk, engelsk, tysk, fransk og matematik er det ikke muligt at sige noget  

 sikkert om, hvorvidt kursisterne ville have valgt samme fag på trin 2 eller  

 eventuelt et andet fag, hvis de ikke havde kunnet vælge de udbudte trin 3 på  

 forsøgsbasis.
Godt halvdelen af kursisterne på trin 3-forsøgene havde en  

 realeksamen eller 10. klasse som skolebaggrund, således at trin 3 var en  

 naturlig mulighed for dem.
Selv om der således ikke kan siges noget generelt  

 om, hvilke andre uddannelsesmuligheder trin 3 erstatter for de enkelte  

 kursister, er det Undervisningsministeriets vurdering, at muligheden i givet  

 fald vil blive valgt af uddannelsessøgende inden for den eksisterende  

 målgruppe for almen voksenuddannelse, der finder niveauet på de eksisterende  

 trin eller på hf-enkeltfag enten for lavt eller for højt.
 Muligheden for at udbyde trin 1 1/2 og trin 3 er således tænkt som et mere  

 målrettet og differentieret tilbud til den eksisterende målgruppe af  

 kortuddannede voksne, som lov om almen voksenuddannelse er rettet mod,  

 således at der - alt andet lige - hverken er tale om en forlængelse af  

 varigheden af uddannelsesforløbet for den enkelte eller om en udvidelse af  

 målgruppen.
Udbud på andre niveauer end de hidtidige skal som nævnt være frivilligt og  

 forventes kun at ske ved voksenuddannelsescentre med en tilstrækkelig stor og  

 bred målgruppe, således at det kan gennemføres uden merudgifter.
En  

 konsekvens heraf må være, at nyt udbud afløser anden aktivitet.
Muligheden for at udbyde andre niveauer end de nuværende trin 1 og trin 2  

 anses for at være udgiftsneutral.
Eventuel bloktilskudskompensation vil blive  

 afholdt inden for Undervisningsministeriets rammer.
Bemærkninger til lovforslagets enkelte bestemmelser Til § 1 Til nr. 1 Den foreslåede ændring af § 4, stk. 1, 1. pkt., præciserer, at  

 udbudspligten efter den nugældende § 12 ikke alene gælder for  

 voksenuddannelsescentre, men også for de øvrige amtskommunale  

 uddannelsesinstitutioner, der som følge af sammenlægning udbyder almen  

 voksenuddannelse.
Der eksisterer i øjeblikket 4 sådanne institutioner.
Den  

 foreslåede ændring er således en videreførelse af praksis.
Til nr. 2 Den foreslåede ændring af § 4, stk. 1, 2. pkt., ændrer fagbetegnelsen  

 informatik til edb-fag i overensstemmelse med udviklingen i fagets indhold.  

 Maskinskrivning med etb udgår som selvstændigt fag, men maskinskrivning og  

 elektronisk tekstbehandling vil indgå i det nye edb-fag.
Mediekundskab ændres  

 til den mere relevante betegnelse mediefag.
Til nr. 3 Den foreslåede ændring af § 4, stk. 2, indebærer, at  

 undervisningsministeren ud over at tilføje fag til fagrækken også kan ændre  

 fagenes betegnelser, for eksempel som ændringen af mediekundskab til  

 mediefag, jf. nr. 2.
Til nr. 4 Den foreslåede ændring af § 4, stk. 6, tilvejebringer en bredere hjemmel  

 til at fastsætte regler om undervisningen end den nuværende hjemmel til at  

 fastsætte regler om undervisningens indhold, omfang og varighed. Ændringen  

 tilvejebringer dermed klar hjemmel til en videreførelse af praksis med hensyn  

 til regler om undervisningens formål, mål og tilrettelæggelse, herunder  

 tilrettelæggelse som fjernundervisning eller andre fleksible  

 tilrettelæggelsesformer.
Endvidere tilvejebringes klar hjemmel til  

 niveaudeling af undervisningen i de nuværende trin 1 og trin 2, underopdeling  

 i moduler og udbudshyppighed.
Den foreslåede ændrede bestemmelse omfatter  

 også hjemmel til at fastsætte regler om optagelse og bortvisning og  

 deltagelse i undervisningen, herunder om selvstuderende.
 Den foreslåede ændrede bestemmelse viderefører ligeledes den gældende  

 hjemmel til at fastsætte regler om værkstedsundervisning og  

 støtteundervisning.
Den foreslåede bestemmelse i § 4, stk. 6, tilvejebringer herudover hjemmel  

 til at udbyde og fastsætte regler om andre trin end de nuværende trin 1 og 2.  

 Hjemlen overvejes anvendt til at give mulighed for, at  

 voksenuddannelsescentrene kan vælge at udbyde undervisning på trin 3, jf. de  

 igangværende forsøg med trin 3 i fagene dansk, matematik, engelsk, tysk og  

 fransk.
Trin 3 er et niveau mellem trin 2 og hf-niveauet, der giver samme ret  

 til optagelse til fortsat uddannelse som trin 2 og folkeskolens udvidede  

 afgangsprøve.
Der har i forsøgene været et begrænset vejledende timetal i  

 forhold til trin 2, og der er kun decentrale mundtlige prøver med censor.
 Trin 3 opfylder et uddannelsesbehov for uddannelsessøgende, der ikke  

 ønsker at deltage i studieforberedende hf-undervisning med henblik på at  

 kvalificere sig til optagelse på videregående uddannelser, men at kvalificere  

 sig med henblik på erhvervslivets behov på et niveau, der ligger over trin 2.  

 Det kan blandt andet ske ved projektarbejdsformen, der giver mulighed for at  

 udvikle kvalifikationer, der er relevante for erhvervslivets behov.
 Der er således ikke tale om en ny målgruppe for voksenuddannelsescentre,  

 men om et mere fleksibelt tilbud til kursister, der ellers ville have haft  

 valget mellem trin 2 eller hf-enkeltfag.
 Herudover vil det kunne overvejes at give mulighed for frivilligt udbud af  

 undervisning på trin 1 1/2 med henblik på at kunne tilbyde dette meritniveau.
Til nr. 5 Den foreslåede § 5, stk. 1, 3. pkt., tilvejebringer klar hjemmel i loven  

 til at fastsætte regler om forholdet til folkeskolens afgangsprøve (fsa) og  

 folkeskolens udvidede afgangsprøve (fsu). I dag svarer trin 1 til fsa, og  

 ikke niveaudelte fag samt trin 2 svarer til fsu.
Denne praksis vil blive  

 videreført.
Det ikke-niveaudelte Dansk som andetsprog vil i de kommende  

 regler svare til fsa i overensstemmelse med gældende praksis.
Til nr. 6 Undervisningsministeren har bemyndigelse til at fastsætte regler om  

 undervisningen, jf. lovens § 4, stk. 6. Denne praksis vil blive videreført.
Den foreslåede ændring af § 5, stk. 3, tilvejebringer hjemmel til at  

 fastsætte regler om tilsynet med prøver.
Den gældende praksis på området vil  

 blive videreført, herunder undervisningsministerens overordnede tilsyn med og  

 sikring af prøvernes kvalitet.
Til nr. 7 Den foreslåede § 5, stk. 4, tilvejebringer udtrykkelig hjemmel til at  

 fastsætte regler om honorering af opgavekommissionens medlemmer og beskikkede  

 censorer.
Den gældende praksis vil blive videreført.
Til nr. 8 Den foreslåede nye § 5 a præciserer pligten til at give alle nødvendige  

 oplysninger om almen voksenuddannelse og tilvejebringer hjemmel til at  

 fastsætte regler herom.
Den gældende § 15, stk. 2, vedrører efter  

 sammenhængen alene voksenuddannelsescentre og ikke de øvrige institutioner,  

 der udbyder almen voksenuddannelse.
Disse institutioner er både de øvrige  

 amtskommunale uddannelsesinstitutioner, der som følge af sammenlægning  

 udbyder almen voksenuddannelse, jf. § 12, stk. 2, og andre  

 uddannelsesinstitutioner, som undervisningsministeren kan godkende hertil  

 efter § 3, stk. 2.
Til nr. 9 Den foreslåede § 9 præciserer de eksisterende klageregler, hvorefter alene  

 klage over prøver og bedømmelse af prøver kan indbringes for  

 undervisningsministeren.
Klage over andre afgørelser kan indbringes for  

 amtsrådet som sidste instans.
Herudover præciserer den foreslåede § 9 klageadgangen for så vidt angår  

 andre udbydere af almen voksenuddannelse end voksenuddannelsescentrene og  

 tilvejebringer hjemmel for undervisningsministeren til at fastsætte regler om  

 klage og klagefrister.
De kommende regler vil tage udgangspunkt i gældende  

 praksis.
Til nr. 10 Den foreslåede ændring af § 10, stk. 1, 1. pkt., præciserer, at der er  

 tale om statstilskud til medarbejderuddannelse.
Til nr. 11 Det foreslåede 2. pkt. i § 10, stk. 1, tilvejebringer udtrykkelig hjemmel  

 til en bemyndigelse vedrørende administration af statstilskuddet.
Ifølge  

 gældende praksis administreres dele af bevillingen af 3 amtskommunale efter-  

 og videreuddannelsesudvalg, de såkaldte kursusregioner.
Disse er sammensat af  

 repræsentanter for amtskommunerne, for voksenuddannelsescentre og andre  

 amtskommunale uddannelsesinstitutioner og for regionale efter- og  

 videreuddannelsesinstitutioner.
En af amtskommunerne har  

 sekretariatsfunktionen.
Til nr. 12 Det foreslåede nye stk. 3 bemyndiger undervisningsministeren til at  

 fastsætte nærmere regler om forstanderens beføjelser som led i den  

 administrative og pædagogiske ledelse af centret, herunder beføjelse til  

 optagelse og bortvisning af kursister.
Reglerne herom vil følge den gældende  

 praksis på området.
Til nr. 13 For så vidt angår oplysninger om almen voksenuddannelse, henvises til den  

 foreslåede nye bestemmelse i § 5 a og bemærkningerne hertil.
Den forslåede ændring af § 15, stk. 2, giver som i dag  

 undervisningsministeren hjemmel til at kræve oplysninger om  

 voksenuddannelsescentret.
Den ændrede formulering skyldes dels den foreslåede  

 nye bestemmelse i § 5 a, der omfatter almen voksenuddannelse ved alle typer  

 uddannelsesinstitutioner, dels at oplysninger om leder- og lærerstillinger  

 ikke længere er relevante efter udlægning til amtskommunerne af kompetencen  

 vedrørende løn- og ansættelsesforhold, jf. § 7 i lov nr. 208 af 28. april  

 1993.
Endelig skaber den foreslåede ændring hjemmel for undervisningsministeren  

 til at fastsætte regler i tilknytning til bestemmelsen, bl.a. om i hvilken  

 form oplysningerne skal gives, herunder i elektronisk form.
I denne  

 forbindelse kan det pålægges voksenuddannelsescentrene mv., at de ligesom  

 andre uddannelsesinstitutioner skal lægge deres udbud ind i VIDAR-databasen,  

 der er et informationssystem for voksenuddannelse.
Til nr. 14 Det foreslåede nye punktum i § 16, stk. 2, tilvejebringer udtrykkelig  

 hjemmel til at fastsætte regler om ydelse af diæter, erstatning for  

 dokumenteret tabt arbejdsfortjeneste og udgiftsgodtgørelse til medlemmer af  

 centerrådet.
I forbindelse med udarbejdelse af en revideret bekendtgørelse  

 vil Undervisningsministeriet efter drøftelse med Amtsrådsforeningen  

 iværksætte en undersøgelse med henblik på, dels at undersøge behovet for at  

 yde både diæter, erstatning for dokumenteret tabt arbejdsfortjeneste og  

 udgiftsgodtgørelse eller kun enkelte af ydelserne, og dels at undersøge, til  

 hvilke af medlemmerne af centerrådet der er behov for at yde disse ydelser.
Til § 2 § 1, nr. 2, dvs. ændringerne i fagrækken, bør træde i kraft samtidig med  

 de kommende regler herom.
Derfor foreslås det, at undervisningsministeren  

 fastsætter tidspunktet for ikrafttrædelsen.
 Det foreslås, at de øvrige ændringer træder i kraft dagen efter  

 bekendtgørelsen i Lovtidende, idet der overvejende er tale om  

 tilvejebringelse af klar hjemmel til at videreføre gældende praksis.
Til § 3 Der er tale om en standardbestemmelse, som sikrer, at også de foreslåede  

 ændringer af loven i givet fald kan sættes i kraft for Færøerne og Grønland.
Skriftlig fremsættelse (28. januar 1998) Undervisningsministeren (Ole Vig Jensen) Jeg tillader mig herved for det høje ting at fremsætte:
 Forslag til lov om ændring af lov om almen voksenuddannelse.  

 (Justering af fagrækken, hjemler vedrørende undervisning, prøver og  

 administration af tilskud til efter- og videreuddannelse, klage og  

 oplysningspligt mv.).
(Lovforslag nr.
L 166).
Formålet med lovforslaget er primært at tilvejebringe klare bestemmelser i  

 lov om almen voksenuddannelse, herunder hjemmel til at fastsætte regler med  

 henblik på at videreføre den gældende praksis på området.
Der er altså helt  

 overvejende tale om en teknisk justering af loven, således at den ajourføres  

 til først og fremmest at stemme overens med undervisningens formål, mål og  

 tilrettelæggelse samt tilsynet med prøverne, som disse ting fungerer i dag.  

 Endvidere præciseres bl.a. udbudspligt og kompetence, herunder adgangen for  

 Undervisningsministeriet til at fordre alle nødvendige oplysninger om  

 undervisning og prøver.
 Der udarbejdes nye bekendtgørelser, som på disse punkter vil være i  

 overensstemmelse med gældende praksis.
 Dertil kommer ønsket om at justere fagrækken nu og at tilvejebringe  

 hjemmel til yderligere justering efter behov.
Endelig åbner lovforslaget mulighed for, at voksenuddannelsescentrene kan  

 udbyde andre trin end de nuværende trin 1 og trin 2. Hjemlen hertil overvejes  

 anvendt til at give mulighed for, at voksenuddannelsescentrene frivilligt kan  

 udbyde andre niveauer.
Der vil primært være tale om et trin 3, jf.  

 igangværende forsøg hermed i en række kernefag.
Det er Undervisningsministeriets vurdering, at muligheden i givet fald vil  

 blive valgt af uddannelsessøgende inden for den eksisterende målgruppe for  

 almen voksenuddannelse, der finder niveauet på de eksisterende trin eller på  

 hf-enkeltfag enten for lavt eller for højt.
Muligheden for at udbyde trin 3  

 er således tænkt som et mere målrettet og differentieret tilbud til den  

 eksisterende målgruppe af kortuddannede voksne, som lov om almen  

 voksenuddannelse er rettet mod, således at der - alt andet lige - hverken er  

 tale om en forlængelse af varigheden af uddannelsesforløbet for den enkelte  

 eller om en udvidelse af målgruppen.
Udbud på andre niveauer end de hidtidige skal som nævnt være frivilligt og  

 forventes kun at ske ved voksenuddannelsescentre med en tilstrækkelig stor og  

 bred målgruppe, således at det kan gennemføres uden merudgifter.
En  

 konsekvens heraf må være, at nyt udbud afløser anden aktivitet.
Muligheden for at udbyde andre niveauer end de nuværende trin 1 og trin 2  

 anses for at være udgiftsneutral.
Eventuel bloktilskudskompensation vil blive  

 afholdt inden for Undervisningsministeriets rammer.
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvillig behandling i det høje  

 ting.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget 1. I § 4, stk. 1, 1. pkt., indsættes efter »hvert  

 voksenuddannelsescenter«: »og anden amtskommunal  

 uddannelsesinstitution, der udbyder almen voksenuddannelse, jf. § 12,».
§ 4. Ved hvert voksenuddannelsescenter skal der tilbydes  

 undervisning i fagene dansk, matematik, engelsk, tysk eller fransk,  

 samfundsfag og naturfag.
Herudover skal amtskommunen tilbyde fag inden for  

 fagrækken latin, maskinskrivning med etb, informatik, dansk som andetsprog,  

 mediekundskab, psykologi, filosofi og historie, således at der i amtskommunen  

 gives et alsidigt fagtilbud.
 2. I § 4, stk. 1, 2. pkt., ændres »maskinskrivning med  

 etb, informatik« til: »edb-fag«, og »mediekundskab«  

 ændres til: »mediefag«.
§ 4. Ved hvert voksenuddannelsescenter skal der tilbydes  

 undervisning i fagene dansk, matematik, engelsk, tysk eller fransk,  

 samfundsfag og naturfag.
Herudover skal amtskommunen tilbyde fag inden for  

 fagrækken latin, maskinskrivning med etb, informatik, dansk som andetsprog,  

 mediekundskab, psykologi, filosofi og historie, således at der i amtskommunen  

 gives et alsidigt fagtilbud.
 3. I § 4, stk. 2, indsættes efter »nævnt i stk.  

 1«: », samt ændre fagenes betegnelser«.
§ 4. - - - Stk. 2. Undervisningsministeren kan føje yderligere fag til den  

 fagrække, der er nævnt i stk. 1.
 4. § 4, stk. 6, affattes således:
 »Stk. 6 . Undervisningsministeren fastsætter regler om  

 undervisningen, niveaudeling, undervisningsvejledning og tilsynet med  

 undervisningen.«.
§ 4. - - - Stk. 6. Undervisningsministeren fastsætter regler om  

 undervisningens indhold, omfang og varighed og om tilsynet med undervisningen  

 samt om værkstedsundervisning, uddannelsesvejledning og støtteundervisning.
 5. I § 5, stk. 1, indsættes som 3. pkt.:
 »Undervisningsministeren fastsætter regler om, hvilke prøver der  

 svarer til folkeskolens afgangsprøver, og hvilke prøver der svarer til  

 folkeskolens udvidede afgangsprøver.«.
§ 5. Undervisningen i de fag, der er nævnt i § 4, stk. 1, fører  

 frem til en prøve.
Uddannelsen giver samme ret til fortsat uddannelse som  

 folkeskolens afsluttende prøver.
 6. § 5, stk. 3, affattes således:
 »Stk. 3. Undervisningsministeren fastsætter regler om prøver  

 og anden bedømmelse, om udstedelse af prøve- og kursusbeviser samt om  

 tilsynet med prøver.«.
§ 5. - - - Stk. 2. Personer, der ikke har deltaget i undervisningen, kan  

 indstille sig til prøve som selvstuderende.
 Stk. 3. Undervisningsministeren fastsætter nærmere regler om  

 prøver og anden bedømmelse af deltagernes standpunkt ved undervisningens  

 afslutning og om udformningen af prøve- og kursusbeviser.
 7. I § 5 indsættes som stk. 4:
 »Stk. 4. Undervisningsministeren fastsætter regler om  

 honorering af medlemmerne af en opgavekommission for de fag, der fører frem  

 til skriftlige prøver, og beskikkede censorer.«.
 8. Efter § 5 indsættes:
»5 a.
Undervisningsministeren kan hos alle udbydere af almen  

 voksenuddannelse efter denne lov kræve alle oplysninger om undervisning og  

 afholdelse af prøver.
Ministeren kan fastsætte regler herom, herunder om i  

 hvilken form oplysningerne skal gives.«.
 9. § 9 affattes således:
 »§ 9. Klage over afgørelser truffet af  

 voksenuddannelsescentre kan indbringes for centerrådet, jf. § 16. Klage over  

 centerrådets afgørelser kan indbringes for amtsrådet.
 Stk. 2. Klage over afgørelser truffet af anden amtskommunal  

 uddannelsesinstitution, der udbyder almen voksenuddannelse, jf. § 12, stk. 2,  

 kan indbringes for amtsrådet.
Stk. 3. Klage over prøver og bedømmelse af prøver kan indbringes  

 for amtsrådet.
Amtsrådets afgørelser kan indbringes for  

 undervisningsministeren.
 Stk. 4. Klage over afgørelser truffet af uddannelsesinstitutioner  

 omfattet af § 3, stk. 2, og klage over prøver og bedømmelse af prøver ved  

 disse uddannelsesinstitutioner kan indbringes for undervisningsministeren.
 Stk. 5. Undervisningsministeren fastsætter regler om klage og  

 klagefrister.«.
 § 9. Klage over afgørelser om holdetablering og optagelse til samt  

 deltagelse i undervisningen kan indbringes for centerrådet, jf. § 16.
 Stk. 2. Klage over centerrådets afgørelser kan inden 4 uger fra  

 afgørelsens meddelelse indbringes for amtsrådet.
 Stk. 3. Klage over andre afgørelser inden for lovens område kan  

 inden for 4 uger fra afgørelsens meddelelse indbringes for amtsrådet.  

 Amtsrådets afgørelser kan indbringes for undervisningsministeren.
 10. I § 10, stk. 1, ændres »tilskud« til:  

 »statstilskud«.
 § 10. Der kan ydes tilskud til efter- og videreuddannelse af  

 forstandere, lærere og andre ansatte ved almen voksenuddannelse efter regler,  

 der fastsættes af undervisningsministeren.
 Stk. 2. Undervisningsministeren kan tilrettelægge  

 efteruddannelseskurser og konferencer efter stk. 1.
 11. I § 10, stk. 1, indsættes som 2. pkt.:
 »Ministeren kan bemyndige myndigheder omfattet af loven til at  

 fordele og administrere tilskuddet og kan i den forbindelse fastsætte nærmere  

 regler om ydelse af tilskud, regnskabsaflæggelse og revision m.v. samt  

 administrationen af ordningen.«.
 § 10. Der kan ydes tilskud til efter- og videreuddannelse af  

 forstandere, lærere og andre ansatte ved almen voksenuddannelse efter regler,  

 der fastsættes af undervisningsministeren.
 Stk. 2. Undervisningsministeren kan tilrettelægge  

 efteruddannelseskurser og konferencer efter stk. 1.
 12. I § 13 indsættes som stk. 3:
 »Stk. 3. Undervisningsministeren kan fastsætte nærmere regler  

 om forstanderens beføjelser.«.
 13. § 15, stk. 2, affattes således:
 »Stk. 2. Undervisningsministeren kan hos amtsrådet kræve alle  

 oplysninger af betydning for varetagelsen af Undervisningsministeriets  

 opgaver vedrørende voksenuddannelsescentrene og andre amtskommunale  

 uddannelsesinstitutioner, der udbyder almen voksenuddannelse, jf. § 12.  

 Ministeren kan fastsætte regler herom, herunder om i hvilken form  

 oplysningerne skal gives.«.
§ 15. - - - Stk. 2. Amtsrådet udarbejder oversigter over  

 undervisningstilbudene, den etablerede undervisning, antallet af leder- og  

 lærerstillinger og disses aflønning.
Oversigterne indsendes til  

 Undervisningsministeriet til orientering.
Undervisningsministeriet kan i  

 øvrigt forlange alle oplysninger meddelt, der er af betydning for  

 ministeriets varetagelse af de overordnede administrative og tilsynsmæssige  

 opgaver.
 14. I § 16, stk. 2, indsættes som 2. pkt.:
»Ministeren kan fastsætte regler om, at amtsrådet kan beslutte at yde  

 medlemmer af centerrådet diæter, erstatning for dokumenteret tabt  

 arbejdsfortjeneste og udgiftsgodtgørelse i overensstemmelse med § 16 a i lov  

 om kommunernes styrelse.« § 16. - - - Stk. 2. Undervisningsministeren fastsætter nærmere regler om  

 centerrådets sammensætning og beføjelser.
§ 2 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. Undervisningsministeren fastsætter tidspunktet for  

 ikrafttrædelsen af § 1, nr. 2.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
