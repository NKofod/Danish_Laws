Fremsat den 13. december 2006 af  

 socialministeren (Eva Kjer Hansen) Forslag til Lov  

 om ændring af lov om social service (Revision af  

 reglerne om magtanvendelse) § 1 I lov om social service, jf. lovbekendtgørelse nr. 929  

 af 5. september 2006, foretages følgende ændringer:
 1.  

  

 I  

  

 § 124  

  

 indsættes som  

  

 stk. 6  

  

 :
»Stk. 6.  

  

 Indgreb efter  

 § 126, stk. 1, kan udføres af ansatte i tilbud, der drives af regionen  

 eller af de private leverandører, der efter kommunal visitation yder service  

 over for den pågældende, jf. stk. 2. Det påhviler kommunalbestyrelsen at  

 vejlede private leverandører af service om betingelserne for at foretage  

 indgreb i medfør af § 126 stk. 1, herunder om kravet om indberetning,  

 jf.  

 § 136. I tilbud etableret af regionsrådet påhviler  

 vejledningsforpligtigelsen  

 efter 2. pkt. regionsrådet.« 2.  

  

 I  

  

 § 133  

  

 indsættes efter stk. 1 som  

 nye stykker:
 »Stk. 2.  

  

 Klager over  

 indgreb efter § 126, stk. 1, som udføres af private leverandører kan  

 indbringes for det sociale nævn, jf. stk. 1. Klagen indsendes til  

 kommunalbestyrelsen, som vurderer klagen efter § 66 i lov om  

 retssikkerhed  

 og administration på det sociale område, jf. dog stk. 3.
Stk. 3.  

  

 Klager over  

 indgreb efter § 126, stk. 1, som udføres af ansatte i regionale tilbud  

 eller af private leverandører i tilbud etableret af regionsrådet, kan  

 indbringes for det sociale nævn, jf. stk. 1. Klagen indsendes til  

 regionsrådet,  

 som vurderer klagen efter § 66 i lov om retssikkerhed og administration  

 på  

 det sociale område.« Stk. 2 bliver herefter stk. 4.
 3.  

  

 Efter  

 § 195 indsættes:
»  

 § 195 a.  

  

 Socialministeren fremsætter senest i folketingsåret 2009-2010 forslag til  

 revision af afsnit VII i lov om social service.« § 2 Loven træder i kraft den 1. april 2007.
Bemærkninger til lovforslaget Almindelige bemærkninger 1. Indledning Reglerne om magtanvendelse og andre indgreb i  

 selvbestemmelsesretten blev senest ændret med lov nr. 343 af 14. maj 2003,  

 som  

 trådte i kraft 1. juli 2003. Det blev samtidig bestemt, at der senest i  

 folketingsåret 2006-07 skulle fremsættes forslag til revision af regelsættet.
Evalueringen af lov nr. 343 af 14. maj 2003 har overordnet  

 vist, at loven er implementeret, og at loven har skabt den tilsigtede  

 opmærksomhed på området om anvendelse af magt og tvang.
Formålet med  

 lovforslaget er at præcisere hjemmelen til, at den kompetence, som  

 kommunalbestyrelserne og dermed det relevante kommunale personale har til at  

 kunne gribe ind i akutsituationer, dvs. til kortvarigt at fastholde en person  

 eller føre denne til et andet opholdsrum, også lovligt kan udføres af f.eks.  

 regionerne eller af de leverandører, som efter kommunal visitation leverer  

 service til den målgruppe, der er omfattet af reglerne om magtanvendelse.
 Med henblik på at kunne inddrage erfaringerne fra  

 kommunalreformen, herunder den enklere myndighedsstruktur i vurderingen af  

 regelsættet foreslås det, at loven revideres i folketingsåret 2009-10.
2. Baggrunden for forslaget Der har i perioden september 2005 til september 2006 været  

 gennemført en evaluering af reglerne om magtanvendelse og andre indgreb i  

 selvbestemmelsesretten.
Reglerne om magtanvendelse efterleves både af både myndigheder  

 og leverandører, men evalueringen viser dog, at amterne generelt har større  

 fokus på reglerne og har iværksat flere gennemførelsesinitiativer med i  

 forhold  

 til reglerne, end tilfældet har været i kommunerne.
En del af forklaringen  

 herpå er formentlig, at der på det amtskommunale botilbudsområde har været  

 retningslinier for anvendelse af magt og tvang i en længere årrække, mens det  

 for kommunerne er et ret nyt område.
 Evalueringen viser videre, at en del kommuner ikke har modtaget  

 indberetninger om anvendelse af magt og tvang, og at kommunen tilsvarende  

 heller ikke har modtaget henvendelser, hvor man har bedt om, at kunne  

 iværksætte tvangsforanstaltninger for en kortere eller længere periode.
Evalueringen viser herudover, at der generelt har været fokus  

 på reglerne om magtanvendelse.
Dette fokus, har medført, at lovens  

 intentioner  

 om at skabe større tryghed for brugere og personale i vidt omfang er opfyldt.
Evalueringen giver ikke anledning til indholdsmæssige ændringer  

 i lovgivningen.
Derimod påpeges det, at der kan være behov for at fortsætte  

 arbejdet med at gøre regelsættet synligt for både personale og myndigheder.
I  

 den forbindelse er der peget på, at den praktiske tilrettelæggelse af  

 implementeringen kan forbedres, idet der f.eks. er usikkerhed om, hvad og  

 hvordan, der skal indberettes.
Socialministeriet vil sammen med Den Sociale Servicestyrelse  

 følge op på evalueringen, således at reglerne om indberetning indskærpes, at  

 skemaerne for indberetninger gennemgås og moderniseres i fornødent omfang, og  

 at der generelt sker en  fortsat  formidling af hensigten bag  

 reglerne om  

 magtanvendelse og deres anvendelse.
I den forbindelse vil det også blive  

 påpeget, at indberetningerne er et vigtigt redskab for kommunalbestyrelserne  

 og  

 regionsrådene i arbejdet med at gennemføre foranstaltninger, der kan bidrage  

 til at undgå brugen af magt mest muligt.
3. Forslagets indhold Målgruppen for anvendelse af reglerne om magt og tvang er  

 afgrænset af bestemmelsen i servicelovens § 124, stk. 2.  

 Magtanvendelsesreglerne kan alene komme i anvendelse over for personer med  

 betydelig og varigt nedsat psykisk funktionsevne, der får personlig og  

 praktisk  

 hjælp, socialpædagogisk bistand m.v. efter lovens §§ 83-87, behandling  

 efter lovens §§ 101 og 102, eller aktiverende tilbud efter §§ 103  

 og  

 104. Det er endvidere en forudsætning for anvendelse af reglerne, at den  

 pågældende person ikke samtykker i en foranstaltning efter lovens  

 §§ 125-129.
 I forbindelse med kommunalreformen, hvor myndighedsansvaret for  

 ydelser efter serviceloven alene tillægges kommunerne, har der været rejst  

 spørgsmål om hjemmelsgrundlaget for, at fx ansatte i regionale tilbud lovligt  

 ville kunne gribe ind i medfør af servicelovens § 136.
Med lovforslaget tydeliggøres det, at hjemlen til akut  

 indgriben, f.eks. i form af fastholdelse, også omfatter situationer, hvor  

 hjælpen ydes af regionale eller private serviceleverandører.
Det præciseres  

 samtidig, at reglerne om indberetning m.v. også gælder for den regionale  

 eller  

 private serviceudbyder.
Der er den 15. november 2006 fremsat lovforslag, L 80 om  

 friplejeboliger.
Det vil være kommunalbestyrelsen i den kommune, der har  

 visiteret borgeren til serviceydelser, som nævnt i servicelovens § 124,  

 stk. 2, der for beboere i boliger oprettet som friplejeboliger, vil skulle  

 modtage og behandle indberetninger om magtanvendelse.
 Lovforslaget vedrører alene tilfælde af akut indgriben efter  

 servicelovens § 126, stk. 1, idet andre beslutninger om anvendelse af  

 magt  

 og tvang kræver en forudgående beslutning, og dermed en forudgående  

 sagsbehandling i kommunen, jf. i øvrigt reglerne i servicelovens afsnit VII.
Beslutninger om anvendelse af magt kan påklages til Det Sociale  

 Nævn efter bestemmelsen i servicelovens § 133. Med forslaget  

 tydeliggøres  

 det, at klager over indgreb efter servicelovens § 126, stk. 1, som  

 udføres  

 af private leverandører skal indsendes til kommunalbestyrelsen, efter  

 retningslinierne i retssikkerhedslovens § 66, således at  

 kommunalbestyrelsen  

 har mulighed for at vurdere sagen før den forelægges til afgørelse i Det  

 Sociale Nævn.
Tilsvarende skal klager over indgreb efter § 126, stk. 1  

 som  

 er udført af regionen eller af private leverandører på vegne af regionen,  

 indgives gennem regionsrådet, så rådet får mulighed for at (gen)vurdere sagen  

 inden den forelægges for Det Sociale Nævn.
4. De økonomiske og administrative  

 konsekvenser for stat, kommuner og regioner Lovforslaget har ikke økonomiske eller administrative  

 konsekvenser for det offentlige set under ét.
5. De administrative og økonomiske  

 konsekvenser for erhvervslivet Forslaget har ikke administrative eller økonomiske konsekvenser  

 for erhvervslivet.
6. De administrative konsekvenser for  

 borgerne Forslaget har ikke administrative konsekvenser for borgerne.
7. Miljømæssige konsekvenser Forslaget har ingen miljømæssige konsekvenser.
8. Forholdet til EU-retten Forslaget indeholder ikke EU-retlige aspekter.
 9. Hørte myndigheder og organisationer mv.
 Forslaget har været sendt til høring hos Alzheimerforeningen,  

 Ældreforum, Danske Regioner, Kommunernes Landsforening, Center for  

 Menneskerettigheder, Center for Ligebehandling af handicappede, Det Centrale  

 Handicapråd, Dansk Advokatsamfund, Dansk Psykolog Forening, Dansk  

 Sygeplejeråd,  

 De Samvirkende Invalideorganisationer, Dansk Socialrådgiverforening,  

 Socialpædagogernes Landsforbund, Den Sociale Sikringsstyrelse, Den Sociale  

 Ankestyrelse, Dommerforeningen, Foreningen af Statsamtmænd, Etisk Råd FOA,  

 FTF,  

 Lederforum, Socialchefforeningen, Finansministeriet, Indenrigs- og  

 sundhedsministeriet, Økonomi- og Erhvervsministeriet.
10. Sammenfattende skema Vurdering  

 af de samlede konsekvenser af lovforslaget Positive  

 konsekvenser/  

  

 mindreudgifter Negative  

 konsekvenser/  

  

 merudgifter Økonomiske konsekvenser for stat, kommuner og regioner Ingen.
Ingen Administrative konsekvenser for stat, kommuner og  

 regioner Ingen.
Ingen Økonomiske konsekvenser for erhvervslivet Ingen.
 Ingen.
Administrative konsekvenser for erhvervslivet Ingen.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Det præciseres, at indgreb i form af akut magtanvendelse i  

 medfør af servicelovens § 126, stk. 1, kan udføres af regionen, dvs. i  

 regionale tilbud, eller i tilbud, som drives af private leverandører efter  

 aftale med regionsrådet og af andre private leverandører, der leverer  

 serviceydelser til borgere, som er visiteret hertil af kommunalbestyrelsen.
 Hermed sikres en ligestilling mellem kommunale, regionale og  

 private leverandører af personlig og praktisk bistand efter servicelovens  

 §§ 83 - 87, behandling efter lovens § 101 og 102, eller aktiverende  

 tilbud efter servicelovens §§ 103 og 104, i forhold til at kunne påtage  

 sig opgaver over for personer, der er visiteret til tilbud af denne karakter.  

 Det er i den forbindelse uden betydning, i hvilken type bolig den pågældende  

 borger bor.
Samtidig præciseres det, at kommunalbestyrelsen, henholdsvis  

 regionsrådet skal informere den private leverandør om betingelserne for at  

 foretage magtanvendelse, herunder om reglerne om indberetning.
Der gælder de  

 samme indberetningsregler for private leverandører, som der gælder for  

 kommunale eller regionale leverandører, således at borgeren har samme  

 retssikkerhed over for vilkårlige indgreb, som ellers er gældende.
Med  

 indberetningerne får kommunalbestyrelsen og regionsrådet mulighed for i  

 samarbejde med den private leverandør at iværksætte de nødvendige  

 foranstaltninger for at minimere brugen af akut magtanvendelse mest muligt.
Til nr. 2 Det foreslås, at klager over indgreb udført af regionen eller  

 af private leverandører til henholdsvis regionen eller kommunalbestyrelsen  

 kan  

 indbringes for de sociale nævn efter reglerne i kapitel 10 i lov om  

 retssikkerhed og administration på det sociale område.
 Kommunalbestyrelsen genvurderer klager over indgreb foretaget  

 af kommunalbestyrelsens private leverandører og regionsrådet genvurderer  

 klager  

 over indgreb foretaget af regionen eller af private leverandører, som leverer  

 service i tilbud etableret af regionsrådet.
Reglerne om genvurdering af klager fremgår af § 66 i lov  

 om retssikkerhed og administration på det sociale område.
Det fremgår heraf,  

 at  

 den myndighed, som har truffet afgørelsen, skal vurdere, om der er grundlag  

 for  

 at give klageren helt eller delvist medhold.
Kan myndigheden ikke give  

 klageren  

 medhold, sendes klagen med begrundelse for afgørelsen og genvurderingen  

 videre  

 til klageinstansen.
Til nr. 3 Det foreslås, at der i senest i folketingsåret 2009-2010  

 fremsættes lovforslag om revision af magtanvendelsesreglerne for voksne i  

 servicelovens afsnit VII.
Til § 2 Det foreslås, at loven træder i kraft den 1. april 2007.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social service, jf. lovbekendtgørelse nr.  

 929 af 5. september 2006, foretages følgende ændringer:
§ 124.  

  

 Formålet med bestemmelserne i dette afsnit er at begrænse magtanvendelse og  

 andre indgreb i selvbestemmelsesretten til det absolut nødvendige.
Disse  

 indgreb må aldrig erstatte omsorg, pleje og socialpædagogisk bistand.
 Stk. 2.  

  

 Bestemmelserne i dette afsnit gælder for personer med betydelig og varigt  

 nedsat psykisk funktionsevne, der får personlig og praktisk hjælp samt  

 socialpædagogisk bistand m.v. efter §§ 83-87, behandling efter  

 §§ 101 og 102 eller aktiverende tilbud efter §§ 103 og 104, og som  

 ikke samtykker i en foranstaltning efter §§ 125-129. Det er en  

 forudsætning, at der foreligger den fornødne faglige dokumentation for den  

 nedsatte psykiske funktionsevne.
 Stk. 3.  

  

 Forud for  

 enhver form for magtanvendelse og andre indgreb i selvbestemmelsesretten skal  

 kommunen foretage, hvad der er muligt for at opnå personens frivillige  

 medvirken til en nødvendig foranstaltning.
Stk. 4.  

  

 Anvendelse af  

 magt skal stå i rimeligt forhold til det, der søges opnået.
Er mindre  

 indgribende foranstaltninger tilstrækkelige, skal disse anvendes.
 Stk. 5.  

  

 Magtanvendelse  

 skal udøves så skånsomt og kortvarigt som muligt og med størst mulig  

 hensyntagen til den pågældende og andre tilstedeværende, således at der ikke  

 forvoldes unødig krænkelse eller ulempe.
 1.  

  

 I  

  

 § 124  

  

 indsættes som  

  

 stk. 6  

  

 :
»Stk. 6.  

  

 Indgreb efter § 126, stk.1 kan udføres af ansatte i tilbud, der drives  

 af regionen eller af de private leverandører, der efter kommunal visitation  

 yder service over for den pågældende, jf. stk. 2. Det påhviler  

 kommunalbestyrelsen at vejlede private leverandører af service om  

 betingelserne for at foretage indgreb i medfør af § 126 stk. 1, herunder  

 om kravet om indberetning, jf. § 136. I tilbud etableret af regionen  

 påhviler vejledningsforpligtigelsen efter 2. pkt. regionsrådet.« § 133.  

  

 Kommunalbestyrelsens beslutninger efter §§ 125, 127 og 128, der ikke  

 træffes mod den pågældendes vilje, samt beslutninger efter § 126 kan  

 indbringes for det sociale nævn efter reglerne i kapitel 10 i lov om  

 retssikkerhed og administration på det sociale område.
 Stk. 2.  

  

 En ægtefælle,  

 en pårørende, en værge eller en anden repræsentant for den person, som  

 foranstaltningen vedrører, kan klage over kommunalbestyrelsens beslutning,  

 når den person, som afgørelsen vedrører, ikke selv er i stand til at klage.
 2.  

  

 I  

  

 § 133  

  

 indsættes efter stk. 1:
 »Stk. 2.  

  

 Klager over  

 indgreb efter § 126, stk. 1, som udføres af private leverandører kan  

 indbringes for det sociale nævn, jf. stk. 1. Klagen indsendes til  

 kommunalbestyrelsen, som vurderer klagen efter § 66 i lov om  

 retssikkerhed og administration på det sociale område, jf. dog stk. 3.
Stk. 3.  

  

 Klager over  

 indgreb efter § 126, stk. 1, som udføres af ansatte i regionale tilbud  

 eller af private leverandører i tilbud etableret af regionsrådet, kan  

 indbringes for det sociale nævn, jf. stk. 1. Klagen indsendes til  

 regionsrådet, som vurderer klagen efter § 66 i lov om retssikkerhed og  

 administration på det sociale område.« Stk. 2 bliver herefter stk. 4.
 3.  

  

 Efter  

 § 195 indsættes:
