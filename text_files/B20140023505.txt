 Bekendtgørelse om ændring af bekendtgørelse om formidling, udbud og rådgivning ved omsætning af private andelsboliger m.v.
§ 1 I bekendtgørelse nr. 733 af 27. juni 2006 om formidling, udbud og rådgivning ved omsætning af private andelsboligforeninger m.v., som ændret ved bekendtgørelse nr. 752 af 24. juni 2010 og bekendtgørelse nr. 842 af 15. august 2012, foretages følgende ændringer:
 1. § 16 affattes således:
»§ 16. Formidleren skal inden købsaftalens indgåelse give køberen et eksemplar af dokumenter og nøgleoplysninger om andelsboligforeningen og andelsboligen efter § 6, stk. 1 og 2 i lov om andelsboligforeninger og andre boligfællesskaber, samt en salgsopstilling udvisende de vilkår, der handles på.« § 2 Bekendtgørelsen træder i kraft den 18. marts 2014.
