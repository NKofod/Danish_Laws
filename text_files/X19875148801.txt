 Nævnet gav U medhold i, at beboerrepræsentationer som sådan ikke har  

 beføjelse til at protestere imod varmeregnskabet i medfør af lejelovens § 40,  

 stk. 3. Denne beføjelse tilkommer alene de enkelte lejere.
Afgørelse nr. 32, 1987 Afgørelse af 23.03.1987 fra Huslejenævnet i Hørsholm Kommune L mod U (Journal 150/85) Nævnet gav U medhold i, at beboerrepræsentationen som sådan ikke har  

 beføjelse til at protestere imod varmeregnskabet i m.a.
LL § 40, stk. 3. Den  

 af beboerrepræsentationen ved B over for U fremsatte indsigelse mod  

 varmeregnskabet betragtedes alene som en indsigelse fremsat af B (i dennes  

 egenskab af lejer). Da U ikke rettidigt haved indbragt B's indsigelse for  

 nævnet indenfor den i LL § 40, stk. 3, jf.
BRL § 15, stk. 2, angivne frist,  

 statueredes det, at kravet om efterbetaling i h.t. varmeregnskabet var  

 bortfaldet for så vidt angik B, jf.
LL § 40, stk. 3.
 I huslejenævnets afgørelse hedder det bl.a.: »...
 Ved skrivelse af 20.12.1985 har beboerrepæsentanterne i ovennævnte ejendom  

 ved B indbragt varmeregnskabet for perioden 01.06.1984 - 31.05.1985 for  

 nævnet.
Det fremgår af sagen, at lejerne har modtaget varmeregnskabet den  

 26.09.1985. Den 09.10.1985 protesterede beboerrepræsentationen på beboernes  

 vegne imod regnskabet.
Man oplyste samtidig på hvilke punkter, regnskabet  

 ikke kunne godkendes.
 Da udlejer, U, ikke har indbragt sagen for huslejenævnet i  

 overrensstemmelse med boligreguleringslovens § 15, stk. 2, jf. lejelovens §  

 40, stk. 3, er det beboerrepræsentationens opfattelse, at udlejers krav på  

 efterbetaling må afvises.
U har den 24.01.1986 meddelt nævnet, at beboerrepræsentationens indsigelse  

 er generel og ikke nævner enkelte lejere.
Af lejelovens § 40, stk. 3, fremgår  

 det, at den enkelte lejer kan gøre indsigelse imod varmeregnskabet.
U er af  

 den opfattelse, at man ikke har modtaget indsigelse fra lejerne.
Efter gennemgang af det indsendte materiale skal det meddeles, at nævnet  

 er enig med udlejer i, at beboerrepræsentationen som sådan ikke har beføjelse  

 til at protestere imod varmeregnskabet i medfør af lejelovens § 40, stk. 3.  

 Denne beføjelse tilkommer alene de enkelte lejere.
Efter nævnets opfattelse  

 har alene een lejer, nemlig B protesteret rettidigt imod varmeregnskabet.
Da  

 U ikke har indbragt sagen vedrørende dennes lejemål for nævnet indenfor de i  

 boligreguleringslovens § 15, stk. 2, fastsatte frister, må  

 efterbetalingskravet bortfalde for så vidt angår lejeren B.
