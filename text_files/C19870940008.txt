Indholdsfortegnelse Almindelige bestemmelser.
1. Disse bestemmelser gælder for - civilforsvarets myndigheder - politiet og ændrer ikke de bestemmelser, der i øvrigt regulerer det fredsmæssige  

 samarbejde mellem civilforsvaret og politiet.
2. Opgaver 2.1. Civilforsvarets opgaver 2.1.1. Civilforsvaret skal ved forebyggende og afhjælpende  

 foranstaltninger tilvejebringe en civil beskyttelse af liv og ejendom mod  

 følgerne af krigshandlinger.
I fredstid skal cirvilforsvaret yde bistand i  

 katastrofetilfælde og under andre tilsvarende forhold, der gør offentlig  

 indgriben nødvendig.
 2.1.2. Civilforsvarets opgaver omfatter:
- Forebyggende: Varsling af befolkningen Evakuering Tilvejebringelse af  

 beskyttelsesrum Iværksættelse af og tilsyn med mørklægning - Afhjælpende Brandslukning Redning og rydning Omsorg for syge og sårede  

 Teknisk tjeneste (el, gas, vand og fjernvarme) Omsorg for evakuerede og  

 lignende Særlige foranstaltninger over for følgerne af radioaktivt nedfald og  

 kemisk krigsførelse.
 2.1.3. De civilforsvarsopgaver, der er nævnt i pkt. 2.1.2. varetages dels  

 af centrale, dels af regionale og dels af lokale civilforsvarsmyndigheder,  

 herunder politimesteren (i Storkøbenhavn: politikredsene 1-8 -  

 politidirektøren i København) som ifølge civilforsvarslovens § 15 varetager  

 følgende civilforsvarsopgaver inden for politikredsen:
- Evakuering - Varsling af befolkningen - Afspærring og bevogtning i forbindelse med løsning af  

 civilforsvarsopgaver - Tilsyn med mørklægning - Andre civilforsvarsopgaver, som indenrigsministeren efter forhandling  

 med justitsministeren henlægger til politiet.
 På regionalt og højere niveau er der ikke i lovgivningen tillagt politiet  

 selvstændige civilforsvarsmæssige beføjelser og pligter; men som det fremgår  

 af pkt. 8.3. og pkt. 12.3. er visse opgaver henlagt til regionspolitilederne.  

 Der henvises tillige til pkt. 7.3.3. og til pkt. 9.3.3.
 2.1.4. Til bistand ved løsning af politiets civilforsvarsopgaver opstilles  

 et CF-ordenskorps.
 2.2. Politiets opgaver (bortset fra CF):
2.2.1. Efter retsplejelovens § 108 skal politiet opretholde sikkerhed, ro  

 og orden, påse overholdelsen af love og vedtægter samt foretage det fornødne  

 til forhindring af forbrydelser og til efterforskning samt forfølgning af  

 disse.
Med justitsministerens samtykke kan der pålægges politiet andre  

 opgaver.
 2.2.2. Opretholdelse af ro, sikkerhed og orden, der sker ved  

 patruljerings- og udrykningsvirksomhed, gennem færdselsregulering og  

 bevogtningstjeneste, varetages navnlig af ordenspolitiet.
2.2.3. Efterforskning og forfølgning af de alvorligere forbrydelser  

 varetages af kriminalpolitiet og det juridisk uddannede personale.  

 Efterforskningen af de fleste særlovsovertrædelser samt visse  

 straffelovsovertrædelser udføres dog af ordenspolitiet.
Efteretningsmæssige  

 opgaver behandles af kriminalpolitiet.
Det samme gælder sager vedrørende  

 udlændingelovgivningen.
Udfærdigelse af anklageskrifter og retsmødebegæringer  

 samt møde i retten varetages af vicepolimestre, politiassessorer og  

 politifuldmægtige.
Anklageskrifter i færdselssager udfærdiges dog i mange  

 politikredse af ordenspolitiet, der ligeledes i vidt omfang giver møde i  

 retten for anklagemyndigheden i disse sager.
 2.2.4. Politiet har derudover en række administrative opgaver, dels med  

 direkte relation til borgerne, dels med karakter af bistandsydelse til andre  

 myndigheder.
2.2.5. Ved forøgelse af beredskabet vil der i et vist omfang ske en  

 ændring i løsningen af de ovenfor nævnte opgaver.
Der vil i denne situation  

 påhvile politiet yderligere opgaver med speciel tilknytning til forsvaret og  

 det civile beredskab.
 2.2.6. Til bistand ved løsning af egentlige politiopgaver ved forøgelse af  

 beredskabet er der - i henhold til rigspolitichefens kundgørelse B, nr. 10 -  

 af hjemmeværnets styrker forlods udpeget politikompagnier A og politidelinger  

 A (kaldet A-enheder).
3. Samarbejdsbestemmelser 3.1. Disse bestemmelser fastlægger rammerne for samarbejdet mellem - Politimesteren (i Storkøbenhavn politidirektøren) og kommunalbestyrelsen  

 (i kommuner, der har samordnet deres civilforsvar: Den fælles  

 civilforsvarskommission) som ligestillede civilforsvarsmyndigheder ved  

 løsningen af civilforsvarsopgaver på lokalt plan, jf. pkt. 2.1.3.
 - Politiet og civilforsvaret på alle niveauer ved løsning af opgaver i  

 øvrigt, jf. pkt. 2.1. og 2.2.
3.2. Med hensyn til løsning af de opgaver, der er pålagt politimesteren i  

 medfør af civilforsvarslovgivningen, modtager han direktiver fra CF-regionen  

 eller højere civilforsvarsmyndighed.
FOr politikredsene 1-8 (Storkøbenhavn)  

 gælder særlige bestemmelser.
3.3. Til varetagelse af samarbejdet træder de pågældende myndigheder i  

 indbyrdes forbindelse.
De samarbejdende myndigheder udveksler oplysninger,  

 der er nødvendige for gennemførelse af samarbejdet.
 3.4. Hvor samarbejdet ikke er beskrevet i bestemmelser, skal aftale om  

 samarbejdet foreligge i planer.
 Eksemplarer af sådanne samarbejdsplaner opbevares hos de samarbejdende  

 myndigheder.
 3.5. Klassificerede planer og dokumenter m.v., der i samarbejdsøjemed  

 udveksles mellem de implicerede myndigheder, behandles i overensstemmelse med  

 statsministeriets cirkulære af 14. april 1959 vedrørende  

 sikkerhedsbeskyttelse af oplysninger, der er af fælles interesse for  

 NATO-landene.
4. Samarbejdsopgaver - Omsorg for Hjemløse - Indsats i skaderamte områder - Varsling af befolkningen - Mørklægning - Signaltjeneste - Fordeling af områder og lokaliteter.
 4.1. For hver samarbejdsopgave fastsættes en fordeling af kompetence og  

 ansvar, se nærmere herom i afsnit II.
 4.2. Ved iværksættelse af samarbejdsopgaver, for hvis løsning det er en  

 nødvendig betingelse, at der fastsættes et kommandoforhold, således at der  

 tillægges den ene af de to parter beføjelser til at træffe afgørelse inden  

 for den andens normale myndighedsområde, følges reglerne i afsnit II.
5. Civilforsvarets organisation Det samlede civilforsvars organisation i fredstid og krig - herunder  

 politiet - fremgår af skemaerne i bilag I og II.
6. Definitioner Bilag III indeholder definitioner på betegnelser, der er anvendt i  

 bestemmelserne.
De enkelte samarbejdsopgaver 7. Omsorg for hjemløse 7.1. Opgave Politimesteren (i Storkøbenhavn politidirektøren) skal varetage  

 evakuering.
Ved flugt er det politiets opgave at bringe flygtningestrømmen  

 under kontrol, således at de opgaver, der normalt påhviler politiet og  

 civilforsvaret under evakuering, kan løses.
 Hver kommunalbestyrelse skal oprette en indkvarterings- og  

 forplejningstjeneste til hjælp, modtagelse, indkvartering og forplejning af  

 evakuerede.
7.2. Principper og organisation Evakueringens formål er i første række at begrænse tab af menneskeliv ved  

 fjernelse af hele eller dele af civilbefolkningen fra truede eller skaderamte  

 områder.
Evakueringen kan i særlige tilfælde også foretages for at give de  

 militære myndigheder større operationsfrihed.
Den almindelige  

 evakueringsplanlægning omfatter udpegning af evakueringsområder i bymæssigt  

 bebyggede områder, og alternative evakueringsveje.
Ved planlægningen af  

 indkvarterings- og forplejningstjenesten lægges politimesterens  

 evakueringsplan til grund for tjenestens nærmere tilrettelæggelse, herunder  

 ved placeringen af hjælpestationer.
7.3. Ansvarsfordeling 7.3.1.1. Politimesteren (i Storkøbenhavn politidirektøren) er ansvarlig  

 for planlægning og iværksættelse af evakuering, oprettelse af  

 opsamlingssteder, etablering af afspærringer og foranstaltninger til  

 opretholdelse af ro og orden.
Han opstiller de enheder, der er nødvendige for  

 evakueringens gennemførelse, og foranlediger transportmidler til transport af  

 evakuenter tilvejebragt.
7.3.1.2. Kommunalbestyrelsen er ansvarlig for planlægning af  

 indkvarterings- og forplejningstjenesten, placering og oprettelse af  

 hjælpestationer, forplejning, indkvartering og ydelse af videregående hjælp  

 til evakuerede.
Politiets bestemmelser vedrørende evakueringen lægges til  

 grund for kommunalbestyrelsens beslutninger vedrørende indkvarterings- og  

 forplejningstjenestens virksomhed, herunder oprettelse af hjælpestationer og  

 overførsel af mandskab fra en hjælpestation til en anden.
7.3.2.1. Beslutning om forebyggende evakuering træffes af regeringen.
Er  

 det ikke muligt at opnå kontakt med regeringen, træffes beslutningen af den  

 højeste civilforsvarsmyndighed, hvormed kontakt kan opnås.
Beslutningen om  

 evakuering af Storkøbenhavn træffes dog altid af regeringen.
 En regeringsbeslutning er dog ikke nødvendig, når den forebyggende  

 evakuering i overensstemmelse med »Bestemmelser for samarbejdet mellem  

 civilforsvaret og forsvaret« er beordret af den militære chef i  

 operationsområdet, eller - uden for operationsområdet - hvor der er tale om  

 en forebyggende evakuering af lokaliteter og begrænsede områder i forbindelse  

 med indsats, der er nødvendig af militære grunde.
7.3.2.2. Beslutning om afbødende evakuering træffes af højeste  

 civilforsvarsmyndighed, hvormed kontakt kan opnås.
Beslutning om evakuering  

 af Storkøbenhavn træffes dog altid af regeringen.
 7.3.3. Evakueringsveje i de områder, der er frigivet dertil af forsvaret,  

 anvises på alle niveauer af politiet.
 7.3.4. Indkvarteringsområder i de områder, der er frigivet dertil af  

 forsvaret, anvises på alle niveauer af civilforsvaret, på lokalt niveau af  

 det kommunale civilforsvar i overensstemmelse med politimesterens (i  

 Storkøbenhavn politidirektørens) retningslinier for evakueringens  

 gennemførelse.
7.4. Kommandoforhold Den myndighed, som har kompetence i henhold til pkt. 7.3., er tillige  

 kommandomyndighed, idet dog politimesteren som civilforsvarsmyndighed er den  

 myndighed, der over for befolkningen udgiver ordren om evakuering.
. Indsats i skaderamte områder 8.1. Opgave I kommuner, der har status efter civilforsvarslovens § 18, stk. 2, skal  

 kommunalbestyrelsen foruden en indkvarterings- og forplejningstjeneste (som  

 nærmere beskrevet i kapitel 7) tillige oprette en brandtjeneste, en  

 reservevandforsyningstjeneste, en redningstjeneste, en rydningstjeneste og en  

 teknisk tjeneste.
 Inden for hver politikreds skal politimesteren (i Storkøbenhavn  

 politidirektøren) opretholde sikkerhed, ro og orden, varetage evakuering,  

 afspærring og bevogtning samt organisere opstillingen af de styrker, der er  

 nødvendige til løsningen af disse opgaver.
 Herudover skal kommunalbestyrelsen og politimesteren (i Storkøbenhavn  

 politidirektøren) organisere den til løsningen af samtlige disse opgaver  

 fornødne signaltjeneste, som nærmere beskrevet i kapitel 11, signaltjeneste.
8.2. Principper og organisation Kommunernes civilforsvar hører under kommunalbestyrelsen.  

 Indenrigsministeren kan bestemme, at kommunalbestyrelsen skal nedsætte en  

 civilforsvarskommission, der varetager ledelsen af civilforsvaret på  

 kommunalbestyrelsens vegne.
 Kommunalbestyrelsen udnævner en civilforsvarsleder, der på borgmesterens  

 vegne leder det personel, der indsættes til løsning af kommunernes  

 civilforsvarsopgaver.
 Kommunalbestyrelsen varetager planlægningen og opbygningen af den  

 kommunale hjælpetjeneste og iværksætter de beredskabsforanstaltninger, der er  

 nødvendige for at materiel, personel, køretøjer og lokaliteter kan klargøres  

 med eventuel indsats for øje.
Politimesteren (i Storkøbenhavn politidirektøren) har ledelsen af kredsens  

 politi og varetager planlægningen, organiseringen og udførelsen af de  

 politiet pålagte civilforsvarsopgaver.
På grundlag af civilforsvarsmæssig  

 byanalyse og trafikanalyse skal der i samarbejde mellem den kommunale  

 civilforsvarsmyndighed og politiet foretages en udpegning af mulige  

 indfaldsveje og udgangsstillinger.
Herudover fastlægger politiet placeringen  

 af kontaktpunkter.
Til løsning af de med indsatsen forbundne opgaver oprettes  

 og bemandes en kommandocentral og et antal udrykningsstationer  

 (beredskabsstillinger).
 Tjenesten i kommandocentralen varetages af en fælles ledelse bestående af  

 civilforsvarslederen med stab samt politimesteren eller dennes repræsentant  

 med stab.
På udrykningsstationerne (beredskabsstillingerne) opstilles styrkerne i  

 overensstemmelse med beredskabsplanerne.
Chefen for udrykningsstationen  

 (beredskabsstillingen), som tillige er fører for kommandodelingen, og lederen  

 af politienheden er foresatte for deres respektive styrker.
8.3. Ansvarsfordeling Kommunalbestyrelsen skal udarbejde en civilforsvarsplan omfattende et  

 fuldt udbygget kommunalt civilforsvar inden for kommunen, samt en  

 beredskabsplan for kommunens civilforsvar.
 Civilforsvarslederen er i katastrofetilfælde ansvarlig for ledelsen af den  

 kommunale hjælpetjeneste og de styrker, der indsættes til løsning af denne  

 tjenestes opgaver.
Endvidere skal civilforsvarslederen tilvejebringe de oplysninger om  

 skadebilledet, der skal danne dispositionsgrundlag for indsatsen, herunder  

 sammensætningen af de enheder af hjælpetjenesten, der skal indsættes i  

 skaderamte områder.
Der henvises til kapitel 11 for så vidt angår etablering  

 af den signaltjeneste, der er nødvendig til løsning af de her nævnte opgaver.
Politimesteren (i Storkøbenhavn politidirektøren) er ansvarlig for  

 planlægning og gennemførelse af trafikanalyse og evakuering (se nærmere herom  

 kapitel 7), opretholdelse af sikkerhed, ro og orden samt gennemførelse af  

 afspærring og bevogtning i forbindelse med den kommunale hjælpetjenestes  

 indsats, herunder trafikmæssig fremføring af indsatsstyrkerne.
Han er  

 ansvarlig for ledelsen af de styrker, der indsættes til løsning af disse  

 opgaver, samt tilvejebringelsen af de for opgavernes løsning nødvendige  

 oplysninger.
Der henvises til kapitel 11 for så vidt angår etablering af den  

 signaltjeneste, der er nødvendig for opgavens løsning.
Kræver en indsats i skaderamte områder bistand af fjernhjælpsstyrker,  

 træffer CF-regionen bestemmelse om overførsel af mandskab og materiel fra  

 andre kommuner, samt tildeling af enheder fra den statslige ambulancetjeneste  

 og CF-korpset.
I det omfang CF-regionen ikke i forvejen er bemyndiget til at  

 disponere over enheder fra CF-korpset, søges denne bemyndigelse indhentet ved  

 den pågældende CF-landsdelskommando.
Politiregionen anviser marchveje for fjernhjælpsstyrker under hensyn til  

 de anviste kontaktpunkter og samordner anvendelsen af enheder fra  

 CF-ordenskorpset inden for flere politikredse.
CF-regionen holder  

 politiregionen løbende orienteret om indtrufne skader, der kræver  

 civilforsvarsmæssig indsats, og om lokale og regionale dispositioner  

 vedrørende indsættelsen af civilforsvarets styrker i skaderamte områder,  

 ligesom politiregionen løbende orienterer CF-regionen om forhold, der har  

 betydning for disse områder.
8.4. Kommandoforhold Udrykningsordre til de kommunale hjælpestyrker udstedes af  

 civilforsvarslederen, der efter samråd med politiet tillige træffer  

 bestemmelse om hvilke indfaldsveje, der skal anvendes til fremføring af  

 hjælpetjenestens styrker til det skaderamte område.
 Med hver selvstændig indsatsstyrke fra den kommunale hjælpetjeneste sendes  

 en enhed fra politiet.
 Udgangsstillinger udpeges af den kommunale indsatsleder i samråd med  

 lederen af politiets indsats.
 Aktuelle kontaktpunkter udpeges af den fælles ledelse i kommandocentralen.
 Den kommunale indsatsleder træffer bestemmelse om placeringen af den  

 kommandopost, der er fælles for det kommunale civilforsvar og politiet.
9. Varsling af befolkningen 9.1. Opgave Civilforsvaret varsler befolkningen i tilfælde af fare for luftangreb og  

 radioaktivt nedfald, angrab med kemiske kampstoffer og ved andre  

 krigshandlinger. (Bestemmelser om varsling ved angreb med kemiske kampstoffer  

 foreligger endnu ikke).
Varsling om luftangreb foretages alene i de større bebyggede områder, der  

 er dækket af civilforsvarets stationære sirener.
Varsling om radioaktivt  

 nedfald foretages både i by- og landområder.
9.2. Principper og organisation 9.2.1.1. Det påhviler forsvaret at tilvejebringe det grundlag, hvorpå  

 civilforsvarets centrale og regionale myndigheder træffer beslutning om  

 varsling og afvarsling af befolkningen.
Dette varslingsgrundlag suppleres med  

 oplysninger fra varslingscentre i udlandet og fra civilforsvarets egne  

 enheder om radioaktivt nedfald.
9.2.1.2. Politimesteren (i det storkøbenhavnske civilforsvarsområde  

 politidirektøren) kan i visse tilfælde - i henhold til foreliggende  

 instrukser - afgive luftalarm ved et lokalt erkendt angreb, der ikke er  

 varslet, og udskyde bekendtgørelsen over for befolkningen af en central eller  

 regional besluttet afvarsling af en luftalarm.
Han kan endvidere efter samråd  

 med CF-regionen afvarsle en lokalt udsendt luftalarm.
 9.2.2. Varslingssituationen bekendtgøres ved politimesterens (i  

 Storkøbenhavn politidirektørens) foranstaltning ved anvendelse af stationære  

 sirener og - uden for de områder, der dækkes af de stationære sirener - ved  

 anvendelse af mobile sirener, højttalervogne og kirkeklokker.
 9.2.3. Politimesteren (i Storkøbenhavn politidirektøren) udarbejder planer  

 for sirenedækning, fører tilsyn med og afprøver sirenerne.
 Politimesteren udskriver de køretøjer, der er nødvendige til gennemførelse  

 af den mobile sirenevarsling i politikredsene uden for Storkøbenhavn.
Politimesteren rekrutterer, uddanner og leder det mandskab, der indsættes  

 til gennemførelse af den mobile sirenevarsling.
Såfremt der indgår mandskab  

 fra den kommunale hjælpetjeneste i den mobile varslingstjeneste, ledes og  

 uddannes de også af politimesteren.
 Den lokale signaltjeneste, der er etableret i henhold til kapitel 11,  

 varetager den signalformidling, der er nødvendig til løsning af  

 varslingsopgaverne inden for politikredsen.
9.3. Ansvarsfordeling 9.3.1. Civilforsvarsstyrelsen planlægger og opbygger en central, regional  

 og lokal varslingstjeneste.
 9.3.2. Den centrale og regionale varslingstjeneste træffer beslutning om  

 varsling af befolkningen og udsender varslingsordrer.
 9.3.3. Civilforsvarsregionerne orienterer løbende politiregionerne om  

 varslingssituationen samt om mulighederne for og omfanget af radioaktivt  

 nedfald.
9.3.4. Det påhviler politimesteren (i Storkøbenhavn politidirektøren) at  

 varsle befolkningen i henhold til foreliggende instrukser, herunder at afgive  

 luftalarm ved et lokalt erkendt angreb, ligesom han har beføjelse til i visse  

 tilfælde at udskyde en central eller regionalt besluttet afvarsling af en  

 luftalarm.
Han kan endvidere efter samråd med CF-regionen træffe beslutning  

 om afvarsling af en lokalt udsendt luftalarm (jf. ovenfor pkt. 9.2.1.2.).
9.4. Kommandoforhold Regler herom er ikke påkrævet.
10. Mørklægning 10.1 Opgave At foranledige mørklægning iværksat og føre tilsyn med, at bestemmelser  

 vedrørende belysning på land samt almindelig belysning (dæks- og  

 indendørsbelysning) på skibe, der befinder sig i havn, eller under ind- og  

 udsejling af havn, overholdes.
10.2. Principper og organisation Mørklægningens formål er gennem slukning, neddæmpning eller afskærmning af  

 sådan belysning, som kan anvendes til orientering fra luften, at  

 vanskeliggøre angribende enheders muligheder for at orientere sig og at  

 mindske mulighederne for at angribe bestemte mål.
10.3. Ansvarsfordeling Regeringen træffer beslutning om, at mørklægning skal iværksættes.
 Regeringen træffer beslutning om ophør af mørklægning.
 Civilforsvarsstyrelsen planlægger og beordrer mørklægning iværksat.  

 Undtaget fra denne regel er de militære etablissementer og enheder af  

 forsvaret, for hvilke der gælder særlige bestemmelser.
 Enhver, der som ejer, lejer eller bruger har rådighed over en lyskilde, er  

 ansvarlig for gennemførelsen af mørklægning.
 Politimesteren (i Storkøbenhavn politidirektøren) er ansvarlig for tilsyn  

 med mørklægningsbestemmelsernes overholdelse og er bemyndiget til i strengt  

 nødvendigt omfang af meddele dispensation fra mørklægningsbestemmelserne.
10.4. Kommandoforhold Regler herom er ikke påkrævet.
11. Signaltjeneste 11.1. Opgave Signaltjenesten formidler modtagelse og afsendelse af signaler.
11.2. Principper og organisation 11.2.1. Civilforsvarets signaltjeneste omfatter en central og en lokal  

 signaltjeneste.
 11.2.2. Den centrale signaltjeneste omfatter den signalformidling, som er  

 nødvendig til løsning af de opgaver, der er henlagt til civilforsvarets  

 kommandoorganer på lands-, landsdels-, og regionsplan.
Den centrale signaltjeneste varetager signalformidlingen mellem disse  

 kommandoorganer indbyrdes samt signalformidlingen mellem disse og - de øvrige totalforsvarskomponenter på lands-, landsdels- og regionsplan, - civilforsvarskorpset samt - det lokale civilforsvar (kommandocentraler for den kommunale  

 hjælpetjeneste og politimestre).
 Den centrale signaltjeneste er organiseret under civilforsvarsstyrelsen.
 11.2.3. Den lokale signaltjeneste omfatter den signalformidling, som er  

 nødvendig til løsning af de opgaver, der i henhold til civilforsvarsloven er  

 pålagt henholdsvis kommunalbestyrelsen og politimesteren (i Storkøbenhavn  

 politidirektøren).
 Den lokale signaltjeneste varetager signalformidlingen mellem det lokale  

 civilforsvars (den kommunale hjælpetjenestes og politimesterens)  

 kommandoorganer indbyrdes - herunder signalformidlingen ved  

 civilforsvarsmæssig indsats i skaderamte områder og ved evakuering (omsorg  

 for hjemløse) - samt signalformidlingen i forbindelse med varslingstjeneste  

 og skademeldetjeneste.
 Hvor der inden for en kommunes grænser skal etableres en signaltjeneste  

 til brug ved løsningen af kommunalbestyrelsens opgaver og en signaltjeneste  

 til brug ved løsningen af politimesterens opgaver, organiseres uden for  

 Storkøbenhavn en fælles signaltjeneste under ledelse af een person (chefen  

 for signalsektionen), der over for civilforsvarslederen er ansvarlig for  

 tjenestens tilrettelæggelse.
 11.2.4. Oprettelse af signalforbindelser mellem civilforsvarets og  

 politiets centrale og regionale myndigheder forhandles mellem de pågældende  

 centrale myndigheder (civilforsvarsstyrelsen og rigspolitichefen).
11.3. Ansvarsfordeling 11.3.1. Civilforsvarsstyrelsen opretter den centrale signaltjeneste.
 11.3.2. Det påhviler såvel kommunalbestyrelsen som politimesteren (i  

 Storkøbenhavn politidirektøren) at oprette den signaltjeneste, der er  

 nødvendig af hensyn til løsningen af deres opgaver.
 11.3.3. Civilforsvarslederen er - uden for Storkøbenhavn - ansvarlig for  

 driften af den fælles signaltjeneste.
11.4. Kommandoforhold Regler herom er ikke påkrævet.
12. Fordeling af områder og lokaliteter 12.1. Opgave Opgørelse af behov for områder og lokaliteter til civilforsvarsmæssig og  

 politimæssig brug.
 Koordinering af fordelingen af områder og lokaliteter imellem  

 totalforsvarets komponenter.
12.2. Principper og organisation 12.2.1. Kommunalbestyrelsen og politimesteren (politidirektøren i  

 København) har behov for områder og lokaliteter til civilforsvarsformål.
 Civilforsvaret har i øvrigt behov for områder og lokaliteter til brug for  

 løsningen af de opgaver, der hører under henholdsvis civilforsvarsstyrelsen,  

 civilforsvarets lands-, landsdels- og regionskommandoer.
 Politiet har endvidere behov for områder og lokaliteter til brug for  

 løsning af opgaver af ikke civilforsvarsmæssig karakter, der sorterer under  

 henholdsvis rigspolitichefen, regionspolitilederne og politimestrene (i  

 Storkøbenhavn politidirektøren).
 Derudover har forsvaret, det civile beredskab og sygehusberedskabet behov  

 for områder og lokaliteter.
 Behovet for udpegning af områder og lokaliteter fremgår af bestemmelserne  

 for de respektive myndigheders beredskabsplanlægning.
 12.2.2. Indsamling af oplysninger om områder og lokaliteters kapacitet,  

 indretning, ejendomsforhold m.v. foretages af den myndighed, der i påkommende  

 tilfælde skal være bruger af området og lokaliteten.
 12.2.3. Oplysninger om behov for områder og lokaliteter fremsættes af den  

 brugende myndighed til den regionale myndighed således:
 Til civilforsvarsregionen:
 Alle oplysninger vedrørende behov i forbindelse med løsning af  

 civilforsvarets opgaver, jf. afsnit I, almindelige bestemmelser pkt. 2.1.
 Til politiregionen:
 Alle oplysninger vedrørende behov i forbindelse med løsning af politiets  

 opgaver af ikke civilforsvarsmæssig karakter.
 På tilsvarende måde afgiver forsvarets myndigheder og myndigheder med  

 civilberedskabsopgaver oplysninger til henholdsvis militærregionen og  

 civilregionen.
 De enkelte regionale myndigheder opgør det samlede behov inden for deres  

 område.
 Civilforsvarets, politiets, det militære forsvars samt det civile  

 beredskabs myndigheders samlede behov for områder og lokaliteter fremsættes  

 for og opgøres af vedkommende civilforsvarsregion.
 12.2.4. Koordinering af civilforsvarets, politiets og øvrige civile samt  

 militære myndigheders behov inden for et givet område gennemføres indbyrdes  

 mellem de pågældende regionale myndigheder.
 12.2.5. Ved koordineringen har sygehusberedskabet første prioritet med  

 hensyn til udpegning af bygninger til sygehusbrug.
 12.2.6. Kan der imellem civilforsvarets og politiets myndigheder ikke  

 opnås enighed om fordelingen, indbringes sagen ad tjenestevejen  

 (kommandovejen) således:
 - Områder og lokaliteter til brug ved løsning af civilforsvarets opgaver,  

 jf. afsnit I, almindelige bestemmelser pkt. 2.1. - via civilforsvarsregionen  

 til civilforsvarsstyrelsen.
 - Områder og lokaliteter til brug ved løsning af politiets opgaver i  

 øvrigt, jf. afsnit I, almindelige bestemmelser pkt. 2.2. - via politiregionen  

 til rigspolitichefen.
 Sagen forhandles derefter mellem civilforsvarsstyrelsen og  

 rigspolitichefen.
12.3. Ansvarsfordeling Kommunalbestyrelsen indsamler oplysninger om, samt opgør behovet for  

 områder og lokaliteter til eget brug (jf. pkt. 12.2.2.).
 Politimesteren indsamler oplysninger om, samt opgør behovet for områder og  

 lokaliteter til eget brug (jf. pkt. 12.2.2.).
 Civilforsvarsregionen opgør inden for egne grænser totalforsvarets samlede  

 behov for områder og lokaliteter.
 Politiregionen opgør inden for egne grænser politiets behov for områder og  

 lokaliteter og koordinerer dette behov med civilforsvarets og øvrige såvel  

 militære som civile myndigheders behov.
12.4. Kommandoforhold Regler herom er ikke påkrævet.
BILAG I BILAG II BILAG III Definitioner Den statslige ambulancetjeneste:
 En under civilforsvaret organiseret landsomfattende ambulancetjeneste, der  

 under krig og andre ekstraordinære forhold varetager:
- Ambulancetransport af syge og sårede fra skadested (venteplads) til  

 primært kirurgisk behandlingssted (sygehus) og i nødvendigt omfang derfra til  

 endeligt behandlingssted (sygehus) - Ambulancetransport af militære syge og sårede i henhold til gældende  

 samarbejdsbestemmelser.
 Egenbeskyttelse:
 Civilbefolkningens organiserede hjælp til selvhjælp.
 Evakuering:
 Enhver fjernelse af befolkningen fra det sted, hvor den bor, som følge af  

 forventede eller indtrufne krigsskader.
 Evakueringsområde:
 Ethvert område, hvorfra evakuering iværksættes eller påtænkes iværksat.
 Evakueringsveje:
 Enhver vej, sti eller lignende, jernbane- eller skibsrute, ad hvilken  

 evakuering kan foregå.
 Fjernhjælpsstyrker:
 Hjælpestyrker fra andre kommuner, fra civilforsvarskorpset og fra den  

 statslige ambulancetjeneste.
 Flugt:
 En massebevægelse bort fra det aktuelle opholdssted, der iværksættes af  

 befolkningen som følge af stedfundne eller forventede krigshandlinger, når  

 bevægelsen sker uden kontrol.
 Fælles civilforsvarskommission:
 I kommuner, der har samordnet deres civilforsvar efter civilforsvarslovens  

 § 23, stk. 1, overgår ledelsen af civilforsvaret i de deltagende kommuner til  

 en fælles civilforsvarskommission.
 Hjælpestation:
 Lokalitet, hvor evakuerede kan modtages og omsorg ydes.
 Indfaldsvej:
 Bestemt angivet rute, som indsatsstyrkerne skal følge.
 Indkvarteringsområde:
 Det område, hvori de evakueredes endelige indkvartering sker.
 Kommandodeling:
 Mindre kombineret styrke, der ved skader af større omfang indsættes for at  

 tilvejebringe det nødvendige grundlag for indsats af større styrker.
 Kommandopost:
 Det sted, hvorfra indsatsen ledes og forbindelsen med overordnede og  

 underordnede led opretholdes.
 Kontaktpunkt:
 Det sted, hvor det første møde mellem en bys myndigheder og en til  

 rådighed stillet indsatsstyrke sker.
 Køregrænse:
 De steder i udkanten af et ødelagt område, hvortil motorkøretøjer kan  

 fremføres.
 Militær chef:
 Kompagnichefer, eskadrillechefer, skibschefer og højere chefer i  

 forsvaret:
 Operationsområde:
 En del af landterritoriet, hvis begrænsning angives af den militære  

 regionschef i overensstemmelse med igangværende eller planlagt kamp.
 Opsamlingssteder:
 Et af politiet oprettet samtlingssted, hvor evakuenter, der ikke selv kan  

 sørge for borttransport, kan henvende sig, og befolkningen i øvrigt kan søge  

 oplysninger om evakueringsveje, borttransport m.v.
 Udgangsstilling:
 Område nær køregrænsen, hvorfra styrkerne fordeles til indsats.
 Udrykningsstation:
 Område, hvor civilforsvarsstyrker placeres under beredskabsforhold.
