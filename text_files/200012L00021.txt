Fremsat den 5. oktober 2000 af  

 erhvervsministeren (Pia Gjellerup) Forslag til Lov om butikstid Lovens område § 1. Denne lov omfatter butikker, hvorfra der foregår  

 detailsalg.
 Stk. 2. Loven gælder ikke for apoteker, jf. lov om  

 apoteksvirksomhed.
Generelle lukketider § 2. De i § 1, stk. 1, nævnte butikker skal holdes  

 lukket fra lørdag kl. 17.00 til mandag kl. 6.00 samt på  

 helligdage, grundlovsdag og juleaftensdag.
 Stk. 2. Påske- og pinselørdag samt den  

 sidste lørdag før juleaftensdag kan de i § 1, stk. 1,  

 nævnte butikker holdes åbent til kl. 20.00. Den sidste  

 søndag før juleaftensdag kan butikkerne holdes åbent fra  

 kl. 10.00 til kl. 20.00.
Stk. 3. Uanset bestemmelsen i stk. 1, må de i § 1,  

 stk. 1, nævnte butikker holde åbent fra kl. 10.00 til kl. 17.00  

 fire søndage om året ud over den i stk. 2 nævnte  

 søndag.
Disse søndage må dog ikke placeres på  

 helligdage samt juleaftensdag og grundlovsdag.
 Stk. 4. Fra den 1. juli 2003 må de i § 1, stk. 1,  

 nævnte butikker holde åbent fra kl. 10.00 til kl. 17.00 i  

 yderligere fire søndage i perioden 1. juli til 1. september.
 Stk. 5. Stk. 1 finder ikke anvendelse på salg fra  

 automater.
§ 3. Erhvervs- og Selskabsstyrelsen kan efter indstilling fra  

 kommunalbestyrelsen tillade, at § 2, stk. 1, § 8, stk. 1, 2. pkt., og § 9  

 fraviges ved ganske særlige lejligheder.
Erhvervs- og  

 Selskabsstyrelsens afgørelser kan ikke indbringes for højere  

 administrativ myndighed.
Særlige varer § 4. § 2, stk. 1, gælder ikke for salg af  

 følgende varer:
 1)	Brændsel.
 2)	Motorkøretøjer, traktorer, landbrugs- og  

 entreprenørmaskiner, skibe og luftfartøjer samt brændstof  

 og tilbehør hertil.
 3)	Lystbåde og tilbehør hertil, campingvogne, telte og  

 andet lejrudstyr.
 4)	Planter, blomster, kranse og tilbehør hertil samt  

 havebrugsvarer.
 5)	Husdyr.
 6)	Løsøre, der afhændes ved tvangsauktion, eller er  

 indleveret fra et bo og afhændes ved frivillig offentlig auktion.
 7)	Brugte genstande, der sælges fra en butik, hvis indehaver har  

 bevilling til handel med brugte genstande, jf. lov om handel med brugte  

 genstande samt pantelånervirksomhed.
 Stk. 2. Brød, mejeriprodukter og aviser må  

 på søn- og helligdage, grundlovsdag og juleaftensdag i  

 tidsrummet fra kl. 7.00 til kl. 11.00 sælges fra butikker, hvorfra der  

 på hverdage sælges aviser eller mejeriprodukter.
Særlige butikker § 5. § 2, stk. 1, gælder ikke for:
 1)	Butikker i udstillingslokaler, forlystelseshaver, dyreparker og  

 lignende.
 2)	Serviceanlæg beliggende på motorvejsnettet.
 3)	Butikker beliggende i passagerskibe, fly og tog til betjening af de  

 rejsende.
 4)	Butikker beliggende i lufthavne, hvorved forstås butikker i  

 samme bygning som lufthavnens egne faciliteter til betjening af de rejsende.
 5)	Butikker beliggende på lejrpladser for den tid af året,  

 hvor lejrpladsen er åben for lejrgæster.
6)	Butikker beliggende i jernbanestationer og rutebilstationer, hvorved  

 forstås butikker i samme bygning som stationens egne faciliteter til  

 betjening af de rejsende.
Omsætningen må dog ikke overstige den i  

 henhold til § 6, stk. 1, jf. stk. 8, fastsatte  

 beløbsgrænse.
 Stk. 2. Erhvervs- og Selskabsstyrelsen kan  

 fastsætte nærmere regler om afgrænsningen af de i stk. 1  

 nævnte butikker.
Mindre dagligvarebutikker § 6. Undtaget fra § 2, stk. 1, er eksisterende  

 butikker, hvis realiserede omsætning for seneste regnskabsperiode ikke  

 overstiger 20 mio. kr. inkl. moms, samt nye butikker, hvis budgetterede  

 omsætning for første regnskabsperiode ikke overstiger 20 mio.  

 kr. inkl. moms.
Omsætningen skal omregnes til helårstal og  

 opgøres inkl. punktafgifter.
Butikker, der udelukkende eller  

 hovedsagelig sælger udvalgsvarer, er ikke omfattet af undtagelsen.
 Stk. 2. Eksisterende butikker skal for at kunne  

 gøre brug af undtagelsen i stk. 1 inden to måneder efter seneste  

 regnskabsperiodes udløb indsende en erklæring til Erhvervs- og  

 Selskabsstyrelsen om, at den bogførte omsætning inkl. moms og  

 punktafgifter for seneste regnskabsperiode ikke overskrider grænsen i  

 stk. 1. Indsendes erklæringen ikke inden fristen i 1. pkt., kan  

 butikken først gøre brug af undtagelsen i stk. 1 fra det  

 tidspunkt, erklæringen er modtaget i Erhvervs- og Selskabsstyrelsen.
 Stk. 3. Nye butikker skal for at kunne gøre brug  

 af undtagelsen i stk. 1 indsende en erklæring til Erhvervs- og  

 Selskabsstyrelsen om, at den budgetterede omsætning inkl. moms og  

 punktafgifter for første regnskabsperiode ikke overskrider  

 grænsen i stk. 1. Butikken kan først gøre brug af  

 undtagelsen i stk. 1 fra det tidspunkt, erklæringen er modtaget i  

 Erhvervs- og Selskabsstyrelsen.
Stk. 4. Eksisterende butikker er ikke omfattet af  

 indsendelseskravet i stk. 2, og nye butikker er ikke omfattet af  

 indsendelseskravet i stk. 3, hvis den realiserede omsætning for seneste  

 regnskabsperiode henholdsvis den budgetterede omsætning for  

 første regnskabsperiode opgjort efter stk. 1, 2. pkt., og inkl. moms,  

 ikke overstiger 10 mio. kr.
Disse butikker skal dog til enhver tid kunne  

 dokumentere, at omsætningen ligger under denne grænse.
Erhvervs-  

 og Selskabsstyrelsen fastsætter nærmere regler herom.
Stk. 5. De i stk. 2 og 3 nævnte erklæringer  

 skal være underskrevet af en registreret eller statsautoriseret  

 revisor.
Erhvervs- og Selskabsstyrelsen fastsætter nærmere regler  

 for erklæringernes indhold samt for indsendelse og  

 offentliggørelse heraf.
Stk. 6. De i stk. 1 nævnte butikker skal til enhver  

 tid kunne dokumentere, at omsætningen ikke udelukkende eller  

 hovedsagelig består af udvalgsvarer.
Erhvervs- og Selskabsstyrelsen  

 fastsætter nærmere regler herom.
 Stk. 7. De i stk. 1 nævnte butikker må ikke  

 stå i indvendig forbindelse, herunder med andre butikker.
Stk. 8. De i stk. 1 og 4 nævnte  

 beløbsgrænser reguleres årligt pr. 1. januar i  

 overensstemmelse med stigningen i Danmarks Statistiks forbrugerprisindeks  

 respektive detailomsætningsindeks.
Erhvervs- og Selskabsstyrelsen  

 bekendtgør hvert år beløbene efter den stedfundne  

 regulering.
Dagligvarebutikker i landområder § 7. Erhvervs- og Selskabsstyrelsen kan tillade, at butikker,  

 der udelukkende eller hovedsageligt sælger dagligvarer, og som er  

 beliggende i landområder, undtages fra § 2, stk. 1. Erhvervs- og  

 Selskabsstyrelsens afgørelser kan ikke indbringes for højere  

 administrativ myndighed.
Detailsalg af alkohol § 8. Fra de i § 1, stk. 1, nævnte butikker må der  

 tillige foregå salg, udlevering og udbringning af drikkevarer med 2,8  

 pct. vol. alkohol eller derover i den tilladte åbningstid.
Dette  

 gælder dog ikke i tidsrummet fra kl. 20.00 til kl. 6.00.
 Stk. 2. Salg af drikkevarer med 2,8 pct. vol. alkohol  

 eller derover må ikke ske fra automater.
 § 9. I det tidsrum, hvor drikkevarer med 2,8 pct. vol. alkohol  

 eller derover ikke må sælges, udleveres eller udbringes, jf. § 8,  

 stk. 1, 2. pkt., skal sådanne drikkevarer være effektivt  

 afskærmet over for publikum.
 § 10. § 8, stk. 1, 2. pkt., og § 9 gælder ikke  

 for:
 1)	Butikker beliggende i lufthavne, hvis butikkerne i særlig grad  

 betjener de rejsende, samt butikker i passagerskibe og fly i international  

 fart.
 2)	Butikker beliggende på lejrpladser for den tid af året,  

 hvor lejrpladsen er åben for lejrgæster.
Straffebestemmelser § 11. Overtrædelse af § 2, stk. 1, § 8 og § 9 straffes  

 med bøde.
Der skal ved udmålingen af bøde tages  

 særligt hensyn til størrelsen af en opnået eller tilsigtet  

 økonomisk fordel.
 Stk. 2. I regler, der udstedes i henhold til loven, kan  

 der fastsættes straf af bøde samt træffes bestemmelse om,  

 at der ved udmålingen af bøde tages særligt hensyn til  

 størrelsen af en opnået eller tilsigtet økonomisk  

 fordel.
 Stk. 3.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 Ikrafttrædelses- og overgangsbestemmelser m.v.
 § 12.
 Stk. 2. § 13, stk. 1 og 2, og § 15, stk. 2, 2. pkt.,  

 træder dog i kraft dagen efter bekendtgørelsen i Lovtidende. §  

 13, stk. 3, træder i kraft den 1. juli 2006.
 § 13. I lov om butikstid m.v., jf. lovbekendtgørelse  

 nr. 614 af 26. juni 2000, affattes § 3, stk. 4, således: "Stk. 4.  

 Told- og/eller afgiftsfrie butikker i toldlufthavne, i passagerskibe og i fly  

 er ikke omfattet af § 1, stk. 1, og § 2.". I § 3, stk. 5, 1. pkt.,  

 udgår: "og på eller ved havnearealer", og § 3, stk. 5, 2. pkt.,  

 ophæves.
 Stk. 2. Butikker, der sælger proviant til  

 skibe og luftfartøjer, og som forud for lovforslagets  

 fremsættelse den 5. oktober 2000 har holdt åbent i  

 overensstemmelse med undtagelsen i § 3, stk. 4, i lov om butikstid m.v., jf.  

 lovbekendtgørelse nr. 614 af 26. juni 2000, kan fortsætte hermed  

 indtil den 1. juli 2007. Det samme gælder butikker, der er beliggende  

 på eller ved havnearealer, og som forud for lovforslagets  

 fremsættelse den 5. oktober 2000 har holdt åbent i  

 overensstemmelse med undtagelsen i § 3, stk. 5, i lov om butikstid m.v., jf.  

 lovbekendtgørelse nr. 614 af 26. juni 2000.
 Stk. 3. Kommunalbestyrelsen kan beslutte, at de butikker  

 i kommunen, der er omfattet af stk. 2, 2. pkt., i en nærmere angivet  

 periode også efter den 1. juli 2007 kan holde åbent i  

 overensstemmelse med undtagelsen nævnt i stk. 2, 2. pkt.
 § 14. Lov om butikstid m.v., jf.  

 lovbekendtgørelse nr. 614 af 26. juni 2000, som ændret ved § 13,  

 stk. 1, ophæves den 1. juli 2001.
 Stk. 2. Eksisterende butikker, som fra lovens  

 ikrafttræden ønsker at anvende bestemmelsen i § 6, stk. 1, skal  

 inden den 1. oktober 2001 indsende erklæring til Erhvervs- og  

 Selskabsstyrelsen for seneste regnskabsperiode, jf. § 6, stk. 2.
Stk. 3. Erhvervs- og Selskabsstyrelsen kan i ganske  

 særlige tilfælde tillade, at omsætningsgrænsen i § 6,  

 stk. 1, overskrides, hvis en eksisterende butik, der i den seneste  

 regnskabsperiode forud for lovens ikrafttræden har holdt åbent i  

 overensstemmelse med bestemmelsen i § 4, stk. 1, i lov om butikstid, jf.  

 lovbekendtgørelse nr. 614 af 26. juni 2000, overskrider  

 omsætningsgrænsen i § 6, stk. 1, som følge af det  

 ændrede beregningsgrundlag.
Butikker, som indgiver ansøgning om  

 dispensation efter 1. pkt. inden den 1. oktober 2001, kan lovligt holde  

 åbent i overensstemmelse med § 6, stk. 1, indtil Erhvervs- og  

 Selskabsstyrelsen har behandlet ansøgningen.
 § 15. Gældende tilladelser givet af kommunalbestyrelsen  

 inden den 1. juli 1995 i henhold til tidligere love om butikstid bevarer  

 deres gyldighed tidsubegrænset.
Stk. 2. Butikker i områder, der i henhold til  

 tidligere love om butikstid er udlagt af kommunalbestyrelsen som  

 områder, der i det væsentlige benyttes til sommer- og  

 weekendophold, er undtaget fra bestemmelserne i § 2, stk. 1, og § 8, stk. 1,  

 2. pkt.
Dette gælder dog kun for de butikker, som ved lovforslagets  

 fremsættelse den 5. oktober 2000 var beliggende i de  

 pågældende områder, samt nye butikker, som har en  

 omsætning, der ikke overstiger den i henhold til § 6, stk. 1, jf. stk.  

 8, fastsatte beløbsgrænse.
 § 16. Gældende tilladelser givet af Erhvervs- og  

 Selskabsstyrelsen i henhold til den tidligere lov om butikstid m.v., jf.  

 lovbekendtgørelse nr. 614 af 26. juni 2000, bevarer deres  

 gyldighed.
 § 17. Erhvervsministeren fremsætter forslag om revision  

 af loven i folketingsåret 2004/2005, medmindre ministeren finder, at  

 der på et tidligere tidspunkt er behov for justeringer i loven.
 § 18.
 § 19. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger 1. Indledning Den gældende lov om butikstid m.v. trådte i  

 kraft den 1. juli 1995. Der blev i efteråret 1995, efteråret 1999  

 og foråret 2000 foretaget mindre lovændringer.
Loven indeholder  

 en revisionsklausul, hvorefter "Loven tages op til revision i år  

 2000." Samtidig med lovens vedtagelse blev det besluttet at  

 nedsætte en kommission, der mere generelt skulle belyse fremtidens  

 butiksstruktur.
Butiksstrukturkommissionen afgav betænkning i marts  

 1998 og fremkom med en række anbefalinger, der ansås for egnede  

 til at opretholde et levende nærbutiksmiljø og styrke  

 indkøbsmulighederne i landdistrikterne.
For så vidt angår  

 lov om butikstid m.v. var der et klart flertal for, at regeringen burde  

 afvente effekterne af den nye lov, før der blev taget yderligere  

 politiske initiativer på området.
 I maj 2000 udgav Erhvervsministeriet rapporten  

 "Regulering af butikkernes åbningstider", som belyser  

 konsekvenserne af den liberalisering, der blev gennemført ved lov om  

 butikstid i 1995. Rapporten blev udgivet som et oplæg til en videre  

 drøftelse med henblik på den revision af loven, som nu skal  

 finde sted, og den belyser konsekvenserne for forbrugerne, butikkerne og  

 beskæftigelsen af en regulering af åbningstiderne i  

 detailhandlen.
 Hensigten med den i loven indsatte revisionsklausul var  

 netop, som det også fremhæves i rapporten fra  

 Butiksstrukturkommissionen, at give mulighed for at vurdere effekterne af  

 loven.
Den gældende lov indeholder en lang række  

 undtagelsesbestemmelser, som giver adgang til udvidede åbningstider for  

 bestemte butikker, eksempelvis butikker beliggende på eller ved  

 havnearealer, i lufthavne og i jernbane- og rutebilstationer.
Adgangen til  

 udvidede åbningstider giver typisk konkurrencemæssige fordele til  

 disse butikker.
For enkelte af bestemmelserne er dette begrundet i et  

 ønske om   ud fra samfundsmæssige hensyn at støtte disse  

 butikker for derved at styrke deres overlevelsesmuligheder.
Det gælder  

 bestemmelserne om særrettigheder for mindre dagligvarebutikker og for  

 mindre butikker beliggende i landområder.
Andre bestemmelser er  

 begrundet i, at rejsende og ferierende kan have behov for at handle på  

 "skæve" tidspunkter.
Det drejer sig om bestemmelsen  

 vedrørende butikker beliggende i jernbane- og rutebilstationer, i  

 lufthavne, samt om serviceanlæg ved motorvejene og butikker på  

 lejrpladser m.fl.
Atter andre bestemmelser hænger sammen med, at der er  

 tradition for, at visse varer handles på søndage, f.eks.  

 motorkøretøjer, lystbåde, husdyr og havebrugsvarer.  

 Endelig indeholder loven bestemmelser, der oprindeligt opfyldte et  

 samfundsmæssigt behov, men som i dag synes at have fået en videre  

 rækkevidde, end der er reel begrundelse for.
Det gælder f.eks.  

 havnereglen.
Fælles for alle disse særregler er, at de kan  

 være vanskelige at administrere, og at det kan være vanskeligt  

 for nogle butiksindehavere at forstå, at nabobutikken skal have en  

 konkurrencemæssig præferencestilling.
I den forløbne  

 periode har der da også været en lang række  

 afprøvninger af rækkevidden af de bestemmelser, der giver  

 mulighed for søndagsåbent for butikker med en bestemt placering.  

 Det gælder bestemmelsen om butikker beliggende i jernbanestationer og  

 rutebilstationer, og denne bestemmelse blev som en konsekvens heraf  

 præciseret i efteråret 1999. Herudover har især  

 havnebestemmelsen givet anledning til en række sager, hvor også  

 domstolene har været inddraget.
Ved lovændringen i  

 efteråret 1999 blev der indsat en hjemmel i loven, så Erhvervs-  

 og Selskabsstyrelsen kunne præcisere, hvad der forstås ved  

 butikker beliggende på eller ved havnearealer.
Men de mange sager har  

 vist, at der er et klart behov for at sikre en konkurrencemæssig  

 større ligestilling, så særrettigheder kun opretholdes,  

 hvor der er en ganske særlig begrundelse herfor.
Lovforslaget  

 indeholder derfor en række justeringer og præciseringer, der  

 inden for de gældende rammer netop skal sikre en større  

 konkurrencemæssig ligestilling.
Lovforslaget bemyndiger endvidere  

 Erhvervs- og Selskabsstyrelsen til at fastsætte nærmere regler  

 på en række af de områder, der tidligere har været  

 genstand for afprøvninger.
En række af de særrettigheder, som loven  

 indeholder, bygger på tilladelser givet under tidligere butikstidslove.  

 Det drejer sig først og fremmest om en lang række konkrete  

 tilladelser til butikker i f.eks. haveforeninger, i idrætsanlæg,  

 på sygehuse og lignende institutioner, samt til butikker, der i  

 særlig grad betjener turister.
Sådanne tilladelser bevarer i  

 kraft af den gældende lovgivning deres gyldighed tidsubegrænset.
Andre tilladelser vedrører områder, der i det  

 væsentlige benyttes til sommer- og weekendophold, de såkaldte  

 "sommerhusområder", samt områder ved den dansk-tyske  

 landegrænse.
Eksisterende butikker, som er beliggende i disse  

 områder, vil have en berettiget forventning om, at de kan  

 fortsætte med at holde åbent i overensstemmelse med disse  

 tilladelser.
Ved en revision, som bygger videre på den gældende  

 lov, vil der derfor kun kunne justeres på de konkurrencemæssige  

 skævheder, som findes i dag.
De senere års debat omkring butiksstrukturen har  

 vist, at lukkeloven kun er ét blandt mange midler til at opretholde et  

 levende nærmiljø inden for detailhandelen.  

 Butiksstrukturkommissionens betænkning peger på, at en  

 række andre faktorer end netop lukkeloven er af betydning for  

 butiksstrukturen, eksempelvis planloven.
Ifølge Erhvervsministeriets  

 rapport er det vanskeligt at afgøre, hvor stor en del af  

 afdæmpningen af butikslukninger blandt samtlige dagligvarebutikker, der  

 skyldes de forbedrede konjunkturer, og hvor stor en del der skyldes  

 ændringen af lukkeloven i 1995. Men statistiske analyser tyder  

 på, at konjunkturudviklingen har langt den største betydning.
 Et fællestræk i debatten synes dog at  

 være, at den fremtidige regulering af åbningstiderne skal stille  

 butikkerne i en konkurrencemæssig mere lige situation, end  

 tilfældet er i dag, samt at lov om butikstid skal overholdes og derfor  

 ikke bør give anledning til afprøvninger af rækkevidden.  

 Endvidere er det et fællestræk, at en liberalisering, som alt  

 andet lige vil skabe større konkurrencemæssig ligestilling, skal  

 ske over en årrække, så detailhandelen og samfundet i sin  

 helhed får mulighed for gennem en periode at indstille sig på og  

 tilpasse sig til de ændrede forhold.
For at imødekomme den kritik, der har været  

 af loven, herunder at den er vanskelig at administrere, og at den giver  

 konkurrencemæssige præferencer til bestemte butikker eller  

 butikstyper, indeholder lovforslaget en række justeringer af de  

 bestemmelser, der især har givet anledning til problemer og  

 afprøvninger.
Havnereglen afskaffes straks for nye butikker og for  

 eksisterende butikker pr. 1. juli 2007. Endvidere lægger forslaget op  

 til, at der sker en gradvis liberalisering med indførelse af mulighed  

 for søndagsåbent fire gange årligt fra 2001 og yderligere  

 fire gange fra 2003, hvor søndagene skal placeres i juli/august.  

 Liberaliseringerne sker således i et tempo og på en måde,  

 som gør det muligt for butikkerne at omstille sig til den nye  

 situation.
En gradvis liberalisering over en årrække gør  

 det endvidere muligt, at generationsskifter kan planlægges under hensyn  

 til liberaliseringen, samt at samfundets serviceydere i øvrigt kan  

 tilpasse sig den nye situation.
Herved imødekommes også et  

 udbredt ønske fra flere organisationers side om en overgangsperiode  

 uden markante liberaliseringer.
Med henblik på at kunne vurdere, om de justeringer,  

 der foreslås foretaget, har virket efter hensigten, indeholder  

 lovforslaget en revisionsklausul, hvorefter loven foreslås taget op til  

 revision i folketingsåret 2004/2005, medmindre ministeren finder, at  

 der på et tidligere tidspunkt er behov for justeringer i loven.  

 Debatten omkring åbningstiderne har vist, at behovet for at holde  

 søndagsåbent varierer kraftigt fra by til by og fra område  

 til område.
Ved revisionen vil det være naturligt, at der tages  

 stilling til, om loven har fungeret på en sådan måde, at  

 kompetencen til at beslutte, om lukketidsreglerne skal gælde, kan  

 lægges ud til de regionale myndigheder.
2. Gældende ret Efter lov om butikstid kan alle butikker frit holde  

 åbent fra kl. 6.00 mandag morgen til kl. 17.00 lørdag  

 eftermiddag.
Butikkerne kan således i denne periode selv  

 fastsætte deres åbningstid ud fra lokale behov og  

 omsætningsmuligheder.
Butikkerne skal være lukkede fra  

 lørdag kl. 17.00 til mandag kl. 6.00 samt på helligdage,  

 grundlovsdag og juleaftensdag.
Butikker, der fortrinsvis sælger  

 dagligvarer, og som har en omsætning ekskl. moms og punktafgifter for  

 tobaksvarer på under 14,6 mio. kr. årligt, kan dog holde  

 åbent i den fastsatte lukketid.
Omsætningsgrænsen reguleres  

 årligt af Erhvervs- og Selskabsstyrelsen ved bekendtgørelse.  

 Butikker, der udelukkende eller hovedsageligt sælger udvalgsvarer, er  

 som hovedregel ikke omfattet af denne undtagelse.
Loven indeholder et forbud mod salg af alkohol på  

 hverdage fra kl. 20.00 til kl. 6.00, samt fra lørdag kl. 17.00 til  

 mandag morgen kl. 6.00. Herudover gælder forbudet på helligdage,  

 grundlovsdag og juleaftensdag.
Forbudet omfatter også de butikker, der  

 falder ind under omsætningsgrænsen, og som må holde  

 åbent i den fastsatte lukketid.
Loven indeholder undtagelser for en række varer, som  

 uanset lukketidsbestemmelserne kan sælges i den fastsatte lukketid.
Det  

 gælder f.eks. motorkøretøjer o. lign., lystbåde,  

 campingvogne o.lign., planter, blomster m.v. samt husdyr.
Endvidere kan en række butikker med en særlig  

 placering holde åbent i den fastsatte lukketid.
Det drejer sig bl.a. om  

 butikker beliggende i lufthavne og på eller ved havnearealer,  

 serviceanlæg på motorvejsnettet, butikker i jernbane- og  

 rutebilstationer, butikker på lejrpladser samt butikker, der  

 sælger proviant til skibe og luftfartøjer.
Butikker beliggende i  

 lufthavne og på eller ved havnearealer, butikker, der sælger  

 proviant til skibe og luftfartøjer samt butikker på lejrpladser,  

 kan tillige sælge alkohol i den generelle lukketid.
I modsætning til tidligere love indeholder loven  

 ingen mulighed for kommunale tilladelser, men gældende tilladelser,  

 givet af kommunalbestyrelsen inden den 1. juli 1995 (lovens  

 ikrafttræden) bevarer deres gyldighed tidsubegrænset.
Dette  

 gælder dog ikke tilladelser til butikker i større  

 trafikknudepunkter.
3. Lovforslagets indhold Lovforslaget bygger på bestemmelserne i den  

 gældende lov, og en række af disse bestemmelser er  

 videreført helt eller næsten uændrede.
På en  

 række punkter er der dog sket væsentlige ændringer, som en  

 følge af den samfundsudvikling, der har fundet sted, samt som en  

 naturlig konsekvens af de erfaringer, man har gjort sig i forbindelse med den  

 afprøvning af visse af lovens bestemmelser, der har fundet sted i de  

 forløbne år.
 De væsentligste ændringer er:
 a)	En udvidelse af butikkernes mulighed for søndagsåbent.  

 Udvidelsen sker trinvist, så butikkerne fra 2001 får fire  

 "løse" søndage, som kan placeres efter eget  

 ønske, dog ikke på helligdage, juleaftensdag og grundlovsdag.  

 Fra sommeren 2003 får butikkerne yderligere fire søndage, som  

 skal placeres i juli/august. Åbningstiden på disse søndage  

 er fastsat til at være fra kl. 10.00 til kl.17.00. Søndag  

 før juleaftensdag berøres ikke af lovforslaget.
b)	Der indsættes en revisionsklausul, hvorefter  

 erhvervsministeren fremsætter forslag om revision af loven i  

 folketingsåret 2004/2005, medmindre ministeren finder, at der på  

 et tidligere tidspunkt er behov for justeringer i loven.
Ved revisionen vil  

 det være naturligt, at der tages stilling til, om loven har fungeret  

 på en sådan måde, at kompetencen til at beslutte, om  

 lukketidsreglerne skal gælde, kan lægges ud til de regionale  

 myndigheder.
 c)	Handel med brugte genstande er ikke omfattet af lukketidsreglerne,  

 hvis butikkens indehaver har bevilling til handel med brugte genstande.
d)	Butikker må i den tilladte åbningstid sælge  

 alkohol.
Det gælder dog ikke i tidsrummet fra kl. 20.00 til kl.  

 6.00.
 e)	Havnereglen afskaffes straks for nye butikker og for eksisterende  

 butikker fra den 1. juli 2007. Dog kan kommunalbestyrelsen beslutte, at  

 bestemmelsen fortsat skal gælde efter den 1. juli 2007 for eksisterende  

 butikker beliggende i kommunen.
 f)	Bestemmelsen om butikker beliggende i  

 "sommerhusområder" afskaffes for nye butikker med en  

 omsætning over 20 mio. kr. årligt.
 g)	Bestemmelsen om butikker, der sælger proviant til skibe og  

 luftfartøjer, afskaffes straks for nye butikker og for eksisterende  

 butikker fra den 1. juli 2007.
h)	Kontrollen med butikkernes omsætningsgrænse  

 ændres, så den bygger på den realiserede omsætning.  

 Samtidig ændres omsætningsgrænsen til 20 mio. kr.  

 årligt inkl. moms og punktafgifter.
Butikker med en omsætning  

 på mellem 10 mio. kr. og 20 mio. kr. årligt, der ønsker at  

 holde åbent i den almindelige lukketid, skal indsende en  

 revisorunderskrevet erklæring til Erhvervs- og Selskabsstyrelsen, som  

 offentliggør, hvilke butikker, der har indsendt erklæring.
 Erhvervs- og Selskabsstyrelsen kan for de   formentlig   ganske  

 få eksisterende butikker, der har en varesammensætning, der  

 medfører, at størrelsen af f.eks. punktafgifter bringer  

 omsætningen op over 20 mio. kr. inkl. moms og punktafgifter, hvor de  

 efter den gældende lov ville ligge under omsætningsgrænsen  

 på 14,6 mio. kr. ekskl. moms og punktafgifter for tobaksvarer, tillade  

 at omsætningsgrænsen i § 6, stk. 1, overskrides.
 i)	Der indsættes en hjemmel for Erhvervs- og Selskabsstyrelsen  

 til at fastsætte nærmere regler, der præciserer  

 afgrænsningen af de lokaliteter, der er omhandlet i § 5, stk. 1.
 j)	Straffebestemmelserne ændres, så det præciseres,  

 at der ved udmåling af bøde altid skal tages hensyn til en  

 opnået eller tilsigtet økonomisk fordel.
 k)	Der foretages justeringer bl.a. som følge af ændringer  

 i andre love, f.eks. i bestemmelsen om told- og/eller afgiftsfrie butikker.  

 Særreglerne for butikker i større trafikknudepunkter bortfalder,  

 og den dispensationsadgang, der indførtes ved lovændringen i  

 efteråret 1999 for butikker i jernbane- og rutebilstationer, der havde  

 en omsætning over omsætningsgrænsen, udgår.  

 Bestemmelsen om frisørsaloner og saloner for skønhedspleje er  

 udgået, da der er tale om liberale erhverv, hvor accessorisk salg af  

 artikler, der knytter sig til denne virksomhed, er af underordnet betydning i  

 forhold til den egentlige virksomhed.
 l)	Erhvervslejeloven ændres, så det ikke kan  

 pålægges lejere af forretninger i butikscentre at holde  

 åbent på søndage.
a) Udvidelse af mulighederne for søndagsåbent Erhvervsministeriets rapport om "Regulering af  

 butikkernes åbningstider" peger bl.a. på, at forbrugerne har  

 taget godt imod de nye åbningstider, og at der vil være en  

 samfundsmæssig økonomisk gevinst ved en yderligere  

 liberalisering af åbningstiderne.
Samtidig har debatten omkring  

 turismens vilkår i Danmark vist, at der især i de større  

 byer er et udbredt ønske om at kunne holde åbent også  

 på søndage, så turisterne kan handle i butikkerne på  

 alle ugens dage.
Heroverfor står et ønske fra en række  

 organisationer om, at loven videreføres i 3-5 år, uden at  

 åbningstiden udvides nævneværdigt.
Der er således  

 tale om et udbredt ønske fra flere organisationers side om en  

 overgangsperiode uden markante liberaliseringer. Ønsket om en  

 overgangsperiode er begrundet med, at detailhandelen skal kunne tilpasse sig  

 og indrette sig på den nye konkurrencemæssige situation.
Som led i en sådan trinvis liberalisering,  

 ændres lukketidsreglerne, så butikkerne fra 2001 får  

 tildelt fire "løse" søndage, som butikkerne selv kan  

 placere over året, dog ikke på helligdage, grundlovsdag og  

 juleaftensdag.
Fra 2003 gives yderligere fire søndage, som skal  

 placeres i sommermånederne juli og august.
Tidspunktet for,  

 hvornår turisterne kommer til byen, kan variere fra egn til egn, og det  

 bliver med lovforslaget muligt for de butikker, der ønsker det, at  

 tilrettelægge deres åbningstider, så de kan betjene  

 turisterne i sommermånederne.
Med den trinvise liberalisering gives der erhvervsliv,  

 forretningsdrivende og det øvrige samfund en overgangsperiode, som  

 giver grundlag for, at generationsskifte af butikker kan finde sted i  

 perioden.
Herudover giver overgangsperioden mulighed for, at butikkerne kan  

 omstille sig til den nye situation, samt at samfundets øvrige  

 serviceydere, heriblandt leverandører af transport, kan tilpasse sig  

 nye behov.
b) Revisionsklausul Loven træder i kraft den 1. juli 2001. På  

 baggrund af opstramningerne af flere af lovens bestemmelser, herunder af  

 havne- og sommerhusreglen, reglen om omsætningsgrænsen m.fl. samt  

 de liberaliseringer, der finder sted, er det fundet hensigtsmæssigt, at  

 Folketinget, efter at bestemmelserne har været i kraft i en periode,  

 får mulighed for at vurdere, hvordan justeringerne har virket.  

 Lovforslaget indeholder derfor en revisionsklausul, hvorefter  

 erhvervsministeren fremsætter forslag om revision af loven i  

 folketingsåret 2004/2005. Erhvervsministeren kan dog på et  

 tidligere tidspunkt fremsætte forslag til revision, hvis ministeren  

 finder, at der er behov for justeringer i loven.
Debatten om butikkernes åbningstider er præget  

 af store regionale forskelle.
De regionale forhold udmønter sig bl.a.  

 i forskellig butiksstruktur, herunder i antallet af butikker og afstanden  

 mellem butikkerne, i forbrugernes alderssammensætning, køn m.v.,  

 i generelle handelsmønstre og i omfanget af turistbesøg.
Der  

 kan således være store regionale forskelle mellem typen af og  

 tidspunktet for den turistmæssige højsæson.
Med henblik på at give øget mulighed for at  

 tage højde for sådanne regionale forskelle, vil det derfor i  

 forbindelse med den foreslåede revision i folketingsåret  

 2004/2005 være et naturligt element i denne revision, at der skal tages  

 stilling til en mulig regionalisering af lov om butikstid.
Der bør  

 samtidig foretages en vurdering af, hvorvidt loven har fungeret efter  

 hensigten   og herunder af, om en eller flere af bestemmelserne har givet  

 anledning til sådanne uklarheder, at det vil være  

 nødvendigt med en justering heraf, inden spørgsmålet om  

 en regionalisering afklares endeligt.
Det er en naturlig forudsætning  

 for at kunne decentralisere en lov, at loven fungerer uden væsentlige  

 problemer.
 For at give såvel de regionale myndigheder som de  

 butiksdrivende, ansatte og forbrugere mulighed for at indstille sig på  

 sådanne nye vilkår, bør en eventuel decentralisering af  

 kompetencen til amtsrådet, i København og på Frederiksberg  

 kommunalbestyrelsen, til at undtage fra de generelle lukketidsregler ledsages  

 af et rimeligt varsel, således at der sikres en overgangsperiode til  

 denne omstillingsproces.
c) Handel med brugte genstande Den gældende lov om butikstid skelner ikke mellem  

 salg af nye og brugte varer.
Antikvitetsforretninger og andre, som  

 sælger brugte varer, har derfor som udgangspunkt også skullet  

 holde lukket om søndagen.
Med lovforslaget gives der mulighed for, at  

 salg af brugte genstande kan ske om søndagen, hvis indehaveren har en  

 bevilling til handel med brugte genstande.
d) Detailsalg af alkohol Reglerne om salg af alkohol har givet anledning til  

 spørgsmål fra forbrugerne om, hvorfor nogle butikker, der har  

 kunnet holde åbent i den fastsatte lukketid, har måttet  

 sælge alkohol, mens andre butikker, der ligeledes har kunnet holde  

 åbent, ikke må.
Reglerne om detailsalg af alkohol bliver nu  

 lempet, idet salg af alkohol bliver tilladt alle dage fra kl. 6.00 til kl.  

 20.00 for de butikker, der i øvrigt lovligt må holde  

 åbent. Ændringen får først og fremmest betydning for  

 de mindre dagligvarebutikker, der må holde åbent om  

 søndagen, fordi de falder under omsætningsgrænsen.
 Salg er ikke tilladt i aften- og nattetimerne, og reglen  

 om afskærmning af alkohol over for publikum mellem kl. 20.00 og kl.  

 6.00 opretholdes derfor.
 Lempelsen antages ikke at give ordensmæssige  

 problemer, men sanktionsbestemmelsen indeholder mulighed for, at grov eller  

 gentagen overtrædelse af bestemmelserne om salg af alkohol kan  

 medføre frakendelse af retten til at sælge alkoholiske  

 drikkevarer.
Bestemmelserne om salg af alkohol samles og bliver derved  

 mere overskuelige.
Samtidig gøres det klart, at der skelnes mellem  

 reglerne om åbningstid og reglerne for salg af alkohol.
e) Afskaffelse af havnereglen Havnereglen giver i sin nuværende udformning  

 mulighed for, at butikker beliggende på eller ved et havneareal kan  

 holde åbent og sælge alkohol udover de i loven generelt fastsatte  

 tidspunkter.
Havnereglen afløste tidligere butikstidsloves  

 bestemmelser om butikker, beliggende i lystbådehavne og i større  

 trafikknudepunkter.
Bestemmelsen fik sin endelige udformning under  

 folketingsbehandlingen af det lovforslag, der førte til den  

 gældende lov om butikstid m.v.
Butikker beliggende ved et  

 havneareal blev af Folketinget medtaget for konkurrencemæssigt at  

 ligestille butikker, som lå i umiddelbar nærhed af havnen, og som  

 havde deres største omsætning fra færgeturister, med  

 butikker beliggende på havnen.
Bestemmelsen omfatter alle slags  

 butikker i alle typer havne og anvendes i dag af et bredt spektrum af  

 butikker, der betjener alle kunder, ikke kun lystsejlere og rejsende.  

 Samtidig med bestemmelsens indsættelse blev der i loven indsat en  

 revisionsklausul, hvorefter loven skulle tages op til revision i år  

 2000.
 På grund af de fordelagtige konkurrencemæssige  

 vilkår bestemmelsen giver, har havnereglen i de seneste år givet  

 anledning til en del afprøvninger, som har været behandlet af  

 politi og domstole.
Havnereglen i dens nuværende udformning er et  

 eksempel på en særregel, der har fået en videre  

 rækkevidde, end der synes at være reel begrundelse for.  

 Lovforslaget ophæver derfor havnereglen for nye butikker, således  

 at nye butikker skal indrette sig på samme konkurrencevilkår som  

 øvrige butikker.
Endvidere ophæves havnebestemmelsen for  

 eksisterende butikker fra den 1. juli 2007. Dette indebærer, at de  

 eksisterende butikker får en overgangsperiode på 6 år til  

 at indrette sig på lige konkurrencevilkår med øvrige  

 butikker.
Da interessen for at kunne benytte havnereglen har varieret meget i  

 de forskellige egne af landet, får kommunalbestyrelsen mulighed for at  

 videreføre havnebestemmelsen efter den 1. juli 2007 for butikker, der  

 ved lovforslagets fremsættelse benyttede reglen.
Dagligvarebutikker, der er beliggende i havne, og som  

 falder under omsætningsgrænsen, vil dog som hidtil kunne holde  

 åbent lørdag efter kl. 17.00 og søndag og vil også  

 på søndage til kl. 20.00 kunne sælge alkohol.
Butikker,  

 der er i besiddelse af en tilladelse givet af kommunalbestyrelsen inden den  

 1. juli 1995, kan fortsat benytte deres tilladelser.
 For at hindre, at nye butikker "spekulerer" i at  

 kunne anvende havnereglen frem til den 1. juli 2007, er det foreslået,  

 at reglen for så vidt angår nye butikker gælder fra  

 lovforslagets fremsættelse.
f) Afskaffelse af sommerhusreglen Gældende tilladelser givet af kommunalbestyrelsen  

 inden den 1. juli 1995 i henhold til tidligere butikstidslove er i den  

 gældende lov videreført tidsubegrænset.
Det gælder  

 såvel individuelle tilladelser som områdetilladelser.
I henhold  

 til tidligere butikstidslove gælder lukketidsreglerne ikke for  

 butikker, der er placeret i områder, der i det væsentlige  

 benyttes til sommer- og weekendophold.
Beslutning om, hvilke områder,  

 det drejer sig om, er truffet af kommunalbestyrelserne efter forhandling med  

 de berørte organisationer.
Af bemærkningerne til 1995-loven fremgår det  

 bl.a., at "Ved en gældende dispensation til f.eks. et  

 sommerhusområde, vil denne (overgangsregel) også omfatte nye  

 butikker, etableret efter lovens ikrafttræden." Områdeafgrænsningen for  

 sommerhusområderne ligger således fast.
I takt med at der sker en  

 udbygning af byerne, har grænserne mellem by og sommerland i flere  

 områder nærmet sig hinanden.
For at modvirke en mulig tendens  

 til, at butikscentre m.v. etablerer sig i sommerhusområderne,  

 indeholder lovforslaget en bestemmelse om, at sommerhusreglen alene skal  

 gælde for butikker, der var etableret ved lovforslagets  

 fremsættelse, samt for butikker, hvis omsætning ikke overstiger  

 omsætningsgrænsen på 20 mio. kr. inkl. moms og  

 punktafgifter.
En sådan bestemmelse vil modvirke spekulation i at  

 lægge centre m.v. i disse områder, men vil modsat ikke være  

 til hinder for, at der i disse områder kan eksistere et varieret  

 forretningsliv bestående af en blanding af dagligvare- og  

 udvalgsvarebutikker.
g) Afskaffelse af reglen om skibsproviantering Egentlig skibsproviantering, der foregår som led i  

 udøvelsen af erhvervsvirksomhed, betragtes sædvanligvis som  

 engrossalg, og er derfor ikke omfattet af loven.
Da en del butikker  

 imidlertid sælger såvel engros som detail, vil en række  

 butikker dog fortsat være omfattet af lovens bestemmelser.
Bestemmelsen  

 har imidlertid givet anledning til en række  

 afgrænsningsproblemer, og det foreslås derfor, at den på  

 linje med havnebestemmelsen ophæves for nye butikker fra lovforslagets  

 fremsættelse, mens eksisterende butikker, dvs. butikker, som har holdt  

 åbent i overensstemmelse med reglerne i den gældende lov, kan  

 fortsætte hermed indtil den 1. juli 2007.
h) Styrkelse af kontrollen med omsætningsgrænsen Dagligvarebutikker har i den eksisterende lov været  

 undtaget fra de generelle lukketidsregler, hvis den forventede  

 årlige omsætning ikke overstiger 14,6 mio. kr. ekskl. moms og  

 punktafgifter for tobaksvarer.
Det kan imidlertid være svært at  

 dokumentere   og dermed også kontrollere   endnu ikke realiserede  

 tal.
 Fra detailhandelsorganisationernes side har der  

 været et klart ønske om at få strammet op på de  

 krav, der stilles til dokumentationen.
Kravet om, at den forventede årlige  

 omsætning ikke må overstige en bestemt grænse, er derfor i  

 lovforslaget erstattet af et krav om, at den realiserede  

 omsætning for den seneste regnskabsperiode ikke må overstige  

 omsætningsgrænsen.
Dog vil der for nye butikker fortsat  

 være tale om den budgetterede (dvs. forventede) omsætning for  

 første regnskabsperiode.
Det nye krav kombineres med en pligt til at indsende en  

 revisorunderskrevet erklæring til Erhvervs- og Selskabsstyrelsen om, at  

 den seneste regnskabsperiodes realiserede omsætning/første  

 regnskabsperiodes forventede omsætning ikke overstiger  

 omsætningsgrænsen.
Herefter vil styrelsen offentliggøre,  

 hvilke butikker der har indsendt erklæring.
Enhver, der har interesse  

 heri, kan så umiddelbart se, hvilke dagligvarebutikker, der lovligt kan  

 holde åbent, fordi de falder under omsætningsgrænsen.
Der  

 indføres dog en bagatelgrænse på 10 mio. kr. inkl. moms og  

 punktafgifter, så butikker, der ligger under denne grænse - og  

 således klart under omsætningsgrænsen - ikke behøver  

 indsende en erklæring.
Dette vil betyde, at de mange mindre butikker og  

 kiosker m.v. ikke behøver indsende erklæring.
 Der indsættes en dispensationsadgang, så de  

 formentlig   ganske få eksisterende butikker, der har en  

 varesammensætning, der medfører, at størrelsen af f.eks.  

 punktafgifter bringer omsætningen op over 20 mio. kr. inkl. moms og  

 punktafgifter, hvor de efter den gældende lov ville ligge under  

 omsætningsgrænsen på 14,6 mio. kr. ekskl. moms og  

 punktafgifter for tobaksvarer, kan få tilladelse til at overskride  

 grænsen i § 6, stk. 1.
i) Hjemmelsbestemmelse vedrørende særlige butikker Afgrænsningen af hvilke butikker, der lovligt kan  

 benytte undtagelsesbestemmelserne vedrørende særlige butikker,  

 har givet anledning til flere afprøvninger.
Med henblik på  

 fremover at undgå dette, indsættes en hjemmelsbestemmelse,  

 hvorefter Erhvervs- og Selskabsstyrelsen kan fastsætte nærmere  

 regler, der præciserer afgrænsningen af de lokaliteter, der er  

 nævnt i § 5, stk. 1.
j) Sanktionsbestemmelserne Loven har givet anledning til en række  

 afprøvninger af, hvor grænserne går.
Indtil domstolene har  

 kunnet afgøre sagerne, har en række butikker haft en indtjening,  

 som klart har overgået den bøde, som har fulgt med en  

 domfældelse.
For at gøre det mindre attraktivt at afprøve  

 lovens grænser, fremgår det nu direkte af sanktionsbestemmelsen,  

 at der i alle tilfælde ved udmålingen af bøde skal tages  

 særligt hensyn til størrelsen af en opnået eller tilsigtet  

 økonomisk fordel.
k) Justeringer Som en  

 naturlig følge af, at det told- og/eller afgiftsfrie salg er  

 ophævet inden for EU, er bestemmelsen om undtagelse for de told- og  

 afgiftsfrie butikker udgået og erstattet af en generel bestemmelse, der  

 omfatter lufthavne, passagerskibe, fly og tog.
Butikker beliggende i  

 lufthavne, hvis butikkerne i særlig grad betjener de rejsende, samt  

 butikker i passagerskibe og fly i international fart er ikke omfattet af  

 reglerne om salg af alkohol.
 Overgangsbestemmelsen for butikker i større  

 trafikknudepunkter, der blev forlænget i foråret 2000,  

 ophører, og butikker, der kunne benytte denne bestemmelse, er nu  

 omfattet af lovens almindelige bestemmelser.
Frisørsaloner og saloner for skønhedspleje  

 er ikke længere særskilt medtaget under lovens  

 anvendelsesområde.
Der er tale om liberale erhverv, og det accessoriske  

 salg af artikler, der finder sted fra disse saloner, er af underordnet  

 betydning i forhold til den primære virksomhed.
Disse erhverv er derfor  

 nu stillet på linie med andre liberale erhverv.
l) Ændring af erhvervslejeloven I  

 forbindelse med ændringen af butikstidsloven i 1995 blev der indsat en  

 bestemmelse i lejeloven, som af hensyn til de små specialbutikker  

 hindrede, at det pålagdes lejere i butikscentre eller lignende  

 butiksfællesskaber   uanset centrenes eller fællesskabernes  

 åbningstider i øvrigt   at holde åbent efter kl. 20.00  

 på hverdage.
Denne bestemmelse er senere flyttet til erhvervslejeloven.  

 Bestemmelsen var begrundet med, at små specialbutikker typisk   i  

 modsætning til større dagligvarebutikker   benytter  

 faglært og dyr arbejdskraft, og at det derfor kunne være  

 tabsgivende for en lille specialbutik at holde åbent i samme omfang som  

 de store dagligvarebutikker.
I takt med at der gives større mulighed  

 for at holde søndagsåbent, vil det samme gøre sig  

 gældende for disse butikker, hvis de tvinges til at holde åbent  

 lørdag efter kl. 17.00 og søndage.
Lovforslaget indeholder  

 derfor en præcisering af erhvervslejelovens bestemmelser, så det  

 ikke kan pålægges butikker i centre o.lign. at holde åbent  

 mellem lørdag kl. 17.00 og mandag kl. 6.00.
4. Høring Forslaget er samtidig med fremsættelsen sendt i  

 høring hos Amtsrådsforeningen, A/S Dansk Shell,  

 Arbejderbevægelsens Erhvervsråd, Arbejdsgiverforeningen for  

 Handel, Transport og Service, Bager og Konditormestrene i Danmark,  

 Benzinforhandlernes Fælles Repræsentation, Brancheorganisationen  

 for Forbrugerelektronik, Camping Branchen, Camping-Rådet, Dansk  

 Automobilhandler Forening, Dansk Dagligvareleverandør Forening,  

 Danmarks Frisørmestre, Danmarks Frugthandlere, Danmarks Restaurant- og  

 Cafeterialforening, Danmarks Skohandlerforening, Danmarks Statistik, Danmarks  

 Tapet- og Farvehandlerforening, Danmarks Turistråd, Dansk  

 Arbejdsgiverforening, Dansk Automat Brancheforening, Dansk  

 Blomsterhandlerforening, Dansk Familielandbrug, Dansk Frisør og  

 Kosmetikerforbund, Dansk Fødevareråd, Dansk Handel og Service,  

 Dansk Industri, Dansk Is- og Konfektureforening, Dansk Isenkram Forening,  

 Dansk Supermarked A/S, Dansk Textil & Beklædning, Dansk Textil  

 Union, Det Danske Handelskammer, Danske Husmandsforeninger, De Danske  

 Landboforeninger, Danske Slagtermestres Landsforening, DK-Benzin A/S, DSB  

 Færgerestauranter og Tax-free Shops A/S, DSB Restauranter og Kiosker,  

 FDB, FDB Strategi Gruppen, Finansforbundet, Finansrådet,  

 Finanssektorens Arbejdsgiverforening, Forbrugerrådet, Foreningen af  

 Dagligvaregrossister, Foreningen af Politimestre i Danmark, Foreningen af  

 Registrerede Revisorer, Foreningen af Statsautoriserede Revisorer, Foreningen  

 af Danske Videogramdistributører, Forsikring og Pension, Frederiksberg  

 Kommunalbestyrelse, Funktionærernes og Tjenestemændenes  

 Fællesråd, Handels-, Transport- og Fælleskartellet,  

 HK/Handel, Hotel-, Restaurations- og Fritidserhvervenes Arbejdsgiverforening,  

 Håndværksrådet, Kommunernes Landsforening, Det Kooperative  

 Fællesforbund, Kristelig Arbejdsgiverforening, Københavns City  

 Center, Københavns Kommune, Københavns Vin- og  

 Tobakshandlerforening af 1885, Landbrugsrådet, Landsforeningen Loyal  

 Handel, Landsorganisationen i Danmark, Leverandørforeningen for  

 Tobaks- og Konfekturevarer, Møbelhandlernes Centralforening i Danmark,  

 Nærbutikkernes Landsforening, Oliebranchens  

 Fællesrepræsentation, Politidirektøren i København,  

 Q8 Forpagtere og Forhandlere, Sammenslutningen af Danske Benzinforhandlere,  

 Sammenslutningen af Texaco-Forhandlere, De Samvirkende Købmænd i  

 Danmark, De Selvejende Statoil Forhandlere, Turismens Fællesråd,  

 Vinhandlerforeningen for Danmark, Arbejdsministeriet, By- og  

 Boligministeriet, Finansministeriet, Forskningsministeriet,  

 Forsvarsministeriet, Indenrigsministeriet, Justitsministeriet,  

 Kirkeministeriet, Kulturministeriet, Miljø- og Energiministeriet,  

 Ministeriet for Fødevarer, Landbrug og Fiskeri, Skatteministeriet,  

 Socialministeriet, Statsministeriet, Sundhedsministeriet, Trafikministeriet,  

 Udenrigsministeriet, Undervisningsministeriet og  

 Økonomiministeriet.
Økonomiske og administrative konsekvenser af lovforslaget Lovforslaget indeholder på en række  

 områder bestemmelser, som medfører økonomiske og  

 administrative konsekvenser for erhvervslivet.
Ligeledes indeholder  

 lovforslaget i forhold til staten administrative konsekvenser, som også  

 medfører statsfinansielle konsekvenser for det kommende og de  

 følgende finansår.
Økonomiske konsekvenser for erhvervslivet Lovforslaget indeholder på en række  

 områder positive økonomiske konsekvenser for erhvervslivet.
Der foreslås i § 2, stk. 3, en liberalisering af  

 reglerne om søndagsåbent, der giver alle butikker mulighed for  

 at holde åbent fire søndage om året, som  

 tilrettelægges efter den enkelte butiks eget valg.
Endvidere gives der  

 i medfør af § 2, stk. 4, mulighed for at holde åbent yderligere  

 fire søndage i juli og august måned gældende fra juli  

 2003. Dette forslag vurderes at være gavnligt for butikkernes  

 afsætningsmuligheder.
 Ifølge beregninger foretaget på baggrund af  

 Erhvervsministeriets rapport om "Regulering af butikkernes  

 åbningstider" fra maj 2000 forventes det, at liberaliseringen af  

 søndagsåbent vil medføre en mindre stigning i  

 omsætningen på 0,1% for udvalgsvarehandlen, mens det ikke ventes  

 at medføre stigning i omsætningen for dagligvarehandlen.
 Endvidere indeholder lovforslaget i § 8 en udvidelse af  

 den gældende lovs bestemmelser om salg af alkohol, idet det  

 foreslås, at salg, udlevering og udbringning må finde sted alle  

 ugens dage fra kl. 6.00 til kl. 20.00. Foruden muligheden for at  

 forøge butikkernes afsætning indebærer forslaget, at de  

 butikker, som holder søndagsåbent indtil kl. 20.00, ikke  

 længere behøver at foretage afskærmning overfor  

 publikum.
Administrative konsekvenser for erhvervslivet I § 6 er indeholdt en undtagelsesmulighed fra de fastsatte  

 lukketider for eksisterende og nye butikker, som ikke udelukkende eller  

 hovedsageligt sælger udvalgsvarer, og som har en bogført  

 henholdsvis budgetteret omsætning under 20 mio. kr. inkl. moms og  

 punktafgifter.
Undtagelsesmuligheden indebærer som det  

 væsentligste, at de omfattede butikker kan holde åbent om  

 søndagen.
Som noget nyt skal eksisterende butikker for at benytte  

 denne mulighed senest to måneder efter regnskabsårets afslutning  

 indsende en erklæring underskrevet af en registreret eller  

 statsautoriseret revisor om, at den bogførte omsætning ikke  

 overstiger 20 mio. kr.
Indsendes erklæringen senere, kan butikken  

 først benytte muligheden, når erklæringen er modtaget i  

 Erhvervs- og Selskabsstyrelsen.
For nye butikker skal der indsendes  

 erklæring underskrevet af en registreret eller statsautoriseret revisor  

 om, at den budgetterede omsætning i første regnskabsperiode ikke  

 vil overstige 20 mio. kr.
Butikken kan herefter benytte  

 undtagelsesmuligheden, når erklæringen er modtaget i Erhvervs- og  

 Selskabsstyrelsen.
 Forslaget om, at der skal indsendes dokumentation for, at  

 butikkens bogførte eller budgetterede omsætning ligger under  

 omsætningsgrænsen, er fremkommet efter ønske fra  

 organisationerne.
 For såvel eksisterende som nye butikker med  

 henholdsvis bogført eller budgetteret omsætning under 10 mio.  

 kr. inkl. moms og punktafgifter er der i lovforslaget indsat en  

 bagatelgrænse, således at disse butikker ikke skal indsende  

 revisorerklæring for at kunne benytte undtagelsesmuligheden.
 Ifølge Erhvervs- og Selskabsstyrelsens seneste  

 redegørelse om udviklingen i dagligvarebutikkernes  

 omsætningsforhold fra maj 2000 vil bestemmelsen om  

 revisorerklæring omfatte ca. 1.100 eksisterende butikker.  

 Bagatelgrænsen for indsendelse af revisorerklæring  

 medfører, at over 5.600 eksisterende butikker kan holde åbent  

 inden for den fastsatte lukketid uden at skulle indsende  

 revisorerklæring til Erhvervs- og Selskabsstyrelsen.
Erhvervs- og Selskabsstyrelsen vil til håndtering af  

 indsendelse og offentliggørelse af erklæringerne udarbejde en  

 internetløsning, der gør indberetningen så teknisk og  

 administrativt smidig som muligt.
På den baggrund vurderes det, at den  

 tid, som skal afsættes til udfyldelse og indsendelse af  

 revisorerklæringen vil tage omkring 15-30 minutter for hver butik.
Det  

 er herved forudsat, at revisor har de pågældende oplysninger til  

 sin rådighed ved indberetningen.
 Omregnet til samfundsniveau vurderes det derfor, at de  

 samlede byrder for erhvervet som helhed i forbindelse med indberetningen vil  

 være i størrelsesordenen 275-550 timer årligt.
Lovforslaget kræver, at det er en registreret eller  

 statsautoriseret revisor, som underskriver erklæringen.
Det  

 skønnes, at bestemmelsen ikke derudover medfører behov for  

 ekstern assistance, anskaffelse af hjælpemidler eller uddannelse af  

 administrative medarbejdere for den enkelte butik.
Økonomiske konsekvenser for staten Lovforslaget vil medføre en merudgift for staten  

 på 1,1 mio. kr. i 2001, der vil blive optaget på forslag til lov  

 om tillægsbevilling, og på 0,1 mio. kr. i de følgende  

 år.
 Håndteringen af lovforslagets krav om indsendelse og  

 offentliggørelse af revisorerklæringerne kræver, at  

 Erhvervs- og Selskabsstyrelsen etablerer en internetfunktion, som dels kan  

 muliggøre en let og smidig indberetning af revisorerklæringerne,  

 dels kan facilitere en mulighed for, at myndigheder, organisationerne og  

 forbrugere kan gøre sig bekendt med hvilke butikker, der har indsendt  

 en revisorerklæring.
 Oprettelsen af denne internetfunktion vil medføre  

 en merudgift for Erhvervs- og Selskabsstyrelsen på 1 mio. kr. til  

 etablering og en årlig merudgift på 0,1 mio. kr. til drift og  

 vedligeholdelse.
Administrative konsekvenser for staten Der må påregnes en øget belastning i  

 forbindelse med udstedelse af administrative forskrifter.
Endvidere må  

 dispensationsbestemmelsen i lovforslagets § 14, stk. 3, antages at  

 medføre et øget forbrug af administrative ressourcer.
Konsekvenser for miljøet Lovforslaget forventes ikke at få konsekvenser for  

 miljøet, idet trafikken på vejene ikke forventes forøget  

 som følge af liberaliseringen af åbningstiderne.
Forholdet til EU-retten Lovforslaget indeholder ikke EU-retlige aspekter.
Lovforslagets økonomiske og administrative konsekvenser i  

 skemaform Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommune og  

 amter Erhvervs- og Selskabsstyrelsen skal til håndtering og  

 offentliggørelse af revisorerklæringer etablere en  

 internetløsning.
Udgifterne hertil anslås at medføre en  

 merudgift på ca. 1 mio. kr. til etablering.
Drift og vedligeholdelse af  

 internetløsningen vil medføre en årlig merudgift i  

 størrelsesordenen 0,1 mio. kr.
Administrative konsekvenser for stat, kommune og  

 amter Erhvervs- og Selskabsstyrelsen skal i medfør af  

 lovforslagets § 6, stk. 5, offentliggøre revisorerklæringer  

 indsendt i henhold til § 6, stk. 2 og 3.
 Erhvervs- og Selskabsstyrelsen skal udstede administrative forskrifter i  

 medfør af en række af lovforslagets bestemmelser, ligesom  

 styrelsen skal behandle dispensationsansøgninger i henhold til  

 forslagets § 14, stk. 3.
Økonomiske konsekvenser for erhvervslivet Mindre stigning i afsætningsmulighederne for  

 udvalgsvarehandlen ved liberalisering af søndagsåbent.
Afskærmning er nu først påbudt efter kl. 20 alle ugens  

 dage.
Dermed vil nogle butikker kunne undgå afskærmning om  

 søndagen.
Ingen Administrative konsekvenser for erhvervslivet Ingen For ca. 1.100 butikker skal der indsendes  

 revisorerklæring, såfremt de ønsker at benytte sig af  

 muligheden for søndagsåbent.
Miljømæssige konsekvenser Ingen Ingen, idet trafikken på vejene ikke forventes  

 forøget som følge af liberaliseringen af  

 åbningstiderne.
Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Loven omfatter butikker, hvorfra der foregår  

 detailsalg.
Butiksbegrebet er således uændret i forhold til den  

 gældende lov.
Butikker omfatter salgs- og udleveringssteder, herunder  

 selvstændige boder og stadepladser.
Ved salg fra permanente  

 kræmmermarkeder o.lign. omfatter det derfor den enkelte bod.
Lagre og  

 håndværkeres salg fra lagre vil fortsat være omfattet af  

 loven, når disse fungerer som salgs- eller udleveringssted.
 Som hidtil omfatter loven alene erhvervsmæssigt  

 detailsalg af varer til forbrugere, når salget finder sted fra fast  

 forretningssted, jf. næringslovens § 10.
I lovforslaget er bestemmelsen i den gældende lovs §  

 1, stk. 1, om frisørsaloner og saloner for skønhedspleje  

 udgået, idet man har fundet, at loven ikke, til trods for det salg der  

 finder sted herfra, bør omfatte sådanne liberale erhverv, hvor  

 accessorisk salg af artikler, der knytter sig til denne virksomhed, er af  

 underordnet betydning i forhold til den egentlige virksomhed.
Virksomheder af  

 lignende karakter har ikke været henført under lov om butikstid.  

 Her tænkes bl.a. på helsecentre og lign., hvorfra der også  

 foregår et vist detailsalg.
Kun en mindre del af disse virksomheders  

 omsætning består af varer til forbrugere (detailhandel). Det  

 samme gælder salg af accessoriske varer fra f.eks. restaurationer  

 (cigaretter, tændstikker m.v.).
Dinér transportable-virksomhed, der primært  

 består i udførelse af tjenesteydelser, er derfor heller ikke  

 omfattet af loven.
Det samme gælder f.eks. fremkaldelse af film, samt  

 salg af billetter, lodsedler, totalisatorvirksomhed, herunder tips, lotto og  

 lignende.
Videoudlejningsvirksomheder, der i begrænset omfang  

 sælger videofilm, er heller ikke omfattet, sålænge den  

 primære virksomhed består i udlejning af videofilm.
Sælges  

 der herudover dagligvarer fra videobutikken, vil den derimod være  

 omfattet af loven.
Hvis butikken skal kunne holde åbent i den generelle  

 lukketid, må omsætningen af dagligvarer derfor ikke overstige den  

 omsætningsgrænse, der er fastsat i henhold til § 6.
 Salg på messer, kortvarige udstillinger, dyrskuer,  

 festivaler, omrejsende forlystelseshaver m.v. foregår ikke fra fast  

 forretningssted og er fortsat ikke omfattet af loven, men kræver  

 tilladelse efter reglerne i næringsloven.
 I stk. 2 er apoteker undtaget fra loven, som det  

 også er tilfældet i den gældende lov.
Til § 2 Stk. 1 og 2 viderefører de gældende  

 lukketidsregler.
Den generelle lukketid er således fortsat fra  

 lørdag kl. 17.00 til mandag kl. 6.00 samt på helligdage,  

 grundlovsdag og juleaftensdag.
Alle butikker uanset placering,  

 størrelse, sortiment m.v. vil således kunne holde  

 døgnåbent fra mandag morgen kl 6.00 til lørdag  

 eftermiddag kl. 17.00.
I lukketiden skal butikkerne være lukkede for  

 publikum.
En butik kan således ikke lovligt holde åbent, selv om  

 der blot er tale om fremvisning af lokalerne, og der ikke foregår salg.  

 En møbelforretning må derfor ikke holde åbent en  

 søndag med henvisning til, at forretningen blot ønsker at vise  

 nye møbler frem.
 Påske- og pinselørdag samt den sidste  

 lørdag og søndag før juleaftensdag har butikkerne som  

 hidtil mulighed for at holde åbent til kl. 20.00.
Som led i liberaliseringen af loven foreslås det i  

 stk. 3, at der gives mulighed for, at alle butikker   såvel dagligvare-  

 som udvalgsvarebutikker - ud over den sidste søndag før  

 juleaftensdag yderligere kan holde åbent fire søndage om  

 året.
Disse fire søndage kan placeres efter butikkernes eget  

 frie valg.
De kan således placeres i turistperioder, i forbindelse med  

 juletravlhed eller i forbindelse med lokale arrangementer, hvor butikkerne  

 ønsker ekstraordinært at kunne holde søndagsåbent.  

 Det kunne f.eks. være naturligt, at butikkerne reserverer en  

 søndag til en eventuel festuge, regatta eller en anden større  

 lokal begivenhed, der tiltrækker mange mennesker.
Søndagene kan  

 dog ikke placeres på helligdage samt juleaftensdag og grundlovsdag.
 Butikkerne kan på disse fire søndage holde  

 åbent fra kl. 10.00 til kl. 17.00 og vil som følge af  

 liberaliseringen af alkoholbestemmelsen endvidere kunne sælge  

 øl, vin og spiritus i åbningstiden, jf. § 8, stk. 1.
Efter forslagets stk. 4 tildeles der butikkerne yderligere  

 fire søndage, som skal placeres i sommermånederne juli og  

 august.
Det er også her butikkernes eget valg, hvilke søndage i  

 de to måneder, de ønsker at holde åbent.
 Denne bestemmelse er et led i den trinvise liberalisering,  

 der skal give butikkerne mulighed for at omstille sig til en nye situation,  

 og bestemmelsen træder derfor først i kraft fra den 1. juli  

 2003. Herefter vil butikkerne således samlet have otte søndage,  

 udover søndagen før juleaftensdag.
Stk. 5 viderefører den hidtidige bestemmelse om  

 salg fra automater, hvorefter automatsalg kan finde sted døgnet rundt.  

 Som hidtil kan øl, vin og spiritus dog ikke sælges fra  

 automater.
Dette fremgår nu af bestemmelsen i § 8, stk. 2.
Til § 3 § 3 viderefører bestemmelsen i den gældende  

 lovs § 3, stk. 8, om, at Erhvervs- og Selskabsstyrelsen efter indstilling fra  

 kommunalbestyrelsen kan tillade, at bestemmelserne om lukketider og  

 begrænsningerne i salg af alkohol kan fraviges ved ganske særlige  

 lejligheder.
Der skal som hidtil være tale om meget omfattende  

 enkeltarrangementer, typisk af international eller tilsvarende karakter, og  

 ofte med deltagelse af en række danske og udenlandske organisationer.  

 Der skal således være tale om arrangementer af officiel karakter,  

 og med henblik på at sikre, at de nævnte arrangementer har en  

 sådan karakter, træffer Erhvervs- og Selskabsstyrelsen  

 afgørelse efter indstilling fra kommunalbestyrelsen.
Erhvervs- og  

 Selskabsstyrelsens afgørelser kan ikke indbringes for højere  

 administrativ myndighed.
Bestemmelsen giver ikke mulighed for, at der meddeles  

 dispensation i forbindelse med f.eks. lokale festivaler, byfester og  

 indkøbscentres åbning, heller ikke selv om arrangementet  

 involverer en hel egn.
Netop til sådanne arrangementer kan butikkerne  

 gøre brug af de "løse" søndage, som  

 lovændringen giver mulighed for.
Til § 4 § 4 er en videreførsel af de af bestemmelserne i  

 den gældende lovs § 3, der vedrører salg af bestemte varer.
Af  

 systematiske grunde er bestemmelserne indarbejdet i en selvstændig  

 paragraf.
Der er således ikke sket væsentlige materielle  

 ændringer i forhold til de gældende bestemmelser bortset fra, at  

 stk. 1, nr. 3, er udvidet, således at også salg af  

 tilbehør til lystbåde er undtaget fra de almindelige  

 lukketidsregler.
Der er dog foreslået en ny bestemmelse i stk. 1, nr.  

 7, der giver mulighed for salg af brugte genstande fra en butik i den  

 generelle lukketid.
Herved får bl.a. antikvitetsforretninger mulighed  

 for at holde åbent om søndagen.
Det er dog en  

 forudsætning, at indehaveren har bevilling til handel med brugte  

 genstande.
Udøves virksomheden fra flere forretningssteder, kan kun  

 ét af disse forestås af bevillingshaveren.
Driften af de  

 øvrige forretningssteder skal forestås af bestyrere, der er  

 godkendt af politiet.
Ved kontrolbesøg kan politiet således  

 konstatere, om indehaveren har en bevilling til handel med brugte genstande  

 og dermed lovligt kan holde åbent i den generelle lukketid.
I medfør af stk. 1, nr. 4, er planter, blomster,  

 kranse og tilbehør hertil, samt havebrugsvarer undtaget.
Der er hermed  

 først og fremmest taget højde for de varer, som  

 sædvanligvis sælges fra blomsterbutikker, planteskoler og  

 gartnerier.
Ved havebrugsvarer forstås varer, som anvendes ved og i  

 forbindelse med dyrkning af planter og træer i haver.
Der kan f.eks.  

 være tale om frø, løg, gødning, ukrudtsmidler og  

 mindre haveredskaber, men ikke havemøbler og fliser.
Som hidtil er husdyr undtaget fra de almindelige  

 lukketidsbestemmelser.
Ved husdyr forstås dyr, der sædvanligvis  

 indgår i almindelige landbrugsbedrifter.
Undtagelsen omfatter  

 således ikke kæledyr.
Løsøre, der afhændes ved tvangsauktion  

 eller er indleveret fra et bo og afhændes ved frivillig offentlig  

 auktion, er efter stk. 1, nr. 6, undtaget fra de almindelige lukketider for  

 at give mulighed for, at tvangsauktionssalg og auktioner over effekter  

 indleveret fra et bo kan finde sted uden for den almindelige  

 åbningstid.
Herved skabes en større publikumsinteresse og  

 mulighed for et større provenu af auktionen til fordel for den  

 skyldner, hvis ejendele var sat på auktion.
Samme mulighed gælder  

 ikke for frivillige offentlige auktioner, som i realiteten ikke adskiller sig  

 fra almindeligt erhvervsmæssigt detailsalg af varer, og salget er  

 derfor omfattet af de almindelige lukketidsregler.
Tæppesalg under en  

 frivillig offentlig auktion må således ikke foregå på  

 en søndag, da der er tale om salg af en almindelig udvalgsvare, som  

 ikke er særskilt undtaget.
 Stk. 2 svarer til den gældende lovs § 3, stk. 7.  

 Bestemmelsen har kun selvstændig betydning for dagligvarebutikker med  

 en omsætning over 20 mio. kr.
Til § 5 § 5 er en videreførsel af de af bestemmelserne i  

 den gældende lovs § 3, der vedrører særlige butikker.  

 Havnebestemmelsen og bestemmelsen om butikker, der sælger proviant til  

 skibe og luftfartøjer, er dog foreslået ophævet for nye  

 butikker, jf. § 13, stk. 1. Eksisterende butikker kan fortsat benytte  

 bestemmelserne indtil den 1. juli 2007, jf. § 13, stk. 2.
Herudover er der ikke sket større  

 realitetsændringer i forhold til de gældende bestemmelser.
Salg  

 fra butikker i udstillingslokaler, forlystelseshaver, dyreparker o. lign. er  

 således fortsat undtaget fra lukketidsbestemmelserne.
Med bestemmelsen  

 vil museers salg af plakater, postkort, souvenirs m.v. være undtaget  

 fra lukketidsreglerne.
Under bestemmelsen hører også zoologiske  

 haver og faste forlystelsesparker.
Da lovforslaget alene gælder for  

 faste forretningssteder, vil salg fra kortvarige udstillinger og omrejsende  

 forlystelser ikke være omfattet af bestemmelsen Som hidtil er der ved serviceanlæg på  

 motorvejsnettet adgang til køb af såvel benzin som andre varer.  

 Anlæggene er karakteriseret ved, at der alene er adgang til  

 anlæggene direkte fra motorvejene, dog for så vidt angår  

 enkelte serviceanlæg tillige adgang via tilslutningsanlæg.  

 Formålet bag etableringen af disse anlæg på motorvejene er,  

 at de alle ugens syv dage, 24 timer i døgnet, skal kunne forsyne de  

 trafikanter, der allerede benytter motorvejsstrækningerne.  

 Anlæggene skal derimod ikke i kraft af deres vareudbud i sig selv kunne  

 tiltrække kunder og dermed øge trafikken på  

 motorvejsnettet.
Ifølge forslagets stk. 1, nr. 3, er butikker  

 beliggende i passagerskibe, fly og tog undtaget fra lukketidsreglerne.
Det er  

 samtidig præciseret, at der skal være tale om butikker, der  

 betjener de rejsende.
En væsentlig del af salget skal således ske  

 til rejsende, for at en butik er omfattet af undtagelsen.
Bestemmelsen  

 erstatter de hidtidige bestemmelser om told- og/eller afgiftsfrie butikker i  

 toldlufthavne, passagerskibe og fly, og ændringen skyldes, at det told-  

 og afgiftsfrie salg er afskaffet inden for EU.
Butikker beliggende i  

 lufthavne samt butikker i passagerskibe og fly i international fart er  

 endvidere undtaget fra begrænsningerne i detailsag af alkohol, jf. §  

 10, nr. 1.
I nr. 4 præciseres det, at der ved butikker  

 beliggende i lufthavne forstås butikker i samme bygning som lufthavnens  

 egne faciliteter til betjening af de rejsende.
Der er således ikke tale  

 om, at bestemmelsens indhold er ændret i forhold til det hidtil  

 gældende, men kun en understregning af, at bestemmelsen, som eksisterer  

 af hensyn til rejselivet, har samme udstrækning som bestemmelsen  

 vedrørende butikker i jernbane- og rutebilstationer.
Bestemmelsen om lejrpladser videreføres i nr. 5.  

 Lejrpladser (campingpladser) omfatter mere permanent organiserede  

 lejrpladser, men også nye lejrpladser, som etableres med henblik  

 på varig anvendelse for gæster.
Ved sådanne lejrpladser er  

 der tale om permanente sanitære installationer.
Butikken skal  

 især henvende sig til pladsens gæster.
Det vil heri indgå,  

 om pladsens sanitære og ordensmæssige forhold er betryggende.
Bestemmelsen i nr. 6 om butikker beliggende i jernbane- og  

 rutebilstationer viderefører den hidtidige bestemmelse.
Herefter kan  

 såvel dagligvare- som udvalgsvarebutikker holde åbent, hvis deres  

 årlige omsætning ikke overstiger omsætningsgrænsen  

 på 20 mio. kr. inkl. moms og punktafgifter.
Ved butikker beliggende i  

 jernbane- og rutebilstationer forstås butikker beliggende i samme  

 bygninger som stationens egne faciliteter til betjening af de rejsende.
Afgrænsningen af hvilke butikker, der lovligt kan  

 benytte undtagelsesbestemmelserne vedrørende særlige butikker,  

 har givet anledning til flere afprøvninger.
Med henblik på  

 fremover at undgå dette, foreslås i stk. 2 indsat en  

 hjemmelsbestemmelse, hvorefter Erhvervs- og Selskabsstyrelsen kan  

 fastsætte nærmere regler, der præciserer  

 afgrænsningen af de lokaliteter, der er nævnt i § 5, stk. 1.  

 Bestemmelsen kan ikke anvendes til at fastsætte regler, der  

 begrænser de omhandlede butikkers lovligt eksisterende rettigheder, men  

 kan alene benyttes til at præcisere lokaliteternes  

 afgrænsning.
Til § 6 For at tilgodese forbrugernes behov for visse  

 indkøbsmuligheder uden for den generelle lukketid indeholder § 6 en  

 bestemmelse, hvorefter dagligvarebutikker med en omsætning, som ikke  

 overstiger 20 mio. kr. inkl. moms og punktafgifter, kan holde åbent i  

 den generelle lukketid.
En sådan mulighed findes også i den  

 gældende lovs § 4.
I forhold til den gældende bestemmelse er der sket  

 ændringer på tre punkter.
Omsætningsgrænsen er  

 ændret til 20 mio. kr. og er nu inkl. moms og punktafgifter, og det  

 hidtidige krav om, at den forventede årlige omsætning ikke  

 må overstige en bestemt grænse, er erstattet af et krav om, at  

 den realiserede omsætning for seneste regnskabsperiode ikke må  

 overstige omsætningsgrænsen.
For nye butikker vil der dog fortsat  

 være tale om budgetterede tal for første regnskabsperiode.  

 Herudover skal butikker, der ligger i omsætningsintervallet 10-20 mio.  

 kr. inkl. moms og punktafgifter, som en forudsætning for at kunne holde  

 åbent i den almindelige lukketid, indsende en revisorunderskrevet  

 erklæring til Erhvervs- og Selskabsstyrelsen om, at  

 omsætningsgrænsen ikke er overskredet.
Eksisterende butikker skal opgøre deres  

 omsætning ud fra de realiserede tal for den seneste regnskabsperiode  

 omregnet til helårstal.
Hvis butikken således netop har  

 overstået første regnskabsperiode, og denne er kortere eller  

 længere end ét år, skal den realiserede omsætning  

 for første regnskabsperiode regnes om, så den svarer til et helt  

 år.
Det samme gælder, hvis en butik omlægger  

 regnskabsåret og derved får en omlægningsperiode, som  

 afviger fra ét år.
Helt nye butikker, som står over for deres  

 første regnskabsperiode, kan ikke opgøre deres realiserede  

 omsætning.
Disse butikker skal derfor opgøre den budgetterede  

 omsætning for første regnskabsperiode omregnet til  

 helårstal.
Budgettet skal opgøres så realistisk som  

 muligt.
Butikken vil som regel af hensyn til den interne  

 økonomistyring altid lave budget for den kommende regnskabsperiode og  

 dermed også den første regnskabsperiode.
I modsætning til reglerne i den gældende lov  

 skal omsætningen opgøres inkl. moms og alle punktafgifter.  

 Omsætningsgrænsen er samtidig med denne omlægning  

 ændret til 20 mio. kr.
Baseret på normtallene for en  

 gennemsnitlig dagligvarebutik vil en omsætning på ca. 14,6 mio.  

 kr. ekskl. moms og punktafgifter for tobaksvarer (år 2000-tal)  

 ifølge oplysninger fra detailhandelen svare til en omsætning  

 på ca. 19 mio. kr. inkl. moms og punktafgifter.
 Der er i forslagets § 14, stk. 3, indsat en  

 dispensationsadgang for de   formentlig   ganske få eksisterende  

 butikker, der har en varesammensætning, der medfører, at  

 størrelsen af f.eks. punktafgifter bringer omsætningen op over  

 20 mio. kr. inkl. moms og punktafgifter, hvor de efter den gældende lov  

 ville ligge under omsætningsgrænsen på 14,6 mio. kr. ekskl.  

 moms og punktafgifter for tobaksvarer.
Efter stk. 2 skal eksisterende butikker for at kunne  

 udnytte undtagelsen i stk. 1 indsende en erklæring til Erhvervs- og  

 Selskabsstyrelsen, om at den bogførte omsætning for seneste  

 regnskabsperiode omregnet til helårstal ikke overskrider  

 omsætningsgrænsen.
Kravet om indsendelse af erklæring  

 gælder dog kun butikker, hvis realiserede omsætning for seneste  

 regnskabsperiode overstiger 10 mio. kr. inkl. moms og punktafgifter  

 (bagatelgrænse), jf. stk. 4.
Grunden til, at der ikke i stk. 2 tales om den realiserede  

 omsætning, men derimod den bogførte omsætning   selvom det  

 gerne i praksis skulle føre til det samme resultat   er, at  

 erklæringen skal være underskrevet af en registreret eller  

 statsautoriseret revisor.
Ved at revisor kun skal erklære sig i forhold  

 til den bogførte, men ikke den realiserede omsætning,  

 undgås, at der skal foretages egentlig revision.
Erklæringen skal indsendes inden to måneder  

 efter regnskabsperiodens udløb, hvilket ikke forventes at give  

 anledning til problemer, idet det alene er en erklæring  

 vedrørende den bogførte omsætning.
For butikker med  

 kalenderåret som regnskabsperiode vil erklæring således  

 skulle være indsendt inden den 1. marts det følgende år.
 Indsendes erklæringen ikke inden to måneder  

 efter regnskabsperiodens udløb, kan butikken først benytte  

 undtagelsen i stk. 1 fra det tidspunkt, erklæringen faktisk er modtaget  

 i Erhvervs- og Selskabsstyrelsen.
Indsendelse af erklæring for nye butikker, der  

 ønsker at benytte undtagelsen i stk. 1, reguleres i stk. 3. Nye  

 butikker skal indsende en erklæring om, at den budgetterede  

 omsætning for første regnskabsperiode omregnet til  

 helårstal ikke overskrider grænsen i stk. 1. Her gælder  

 tilsvarende en bagatelgrænse på 10 mio. kr., således at  

 alene butikker, hvis budgetterede omsætning for første  

 regnskabsperiode omregnet til helårstal, der overstiger denne  

 grænse, skal indsende en erklæring.
Erklæringen skal  

 ligesom for eksisterende virksomheder være underskrevet af en  

 registreret eller statsautoriseret revisor.
 Butikken kan først benytte undtagelsen i stk. 1 fra  

 det tidspunkt, erklæringen er modtaget i Erhvervs- og  

 Selskabsstyrelsen.
 Det vil være strafbart, hvis butikkens  

 omsætning ligger over bagatelgrænsen, og den holder åbent,  

 uden at der er indsendt en erklæring efter stk. 2 eller 3.
I stk. 4 stilles der krav om, at butikker, der ligger  

 under bagatelgrænsen, til enhver tid skal kunne dokumentere, at den  

 realiserede omsætning for eksisterende butikker eller den budgetterede  

 omsætning for nye butikker ligger under bagatelgrænsen.
Mulige  

 dokumentationsmåder fastsættes nærmere ved  

 bekendtgørelse udstedt af Erhvervs- og Selskabsstyrelsen.
Selvom der  

 således også fastsættes dokumentationskrav til butikker  

 under bagatelgrænsen, vil de mange små kiosker m.v., ikke blive  

 pålagt ekstra administration ved at skulle indsende  

 revisorerklæring.
I stk. 5 fastsættes, at erklæringerne  

 nævnt i stk. 2 og 3, skal underskrives af en registreret eller  

 statsautoriseret revisor.
Erhvervs- og Selskabsstyrelsen får  

 bemyndigelse til ved bekendtgørelse at fastsætte nærmere  

 regler for erklæringernes indhold samt indsendelse og  

 offentliggørelse.
 I stk. 6 fastsættes, at de i stk. 1 nævnte  

 butikker til enhver tid skal kunne dokumentere, at omsætningen ikke  

 udelukkende eller hovedsagelig består af udvalgsvarer.
Stk. 7 fastsætter et forbud mod indvendig  

 forbindelse.
Da der er tale om en særregel for mindre  

 dagligvarebutikker, er det fundet nødvendigt at skabe klare regler for  

 adskillelsen mellem disse butikker indbyrdes og i forhold til andre butikker.  

 Det vil sige mellem to mindre dagligvarebutikker, en dagligvare- og en  

 udvalgsvarebutik eller mellem en stor og en mindre dagligvarebutik.
Butikker må betegnes som indvendigt forbundne,  

 når der er mulighed for gennemgang for publikum eller personale eller  

 umiddelbar flytning af varer fra den ene butik til den anden.
Der må  

 således i adskillelsen mellem butikker ikke være dør eller  

 anden åbning.
Butikker er ligeledes indvendigt forbundne, hvis de har  

 fælles baglokale eller lager.
Kravet om adskillelse medfører, at  

 det er en forudsætning, at en butik har egen indgang enten fra gaden  

 eller et andet offentligt tilgængeligt område, f.eks. gangarealet  

 i et butikscenter.
Efter stk. 8 pristalsreguleres  

 omsætningsgrænsen og bagatelgrænsen én gang  

 årligt.
I overensstemmelse med gældende praksis vil det indeks,  

 der har haft den største stigning, blive lagt til grund for  

 reguleringen.
Til § 7 Som under den gældende lovgivning kan Erhvervs- og  

 Selskabsstyrelsen tillade, at dagligvarebutikker, der ligger i  

 landområder, og hvis omsætning overstiger  

 omsætningsgrænsen på 20 mio. kr., undtages fra  

 lukketidsreglerne.
Der skal være tale om butikker, der har stor  

 betydning for indkøbsmulighederne i lokalsamfundet, og som typisk  

 udgør den eneste indkøbsmulighed i området.
Til § 8 Bestemmelsen i stk. 1, viderefører § 2, stk. 1, i  

 den gældende lov.
Perioden for salg af alkohol er dog blevet udvidet,  

 således at salg af alkohol også kan ske om søndagen.  

 Alkohol vil herefter kunne sælges på alle ugens dage inden for  

 tidsrummet fra kl. 6.00 til kl. 20.00, men kun fra butikker, der lovligt kan  

 holde åbent.
 Mellem kl. 20.00 og 6.00 må der således  

 hverken ske salg, udlevering eller udbringning af alkohol.
 Ved en grænse på 2,8 pct. vol. alkohol vil det  

 være tilladt at sælge lyst øl, men ikke almindeligt  

 øl eller bordvin.
 Stk. 2 forbyder salg af alkohol fra automater og er ikke  

 ændret i forhold til den gældende lov.
Overtrædelse af forbudet kan i medfør af §  

 11, stk. 1, straffes med bøde.
Har den erhvervsdrivende gjort sig  

 skyldig i grov eller gentagen overtrædelse af §§ 8 og 9, kan den  

 pågældende frakendes retten til at sælge alkohol.
Til § 9 For at skabe sikkerhed for, at alkohol med 2,8 pct. vol.  

 alkohol eller derover ikke sælges, udleveres eller udbringes uden for  

 det tilladte tidsrum, er bestemmelsen om etablering af effektiv  

 afskærmning af sådanne drikkevarer opretholdt.
Bestemmelsen om  

 afskærmning af alkohol i de perioder, hvor salg ikke må  

 foregå, svarer til den gældende lovs § 2, stk. 2.
Afskærmning kan først kræves, når  

 butikken holder åbent efter kl. 20.00. Da alkohol nu også kan  

 sælges om søndagen, må det forventes, at en lang  

 række af de mindre dagligvarebutikker, der benytter muligheden for at  

 holde søndagsåbent, ikke behøver at have  

 afskærmning.
Kun hvis disse butikker også ønsker at holde  

 åbent efter kl. 20.00, vil afskærmning være  

 nødvendig.
Det må derfor forventes, at færre butikker vil  

 have behov for at etablere afskærmning af alkohol.
For butikker, der holder åbent efter kl. 20.00, kan  

 afskærmningen tilvejebringes ved aflåste skabe, døre,  

 låger, gitre eller anden effektiv sikring mod, at kunderne og  

 personalet har adgang til varerne i det pågældende tidsrum.
Der  

 skal fortsat være tale om en effektiv afskærmning, således  

 at der ikke er adgang til varerne.
Det er derfor ikke tilstrækkeligt,  

 at alkoholen flyttes til et tilstødende lokale, medmindre dette er  

 låst for publikum.
 For overtrædelse af § 9 gælder tilsvarende  

 regler som for overtrædelse af § 8, jf. bemærkningerne  

 hertil.
Til § 10 Der gælder ingen begrænsning i salg af alkohol  

 for butikker i lufthavne, hvis butikkerne i særlig grad betjener de  

 rejsende og er beliggende i samme bygning som lufthavnens egne faciliteter  

 til betjening af de rejsende.
Det samme gælder butikker i passagerskibe  

 og fly i international fart.
Det gælder endvidere for butikker  

 beliggende på lejrpladser, men kun for den tid af året, hvor  

 lejrpladsen er åben for lejrgæster.
Disse butikker er også  

 i henhold til § 5, stk. 1, nr. 3-5, undtaget fra de generelle  

 lukketidsbestemmelser.
Undtagelsen i § 10 gælder imidlertid ikke alle de  

 butikker, som i medfør af § 5 er undtaget fra de generelle  

 lukketidsbestemmelser.
Undtagelsen gælder således ikke for  

 butikker i udstillingslokaler, forlystelseshaver, dyreparker og lignende,  

 serviceanlæg beliggende på motorvejsnettet og butikker beliggende  

 i jernbanestationer og rutebilstationer.
Disse butikker er derfor som hidtil  

 omfattet af de almindelige regler, som betyder, at salg af alkohol ikke  

 må ske efter kl. 20.00.
Til § 11 Loven har givet anledning til en række  

 afprøvninger af, hvor grænserne går.
Indtil domstolene har  

 kunnet afgøre sagerne, har en række butikker haft en indtjening,  

 som klart har overgået den bøde, som har fulgt med en  

 domfældelse.
Straffelovens § 51, stk. 3, indeholder en bestemmelse,  

 hvorefter der i forbindelse med udmåling af bøder skal tages  

 særligt hensyn til den opnåede eller tilsigtede fortjeneste eller  

 besparelse.
For at gøre det mindre attraktivt at afprøve lovens  

 grænser, foreslås det i sanktionsbestemmelsen i stk. 1 indsat, at  

 der i alle tilfælde ved udmålingen af bøde skal tages  

 særligt hensyn til størrelsen af en opnået eller tilsigtet  

 økonomisk fordel.
 Stk. 3 er en videreførsel af den  

 gældende bestemmelse, hvorefter grov eller gentagen overtrædelse  

 af §§ 8 og 9 kan føre til frakendelse af retten til at sælge  

 drikkevarer med 2,8 pct. vol. alkohol eller derover.
Til § 12 Lovens ikrafttræden er i § 12, stk. 1,  

 foreslået til den 1. juli 2001.
Bestemmelsen i lovforslagets § 12, stk. 2, sætter en  

 række bestemmelser i kraft allerede dagen efter  

 offentliggørelsen i Lovtidende.
Dette sker for at hindre, at nogle  

 butikker "spekulerer" i at kunne anvende de nævnte  

 bestemmelser i perioden frem til lovforslagets egentlige  

 ikrafttrædelsestidspunkt, så formålet med forslaget  

 forskærtses.
 Det drejer sig om bestemmelsen i § 13, stk. 1, som  

 ophæver havnereglen og bestemmelsen vedrørende  

 skibsprovianteringsbutikker for nye butikker, bestemmelsen i § 13, stk. 2,  

 som indtil den 1. juli 2007 viderefører reglerne for butikker, som ved  

 lovforslagets fremsættelse gjorde brug heraf, og bestemmelsen i § 15,  

 stk. 2, 2. pkt., som begrænser sommerhusreglen til at gælde for  

 butikker, der var etableret ved lovforslagets fremsættelse, samt nye  

 butikker, hvis omsætning ikke overstiger  

 omsætningsgrænsen.
Til § 13 § 13, stk. 1 og 2, medfører, at  

 skibsprovianteringsbestemmelsen og havnebestemmelsen ophæves for nye  

 butikker.
Ved nye butikker i relation til skibsprovianteringsreglen  

 forstås butikker, som sælger proviant til skibe og  

 luftfartøjer, og som ved lovforslagets fremsættelse den 5.  

 oktober 2000 endnu ikke har gjort brug af § 3, stk. 4, i den gældende  

 lov om butikstid m.v.
En butik har gjort brug af  

 skibsprovianteringsbestemmelsen, når den i overensstemmelse med  

 undtagelsen i § 3, stk. 4, har holdt åbent i den almindelige lukketid  

 forud for lovforslagets fremsættelse.
Ved nye butikker i relation til havnereglen forstås  

 butikker, som er beliggende på eller ved havnearealer, og som ved  

 lovforslagets fremsættelse den 5. oktober 2000 endnu ikke har gjort  

 brug af § 3, stk. 5, i den gældende lov om butikstid m.v.
For at en  

 butik har gjort brug af havnebestemmelsen, skal den i overensstemmelse med  

 undtagelsen i § 3, stk. 5, have holdt åbent i den almindelige lukketid  

 forud for lovforslagets fremsættelse.
Hertil kommer, at butikken skal  

 have været omfattet af havnebestemmelsen.
Den skal således  

 være beliggende på eller ved havnearealet.
Det betyder, at den  

 enkelte butik skulle opfylde kravene i bekendtgørelse nr. 177 af 16.  

 marts 2000 om butikkers beliggenhed på eller ved havnearealer.
En butik  

 er således beliggende ved havnearealet, når den ligger  

 umiddelbart op til havnearealet.
Butikker, der således lovligt har holdt åbent  

 i henhold til § 3, stk. 4, eller § 3, stk. 5, i den gældende lov om  

 butikstid, kan i perioden frem til den 1. juli 2007 generationsskiftes,  

 overdrages m.v.
Der vil dog ikke være tale om den samme butik, som har  

 gjort brug af § 3, stk. 4, hvis butikken væsentligt ændrer  

 karakter, eller af § 3, stk. 5, hvis butikkens areal forøges  

 væsentligt.
§ 13, stk. 3, giver kommunalbestyrelsen mulighed for at  

 beslutte, at havnebutikker, som fra før lovforslagets  

 fremsættelse har gjort brug af havnereglen, kan fortsætte hermed  

 efter den 1. juli 2007. Det lægges således ud til de lokale  

 myndigheder at vurdere, om der er behov for, at havnereglen  

 videreføres for de butikker i kommunen, som i hele perioden fra  

 før lovforslagets fremsættelse har benyttet de muligheder, som  

 reglen giver.
Kommunalbestyrelsens beslutning herom kan træffes fra den  

 1. juli 2006.
Til § 14 Efter lovforslagets § 14, stk. 1, ophæves den  

 nuværende lov den 1. juli 2001. Dog ophæves havnebestemmelsen for  

 nye butikker dagen efter bekendtgørelsen i Lovtidende, jf. §§ 12 og  

 13.
 Ved lovens ikrafttræden den 1. juli 2001 bortfalder  

 den hidtidige omsætningsgrænse i den gældende lovs § 4, jf.  

 lovbekendtgørelse nr. 614 af 26. juni 2000. Den foreslåede § 14,  

 stk. 2, foreskriver, at de eksisterende butikker, der ønsker at holde  

 søndagsåbent m.v. fra lovforslagets ikrafttræden under  

 henvisning til § 6 (omsætningsgrænsen), inden den 1. oktober 2001  

 skal indsende erklæring til Erhvervs- og Selskabsstyrelsen som  

 nævnt i § 6, stk. 2. Erklæringen skal omhandle den senest  

 afsluttede regnskabsperiode på ikrafttrædelsestidspunktet.
 Det vil f.eks. sige, at eksisterende butikker, som har  

 kalenderåret som regnskabsperiode, inden den 1. oktober 2001 skal  

 indsende en erklæring til Erhvervs- og Selskabsstyrelsen om, at den  

 bogførte omsætning inkl. moms og punktafgifter for  

 regnskabsåret 2000 ikke overskrider 20 mio. kr.
 Butikker, der ligger under bagatelgrænsen i § 6,  

 stk. 4, skal ikke indsende erklæring.
 Den foreslåede dispensationsadgang i stk. 3 sigter  

 på de   formentlig   ganske få eksisterende butikker, der har en  

 varesammensætning, der medfører, at størrelsen af f.eks.  

 punktafgifter bringer omsætningen op over 20 mio. kr. inkl. moms og  

 punktafgifter, hvor de efter den gældende lov ville ligge under  

 omsætningsgrænsen på 14,6 mio. kr. ekskl. moms og  

 punktafgifter for tobaksvarer.
 Erhvervs- og Selskabsstyrelsen fastsætter krav til  

 dokumentation og vil som udgangspunkt forlange en tilsvarende  

 revisorerklæring som nævnt i § 6, stk. 2. Det vil sige i dette  

 tilfælde en erklæring om, at den bogførte omsætning  

 ekskl. moms og punktafgifter for tobaksvarer for seneste regnskabsperiode  

 ikke overstiger 14,6 mio. kr.
 En dispensation vil gælde fra det tidspunkt, den  

 bliver meddelt butikken, og vil kun blive givet i en begrænset periode,  

 der tillader butikken at tilpasse sig de nye regler.
 En butik, som har indgivet ansøgning om  

 dispensation efter stk. 3 inden den 1. oktober 2001, kan lovligt holde  

 åbent i overensstemmelse med § 6, stk. 1, indtil Erhvervs- og  

 Selskabsstyrelsen har behandlet dispensationsansøgningen.
Til § 15 Som efter den gældende lov bevarer butikker, der har  

 opnået kommunal dispensation under tidligere butikstidslove, muligheden  

 for at holde åbent på de vilkår kommunalbestyrelsen har  

 fastsat, herunder også muligheden for i det omfang dette er inkluderet  

 i vilkårene at sælge øl, vin og spiritus.
Efter den gældende lov har det været tilladt  

 nye butikker   uanset størrelse   at etablere sig i områder, der  

 af kommunalbestyrelsen i overensstemmelse med tidligere butikstidslove var  

 udlagt som sommerhusområder.
Butikkerne har herved opnået  

 undtagelse fra såvel lovens lukketidsregler som reglerne om detailsalg  

 af alkohol.
For at modvirke en mulig tendens til, at butikscentre m.v.  

 etablerer sig i sommerhusområderne, indeholder lovforslaget en  

 bestemmelse om, at sommerhusreglen alene skal gælde for butikker, der  

 var etableret ved lovforslagets fremsættelse, samt for nye butikker,  

 hvis omsætning ikke overstiger omsætningsgrænsen på  

 20 mio. kr. inkl. moms og punktafgifter.
En sådan bestemmelse vil  

 modvirke spekulation i at lægge centre m.v. i disse områder, men  

 vil modsat ikke være til hinder for, at der i disse områder kan  

 eksistere et varieret forretningsliv bestående af en blanding af  

 dagligvare- og udvalgsvarebutikker.
Til § 16 I forbindelse med ændringen af den gældende  

 lov i efteråret 1999 blev der indsat en omsætningsgrænse  

 for butikker beliggende i jernbane- og rutebilstationer.
Der blev dog  

 samtidig indsat en bestemmelse, hvorefter Erhvervs- og Selskabsstyrelsen  

 kunne tillade, at disse butikker fortsat kunne undtages fra de almindelige  

 lukketidsregler   uanset butikkens omsætning.
Erhvervs- og Selskabsstyrelsen har givet tilladelse til et  

 mindre antal butikker.
Disse tilladelser videreføres efter  

 forslaget.
Til § 17 § 17 indeholder en revisionsklausul, hvorefter  

 erhvervsministeren fremsætter forslag om revision af loven i  

 folketingsåret 2004/2005. Erhvervsministeren kan dog på et  

 tidligere tidspunkt fremsætte forslag til revision, hvis ministeren  

 finder, at der er behov for justeringer i loven.
Debatten om butikkernes åbningstider er præget  

 af store regionale forskelle.
De regionale forhold udmønter sig bl.a.  

 i forskellig butiksstruktur, herunder i antallet af butikker og afstanden  

 mellem butikkerne, i forbrugernes alderssammensætning, køn m.v.,  

 i generelle handelsmønstre og i omfanget af turistbesøg.
Der  

 kan således være store regionale forskelle mellem typen af og  

 tidspunktet for den turistmæssige højsæson.
For at kunne tage højde for sådanne regionale  

 forskelle, vil det derfor i forbindelse med den foreslåede revision i  

 folketingsåret 2004/2005 være et naturligt element i denne  

 revision, at der skal tages stilling til en mulig regionalisering af lov om  

 butikstid.
Der bør samtidig foretages en vurdering af, hvorvidt loven  

 har fungeret efter hensigten   og herunder af, om en eller flere af  

 bestemmelserne har givet anledning til sådanne uklarheder, at det vil  

 være nødvendigt med en justering heraf, inden  

 spørgsmålet om en regionalisering afklares endeligt.
Det er en  

 naturlig forudsætning for at kunne decentralisere en lov, at loven  

 fungerer uden væsentlige problemer.
 For at give såvel de regionale myndigheder som de  

 butiksdrivende, ansatte og forbrugere mulighed for at indstille sig på  

 sådanne nye vilkår, bør en eventuel decentralisering af  

 kompetencen til amtsrådet, i København og på Frederiksberg  

 kommunalbestyrelsen, til at undtage fra de generelle lukketidsregler ledsages  

 af et rimeligt varsel, således at der sikres en overgangsperiode til  

 denne omstillingsproces.
