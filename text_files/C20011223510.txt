Cirkulæreskrivelse om meddelelse om  

 manglende overholdelse af 3-måneders-fristen i § 9, stk. 2, i a-kassens  

 vedtægt Kommentar m.v.:
 Reglen i standardvedtægtens § 9, stk. 2, opstiller  

 en pligt for medlemmer til at indlevere dagpengekort mv. rettidigt, hvis  

 dagpenge eller andre ydelser fra a-kassen skal udbetales.
 Meddelelse om afgørelsen:
 Medlemmet sendte udfyldte dagpengekort til a-kassen med 9  

 måneders forsinkelse.
 A-kassen gav medlemmet afslag på medlemmets  

 anmodning om udbetaling af dagpenge for de perioder, hvor dagpengekortene  

 ikke var modtaget senest 3 måneder efter dagpengeperiodernes  

 udløb.
 Medlemmet klagede til direktoratet og henviste til, at en  

 fordring på dagpenge er omfattet af forældelsesloven af 1908,  

 hvor forældelse først sker efter 5 år.
 Medlemmet henviste til, at reglen om forældelse af  

 dagpengekort inden for arbejdsløshedsforsikringen ikke har hjemmel i  

 lov, men at disse findes i a-kassernes vedtægter, der igen  

 følger af direktoratets bekendtgørelse om en  

 standardvedtægt.
 Direktoratet tiltrådte a-kassens afgørelse  

 om, at medlemmet ikke havde ret til dagpenge for den periode, hvor kortene  

 var indsendt for sent.
Direktoratet lagde vægt på, at medlemmet ved  

 indmeldelsen i a-kassen havde modtaget a-kassens vedtægter, og at  

 medlemmet ved sin optagelse havde accepteret disse.
Direktoratet henviste  

 til, at a-kassens vedtægt er fastsat i medfør af direktoratets  

 standardvedtægt, der er trykt som bilag til direktoratets  

 bekendtgørelse herom.
Direktoratet henviste til, at  

 bekendtgørelsen er fastsat i arbejdsløshedsforsikringslovens §  

 34, stk. 2, nr. 3.
I klagen til nævnet henviste medlemmet bl.a. til, at  

 3-måneders reglen i a-kassens vedtægter efter hans opfattelse var  

 en forældelsesregel, som foregav at være en del af  

 arbejdsløshedsforsikringsloven og have hjemmel i denne.
Medlemmet  

 henviste til, at arbejdsløshedsforsikringsloven imidlertid ikke angav  

 nogen forældelsesregler og heller ikke hjemlede adgang til at  

 fastsætte sådanne.
 Medlemmet afviste, at en indmeldelse i en a-kasse har til  

 følge, at man accepterer sådanne betingelser, som der ikke er  

 hjemmel til.
 Ankenævnet fandt, at der i  § 34, stk. 2, nr. 3, i  

 arbejdsløshedsforsikringsloven er hjemmel til at fastsætte  

 reglen i § 9, stk. 2, i bekendtgørelsen om standardvedtægt for  

 anerkendte arbejdsløshedskasser.
 Ankenævnet fandt, at reglen i  § 34, stk. 2, nr. 3,  

 i loven er bredt formuleret, og at § 9, stk. 2, opstiller en pligt for  

 medlemmer, der ønsker dagpenge udbetalt til at indlevere dagpengekort  

 inden for en frist på 3 måneder.
Ankenævnet henviste endelig til, at reglen i § 9,  

 stk. 2, ikke er absolut, men at medlemmet i den konkrete sag ikke havde  

 anført nogen undskyldelig grund til overskridelsen.
Endelig lagde  

 nævnet vægt på, at medlemmet havde haft kendskab til  

 reglen.
