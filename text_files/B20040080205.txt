 Bekendtgørelse om fælles ledelse for folkeskoler og kommunale  

 dagtilbud i landdistrikter m.v.
(Samdrevne  

 institutioner) I medfør af § 24 a i lov om folkeskolen, jf.  

 lovbekendtgørelse nr. 870 af 21. oktober 2003 og efter aftale med  

 socialministeren, fastsættes:
Grundlaget for den fælles ledelse § 1.  

  

 Kommunalbestyrelsens godkendelse i henhold til § 24 a i lov om folkeskolen  

 af,  

 at en folkeskole med eventuel skolefritidsordning og et kommunalt dagtilbud  

 oprettet efter § 7 i lov om social service i landdistrikter m.v. skal have  

 fælles leder og fælles bestyrelse, forudsætter en forudgående positiv  

 udtalelse  

 fra skolebestyrelsen og forældrebestyrelsen ved dagtilbuddet.
Forældrene i  

 det  

 kommunale dagtilbud fraskriver sig herved retten til en særskilt  

 forældrebestyrelse  

 for dagtilbuddet efter § 13, stk. 1, i lov om social service.
 Stk. 2.  

  

 Dagtilbuddet,  

 der indgår i den fælles ledelse med en folkeskole kan være en kommunal  

 daginstitution eventuelt i samarbejde med lokalområdets kommunale dagpleje.
Den fælles bestyrelse § 2.  

  

 Folkeskolelovens regler om skolebestyrelser herunder bekendtgørelsen om valg  

 af  

 forældrerepræsentanter til skolebestyrelsen i folkeskolen danner grundlag for  

 den fælles bestyrelse for folkeskolen og det kommunale dagtilbud med de  

 tilpasninger, der følger af, at dagtilbuddet og skolen har forskelligt  

 lovgrundlag.
 Stk. 2.  

  

 Den fælles  

 bestyrelses kompetence følger af henholdsvis folkeskoleloven og serviceloven,  

 jf. § 7.
 § 3.  

  

 Kommunalbestyrelsen træffer som led i godkendelsen, jf. § 1, og efter høring  

 af  

 den siddende skolebestyrelse og den siddende forældrebestyrelse, beslutning  

 om  

 antallet af repræsentanter for:
 1)  

 	  

 Forældre til børn i  

 folkeskolen, herunder den eventuelle skolefritidsordning.
 2)  

 	  

 Forældre til børn i  

 dagtilbuddet.
 3)  

 	  

 Medarbejdere ved  

 skolen.
 4)  

 	  

 Medarbejdere ved  

 dagtilbuddet.
 5)  

 	  

 Elever, valgt af og  

 blandt skolens elever.
Stk. 2.  

  

 Alle de nævnte  

 grupper skal have valgret og være valgbare og sikres plads i den fælles  

 bestyrelse.
Antallet af forældrevalgte bestyrelsesmedlemmer kan herved  

 overstige 7, jf. folkeskolelovens § 42, stk. 1, nr. 1, og antallet af  

 medarbejderrepræsentanter kan overstige 2, jf. folkeskolelovens § 42, stk. 1,  

 nr. 2. Der skal være flertal af forældrerepræsentanter i den fælles  

 bestyrelse.
Stk. 3.  

  

 Hvis  

 kommunalbestyrelsen godkender at oprette en fælles bestyrelse i en  

 valgperiode,  

 jf. folkeskolelovens § 42, stk. 8, afgår de valgte skolebestyrelsesmedlemmer  

 på  

 det tidspunkt, hvor den nyvalgte fælles bestyrelse i henhold til  

 kommunalbestyrelsens godkendelse skal tiltræde for resten af den afgåede  

 skolebestyrelses valgperiode.
Kommunalbestyrelsen træffer beslutning om  

 tidspunkt for afholdelse af valg af forældrerepræsentanter, jf. stk. 1, nr.  

 1,  

 der vælges til den fælles bestyrelse, der i øvrigt afholdes efter reglerne i  

 bekendtgørelse om valg af forældrerepræsentanter til skolebestyrelser i  

 folkeskolen, jf. dog stk. 4.
Stk. 4.  

  

 Kommunalbestyrelsen fastsætter regler for valg af forældre- og  

 medarbejderrepræsentanter, jf. stk. 1, nr. 2 og 4, for dagtilbuddet, herunder  

 at valgperioden kan være mindre end 4 år, så det sikres, at forældre til børn  

 og medarbejdere i dagtilbuddet til enhver tid er repræsenteret i den fælles  

 bestyrelse.
Hvis kommunalbestyrelsen godkender at oprette en fælles  

 bestyrelse  

 i en valgperiode, afgår den valgte forældrebestyrelse på det tidspunkt, hvor  

 den nyvalgte fælles bestyrelse i henhold til kommunalbestyrelsens godkendelse  

 tiltræder.
 Stk. 5.  

  

 Lederen af den samdrevne institution er sekretær for den  

 fælles bestyrelse, og kommunalbestyrelsen afgør efter høring af den siddende  

 skolebestyrelse og den siddende forældrebestyrelse, hvem der er  

 stedfortræder,  

 jf. folkeskolelovens § 42, stk. 6.
 § 4.  

  

 Kommunalbestyrelsen kan beslutte, at der afholdes forskudte valg af  

 forældrerepræsentanter til den fælles bestyrelse, jf. folkeskolelovens § 42,  

 stk. 11.
 § 5.  

  

 Kommunalbestyrelsens godkendelser i medfør af folkeskolelovens § 24 a og  

 denne  

 bekendtgørelse optages i styrelsesvedtægten for kommunens skolevæsen, jf.  

 folkeskolelovens § 41.
 § 6.  

  

 Kommunalbestyrelsen træffer beslutning om ophør af den fælles bestyrelse, når  

 folkeskolelovens § 24 a ikke længere er opfyldt.
Øvrige forhold § 7.  

  

 For  

 skoler og dagtilbud med fælles ledelse gælder øvrige regler i folkeskoleloven  

 og serviceloven fortsat.
 Stk. 2.  

  

 Skoler, som har  

 fælles bestyrelse med et kommunalt dagtilbud, er selvstændige  

 forvaltningsmyndigheder, jf. forvaltningslovens § 28, stk. 6.  

 Kommunalbestyrelsen skal sikre arbejdsgange, der overholder gældende regler  

 om  

 tavshedspligt.
Stk. 3.  

  

 Der skal  

 udarbejdes særskilt budget og regnskab for skole og dagtilbud.
Kommunen  

 fastsætter forældrenes egenbetaling for en plads i et dagtilbud på grundlag  

 af  

 det særskilte budget og regnskab for dagtilbuddet.
Fælles budget kan kun  

 udarbejdes i den udstrækning, at det er muligt at udskille udgifterne til  

 dagtilbuddet.
 Stk. 4.  

  

 Kommunalbestyrelsen fører tilsyn med det kommunale dagtilbud, jf. § 16 i lov  

 om  

 retssikkerhed og administration på det sociale område.
Ikrafttrædelse § 8.  

  

 Bekendtgørelsen træder i kraft den 1. august 2004.
