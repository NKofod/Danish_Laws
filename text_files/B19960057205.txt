§ 1 I bekendtgørelse nr. 58 af 24. januar 1992 om stiftelse og ophør af  

 sognebåndsløsning samt om sognebåndsløseres valgret til menighedsråd  

 foretages følgende ændringer:
 1. § 6 affattes således:
 » § 6.  En sognebåndsløser kan vælge, om han  

 eller hun vil udøve valgret i den menighedsrådskreds, hvor sognebåndsløseren  

 bor, eller i en menighedsrådskreds, hvor sognebåndsløserpræsten er ansat.
 Stk. 2.  Hvis valgretten ønskes udøvet i en  

 menighedsrådskreds, hvor sognebåndsløserpræsten er ansat, skal der i  

 forbindelse med sognebåndsløsningens etablering gives meddelelse herom, jf.  

 dog stk. 3. Hvis sognebåndsløserpræsten er ansat i flere menighedsrådskredse,  

 skal sognebåndsløseren tillige meddele, i hvilken af disse  

 menighedsrådskredse valgret ønskes udøvet.
Stk. 3.  En sognebåndsløser, hvor sognebåndsløsningen er  

 etableret af forældremyndighedens indehaver, jf. § 12, kan inden 3 måneder  

 efter, at vedkommende er fyldt 18 år, meddele sognebåndsløserpræsten, at  

 valgretten ønskes udøvet i en menighedsrådskreds, hvor sognebåndsløserpræsten  

 er ansat.
Bestemmelsen i stk. 2, 2. pkt., finder tilsvarende anvendelse.
 Stk. 4.  Hvis meddelelse efter stk. 2 og stk. 3 ikke  

 gives, udøver sognebåndsløseren sin valgret i bopælssognet.
 Stk. 5.  De trufne valg er bindende, sålænge  

 sognebåndsløsningen består.«.
 2. Efter § 22 indsættes:
» § 22a.
Sognebåndsløsere, for hvem der er løst sognebånd før  

 myndighedsalderens indtræden, og som er fyldt 18 år før den 1. august 1996,  

 kan inden den 1. november 1996 vælge, at valgretten ønskes udøvet i en  

 menighedsrådskreds, hvor sognebåndsløserpræsten er ansat.«.
§ 2 Bekendtgørelsen træder i kraft den 1. august 1996.
