Nr BR 4 Beretning fra Udvalget til Valgs Prøvelse (vedrørende Hugo Holm)   

 Nr 4 1989-90, 1. samling Afgivet af Udvalget til Valgs Prøvelse Afgivet: 19900509 1. Efter indstilling i betænkning afgivet af Udvalget for Forretningsordenen den 17. oktober 1989 (Folketingstidende 1989-90, tillæg B sp. 7) vedtog Folketinget den 26. oktober 1989 (Folketingstidende 1989-90, forhandlingerne sp. 725) at give samtykke til, at der blev rejst tiltale mod medlem af Folketinget Hugo Holm for overtrædelse af færdselsloven.
2. I overensstemmelse med det til Folketinget fremsendte udkast til  

 anklageskrift blev den pågældende herefter sat under tiltale ved Svendborg  

 Ret »til straf for overtrædelse af færdselslovens § 3, stk. 1, og § 18,  

 stk. 2, ved søndag den 12. marts 1989 ca. kl. 20.00 i Ryslinge Kommune som  

 fører af personbil MV 39.916 ad Odensevej - hovedvej 9 - mod nord ved  

 Glasmestervej i Kværndrup at have foretaget en pludselig opbremsning uden at  

 sikre sig, at manøvren kunne udføres uden fare eller unødig ulempe for andre,  

 hvilket i forbindelse med manglende hensynsfuldhed og agtpågivenhed var  

 medvirkende årsag til, at han bagfra blev påkørt af personbil ML 24.944 ført  

 af N.N. ad Odensevej i samme retning, og hvorved der opstod materiel  

 skade.« 3. Svendborg Ret afsagde dom i sagen den 19. februar 1990. Ved dommen blev  

 Hugo Holm fundet skyldig efter tiltaleskriftet.
Straffen blev fastsat til en  

 bøde på 500 kr. med forvandlingsstraf af hæfte i 4 dage.
 4. Når et medlem af Folketinget har været tiltalt med Folketingets  

 samtykke, modtager Folketinget efter aftale med Justitsministeriet meddelelse  

 om sagens udfald.
 Dette er også sket i det her omhandlede tilfælde, og den modtagne  

 domsudskrift er herefter videregivet til Udvalget til Valgs Prøvelse, der  

 efter bestemmelsen i forretningsordenens § 7, stk. 1, nr. 2, »behandler  

 spørgsmål om et medlems tab af valgbarhed«.
 Udvalget til Valgs Prøvelse har herefter behandlet spørgsmålet, om den  

 pågældende er »straffet for en handling, der i almindeligt omdømme gør  

 ham uværdig til at være medlem af Folketinget«, jf. grundlovens § 30,  

 stk. 1 (og § 33).
 5. Udvalget har ikke fundet, at den begåede handling gør den pågældende  

 uværdig til at være medlem af Folketinget, og udvalget gør derfor ikke  

 indstilling.
 P. u. v.
