I medfør af §§ 10 b og 11 a i lov om udnyttelse af vedvarende energikilder m.v. jf. lovbekendtgørelse nr. 351 af 29. maj 1990, sammenholdt med bekendtgørelse nr. 118 af 28. februar 1991 om Energistyrelsens opgaver, fastsættes:
 § 1.  Denne bekendtgørelse gælder for vindmøllers  

 tilslutning til elnettet.
Stk. 2.  Vindmøller, der er ikke omfattet af bekendtgørelsen.
 Stk. 3.  Denne bekendtgørelse omfatter ikke spørgsmål om  

 de økonomiske vilkår for tilslutning af vindmøller til elnettet.
 § 2.  Tilslutning til elnettet er betinget af, at  

 vindmøllen er typegodkendt eller systemgodkendt, og at den er produceret og  

 opstillet i overensstemmelse med regler herom, fastsat i medfør af lov om  

 udnyttelse af vedvarende energikilder m.v.
 § 3.  Det er en betingelse for, at en vindmølle kan  

 tilsluttes elnettet, at ejeren af vindmøllen har bopæl i den kommune, hvor  

 vindmøllen opstilles, eller i en nabokommune hertil.
Stk. 2.  Hvis en vindmølle ejes af flere, gælder stk. 1  

 for alle ejere.
Ved selskabsejede vindmøller betragtes enhver, der ejer en  

 andel, anpart eller aktie i selskabet som ejer af vindmøllen.
§ 4.  Det er en betingelse for, at en vindmølle kan  

 tilsluttes elnettet, at størrelsen af den forventede årlige elproduktion ikke  

 overstiger ejerens årlige elforbrug med mere end 35 pct.
Det årlige elforbrug  

 opgøres enten til 6.000 kWh pr. bopæl eller til ejerens faktisk forventede  

 bopælsforbrug og eventuelle erhvervsforbrug i bopælskommunen eller en  

 nabokommune.
 Stk. 2.  Ved beregning af de i stk. 1 nævnte grænser  

 medregnes alle andele i vindmøller, som ejeren har erhvervet efter den 31.  

 december 1985.
Stk. 3.  Hvis en vindmølle ejes af flere, gælder stk. 1  

 for alle ejere.
Ved selskabsejede vindmøller betragtes enhver, der ejer en  

 andel, anpart eller aktie i selskabet, som ejer af vindmøllen.
§ 5.  Uanset reglen i § 4 kan der på en ejendom  

 opstilles en vindmølle på højst 250 kW af den, som ejer og bebor ejendommen  

 eller af den, som udøver sit hovederhverv fra denne.
Der kan på en ejendom  

 kun opstilles een vindmølle efter reglen i 1. punktum, ligesom en ejer kun  

 kan eje een vindmølle på 250 kW.
 Stk. 2.  De i stk. 1 nævnte ejere kan ikke eje andele af  

 vindmøller i medfør af § 4, stk. 1.
§ 6.  Uanset bestemmelsen i § 3 kan ejere af fast  

 ejendom på en småø erhverve andele i en på øen opstillet vindmølle.
Andelene  

 kan højst svare til ejendommens årlige elforbrug med et tillæg på 35 pct.
Det  

 årlige elforbrug opgøres enten til 6.000 kWh eller til ejendommens faktisk  

 forventede elforbrug.
 Stk. 2.  Ejere af vindmøller i medfør af stk. 1, kan  

 ikke eje andre andele i vindmøller, jf. dog § 4, stk. 2.
 § 7.  Såfremt en ejer af en vindmølle ikke længere  

 opfylder betingelserne i §§ 3-6, skal vedkommende straks indberette dette til  

 det lokale elforsyningsselskab, samt afhænde sine andele senest 1 år efter  

 det tidspunkt, hvor betingelserne ikke længere er opfyldt.
 Stk. 2.  Afhænder en ejer af en vindmølle sine andele,  

 skal den, til hvem andelene afhændes, opfylde betingelserne i §§ 3-6.
 § 8.  Vindmøller til forsøgs- og demonstrationsformål  

 kan tilsluttes elnettet uanset, at betingelserne i §§ 2-6 ikke er opfyldt.  

 Energistyrelsen fastsætter betingelserne herfor.
 § 9.  Ansøgning om tilslutning til elnettet indsendes  

 til det lokale elforsyningsselskab bilagt dokumentation for, at betingelserne  

 for tilslutning, jf. §§ 2-6 og 8, er opfyldt.
 Stk. 2.  Elforsyningsselskabet meddeler, på baggrund af  

 ansøgningen og en vurdering af dokumentationen, tilsagn om tilslutning til  

 elnettet.
 § 10.  Det lokale elforsyningsselskab fører kontrol  

 med, at betingelserne i §§ 2-8 er opfyldt.
 § 11.  Afgørelser, truffet af et elforsyningsselskab i  

 medfør af § 9, kan påklages til Energistyrelsen.
 Stk. 2.  Klagefristen er 6 uger fra den dag, afgørelsen  

 er meddelt den pågældende.
Stk. 3.  Klage indgives til det elforsyningsselskab, der  

 har truffet afgørelsen.
Elforsyningsselskabet videresender klagen til  

 Energistyrelsen inden 4 uger efter modtagelsen, bilagt en udtalelse og det  

 materiale, der har ligget til grund for afgørelsen.
 Stk. 4.  Energistyrelsens afgørelse kan ikke indbringes  

 for højere administrativ myndighed.
§ 12.  Med bøde straffes den, der Stk. 2.  Er overtrædelsen begået af et aktieselskab, et  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
 § 13.  Bekendtgørelsen træder i kraft den 1. maj 1991.
Stk. 2.  Vindmøller, der er tilsluttet elnettet før  

 bekendtgørelsens ikrafttræden, er omfattet af reglerne i denne  

 bekendtgørelse.
Sådanne vindmøller kan dog fortsat ejes efter de hidtidige  

 regler og vilkår.
