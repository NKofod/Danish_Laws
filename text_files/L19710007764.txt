 Den 19. marts 1971 undertegnedes i Manila mellem Danmark og Philippinerne  

 følgende overenskomst med dertil hørende brevveksling om et dansk statslån  

 til Philippinerne:
OVERENSKOMST mellem Danmarks regering og Republikken Philippinernes  

 regering om et dansk statslån til Philippinerne Danmarks regering og Philippinernes regering, som ønsker at styrke det  

 traditionelle samarbejde og de venskabelige forbindelser mellem deres lande,  

 er blevet enige om, at der som et bidrag til Philippinernes økonomiske  

 udvikling skal ydes et dansk statslån til Philippinerne i overensstemmelse  

 med følgende bestemmelser i denne overenskomst og de vedføjede tillæg, der  

 betragtres som en integrerende del af overenskomsten:
Artikel I Lånet Danmarks regering (i det følgende benævnt långiveren) vil stille et lån på  

 30 millioner danske kroner til rådighed for Philippinernes regering (i det  

 følgende benævnt låntageren) til de i artikel VI i denne overenskomst  

 omhandlede formål.
Artikel II Lånekontoen Stk. 1.  En konto betegnet »lånekonto for  

 Philippinernes regering« (i det følgende benævnt  

 »lånekontoen«) vil efter låntagerens anmodning blive åbnet i  

 Danmarks Nationalbank (som handler på långiverens vegne) til fordel for  

 Central Bank of the Philippines (som handler på låntagerens vegne).  

 Långiveren vil sikre, at der altid er tilstrækkelige midler til rådighed på  

 lånekontoen til at sætte låntageren i stand til at præstere rettidig betaling  

 for kapitaludstyr og tjenesteydelser, som leveres inden for lånebeløbet.
 Stk. 2.  Låntageren (eller Central Bank of the  

 Philippines) skal på de i denne overenskomst fastsatte vilkår være berettiget  

 til på lånekontoen at trække de beløb, der er nødvendige til betaling for  

 kapitaludstyr eller tjenesteydelser, som tilvejebringes i medfør af lånet.
Artikel III Rentefod Lånet er rentefrit.
Artikel VI Tilbagebetalinger Stk. 1.  Låntageren skal tilbagebetale lånet i  

 femogtredive halvårlige afdrag, hvert på 830.000 danske kroner, første gang  

 den 1. oktober 1977 og sidste gang den 1. oktober 1994, samt et sidste afdrag  

 på 950.000 danske kroner den 1. april 1995.
 Stk. 2.  Hvis lånet ikke udnyttes fuldt ud i  

 overensstemmelse med bestemmelserne i artikel VI, stk. 8, skal der træffes  

 indbyrdes aftale om en ændret plan for tilbagebetalingen.
Artikel V Betalingssted Lånet skal af låntageren tilbagebetales til Danmarks Nationalbank i  

 konvertible danske kroner til kredit for finansministeriets løbende konto i  

 Danmarks Nationalbank.
Artikel VI Lånets anvendelse Stk. 1.  Låntageren vil anvende lånet til finansiering  

 af import fra Danmark (herunder omkostninger ved transport fra Danmark til  

 Philippinerne) af sådant dansk kapitaludstyr, som skal benyttes til  

 identificerbare projekter, og som er nødvendigt for Philippinernes økonomiske  

 udvikling.
En indikativ liste over sådant udstyr indeholdes i Tillæg II.
 Stk. 2.  Lånet kan endvidere anvendes til betaling for  

 danske tjenesteydelser, som er nødvendige for gennemførelsen af  

 udviklingsprojekter i Philippinerne, herunder især til forundersøgelser i  

 forbindelse med investeringer, forberedelse af projekter, til rådgivere under  

 projekternes gennemførelse, montering eller opførelse af anlæg eller  

 bygninger samt teknisk og administrativ bistand under igangsætningsperioden  

 for virksomheder, som oprettes ved hjælp af lånet.
 Stk. 3.  Alle kontrakter, der finansieres over lånet,  

 skal godkendes af låntageren og långiveren.
 Stk. 4.  Långiverens godkendelse af, at en kontrakt  

 finansieres over lånet, medfører intet ansvar for de pågældende kontrakters  

 behørige opfyldelse.
 Långiveren er ligeledes uden ansvar hvad angår den effektive udnyttelse af  

 leverancer og tjenesteydelser, som finansieres over lånet, og hvad angår den  

 forsvarlige drift af de projekter m.v., hvori sådanne leverancer og  

 tjenesteydelser indgår.
 Stk. 5.  Der må ikke i en kontrakt under lånet indgå  

 bestemmelser om særlige kreditydelser fra den danske kontraktspartner.
 Stk. 6.  Låneprovenuet kan kun anvendes til betaling for  

 kapitaludstyr og tjenesteydelser, som er kontraheres efter overenskomstens  

 ikrafttræden, medmindre andet aftales mellem låntageren og långiveren.
 Stk. 7.  Låneprovenuet kan ikke anvendes til betaling  

 til låntagerlandet af nogen form for indførselstold, skatter og statslige  

 eller andre offentlige afgifter, såsom indførselsafgifter, udligningsafgifter  

 for indenlandske omsætningsafgifter, afgifter eller deponeringer i  

 forbindelse med udstedelse af betalings- eller indførselstilladelser.
 Stk. 8.  Låntageren kan trække på lånekontoen til  

 opfyldelse af kontrakter, der er godkendt af parterne, i indtil tre år efter  

 overenskomstens ikrafttræden eller fra en sådan anden dato, som måtte blive  

 fastsat efter indbyrdes aftale mellem låntageren og långiveren.
Artikel VII Ikke-diskrimination Stk. 1.  Med hensyn til tilbagebetalingen af lånet  

 forpligter låntageren sig til ikke at give långiveren en mindre gunstig  

 behandling end den, der gives andre udenlandske kreditorer.
 Stk. 2.  Alle afskibninger af kapitaludstyr, der  

 omfattes af denne overenskomst, skal ske i overensstemmelse med princippet om  

 skibes frie deltagelse i den internationale handel i fri og lige konkurrence.
Artikel VIII Diverse bestemmelser Stk. 1.  Før det første træk på den i artikel II omtalte  

 konto, skal låntageren godtgøre over for långiveren, at alle  

 forfatningsmæssige og andre vilkår fastsat i lovgivningen i låntagerens  

 hjemland er blevet opfyldt, således at denne låneoverenskomst vil udgøre en  

 forpligtelse, som er bindende for låntageren.
 Stk. 2.  Låntageren skal meddele långiveren, hvilke  

 personer der er bemyndiget til at handle på låntagerens vegne, samt afgive  

 bekræftede prøver på alle sådanne personers underskrifter.
 Stk. 3.  Alle meddelelser, anmodninger eller aftaler i  

 medfør af denne overenskomst skal være skriftlige.
Artikel IX Særlige bestemmelser Lånet skal tilbagebetales uden fradrag af og fritaget for alle skatter og  

 afgifter samt alle i medfør af låntagerens lovgivning pålagte restriktioner.  

 Denne overenskomst skal være fritaget for alle gældende og fremtidige  

 afgifter i medfør af låntagerens nugældende eller fremtidige lovgivning i  

 forbindelse med overenskomstens udfærdigelse, indgåelse, registrering,  

 ikrafttræden eller i øvrigt.
Artikel X Overenskomstens varighed Stk. 1.  Denne overenskomst træder i kraft på datoen for  

 undertegnelsen.
 Stk. 2.  Når lånet er blevet tilbagebetalt, træder  

 overenskomsten straks ud af kraft.
Artikel XI Angivelse af adresser Følgende adresser anføres for så vidt angår denne overenskomst:
 For låntageren:
Central Bank of the Philippines, Manila.
Development Bank of the Philippines, Makati, Rizal.
Department of Foreign Affairs, Manila.
 Telegramadresse:
PHILCENBANK PHILDEBANK DEFORAF.
 For långiveren med henblik på udbetalinger:
Udenrigsministeriet, Sekretariatet for internationalt udviklingssamarbejde, København.
 Telegramadresse:
 ETRANGERES COPENHAGEN.
 For långiveren med henblik på betaling af afdrag på lånet:
Finansministeriet, København Telegramadresse:
 FINANS COPENHAGEN.
 Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i Manila den 19. marts 1971.
 For Danmarks regering:
W.
Winther Schmidt For Philippinernes regering:
Carlos P.
Romulo TILLÆG I Følgende bestemmelser finder anvendelse på de rettigheder og  

 forpligtelser, der følger af overenskomsten mellem Danmarks regering og  

 Philippinernes regering vedrørende et dansk statslån til Philippinerne (i det  

 følgende benævnt overenskomsten). De betragtes som en integrerende del af  

 denne med samme gyldighed og virkning, som hvis de fuldt ud var anført deri.
Artikel I Annullering og suspension Stk. 1.  Låntageren kan ved meddelelse til långiveren  

 annullere ethvert lånebeløb, som låntageren ikke måtte have trukket.
 Stk. 2.  Såfremt låntageren gør sig skyldig i  

 misligholdelse med hensyn til opfyldelsen af nogen forpligtelse eller aftale  

 i medfør af overenskomsten, kan långiveren helt eller delvis suspendere  

 låntagerens ret til at trække på lånekontoen.
 Hvis den misligholdelse, der har berettiget långiveren til suspension af  

 låntagerens trækningsret, fortsat består udover et tidsrum af tres dage efter  

 långiverens meddelelse til låntageren om suspensionen, kan långiveren når som  

 helst forlange den på lånekontoen trukne del af lånet tilbagebetalt straks,  

 uanset eventuelle modsatte bestemmelser i overenskomsten, medmindre  

 grundlaget for suspensionens iværksættelse er bortfaldet.
 Stk. 3.  Alle overenskomstens bestemmelser skal fortsat  

 have fuld gyldighed og virkning uanset enhver annullering eller suspension,  

 bortset fra hvad der udtrykkeligt er bestemt i denne artikel.
Artikel II Afgørelse af tvistigheder Stk. 1.  Enhver tvistighed, som måtte opstå mellem  

 parterne angående fortolkningen eller gennemførelsen af nærværende  

 overenskomst, og som ikke er blevet bilagt ad diplomatisk vej inden seks  

 måneder, skal efter anmodning fra en af parterne forelægges for en  

 voldgiftsdomstol bestående af tre medlemmer.
Domstolens formand skal være  

 statsborger i et tredjeland og skal udpeges efter indbyrdes aftale mellem  

 parterne.
Såfremt parterne ikke kan nå til enighed om udpegelsen af  

 domstolens formand, kan hver part anmode præsidenten for Den mellemfolkelige  

 Domstol om at foretage udpegelsen.
Hver part udpeger sin egen  

 voldgiftsdommer; såfremt en part undlader at udpege en voldgiftsdommer, kan  

 denne udpeges af domstolens formand.
 Stk. 2.  Hver part vil efterkomme og gennemføre de af  

 domstolen afsagte kendelser.
TILLÆG II Denne overenskomst finder anvendelse på følgende danske leverancer til  

 Philippinerne af maskiner og udstyr til et kunstvandingsprojekt:
 2000 vandpumper med tilhørende dieselmotorer; 2000 dieselmotorer til  

 pumper, der vil blive fremstillet i Philippinerne.
 Manila, den 19. marts 1971.
Deres Excellence, Under henvisning til overenskomsten af dags dato mellem Danmarks regering  

 og Philippinernes regering har jeg den ære at foreslå, at følgende  

 bestemmelser skal anvendes ved gennemførelsen af overenskomstens artikel VI.
 og underrette Philippinernes regering om sine afgørelser.
 Hvis foranstående bestemmelser kan godkendes af Philippinernes regering,  

 har jeg den ære at foreslå, at dette brev samt Deres svar herpå skal udgøre  

 en aftale mellem vore to regeringer om denne sag.
Modtag, Deres Excellence, forsikringen om min mest udmærkede højagtelse.
 For Danmarks regering:
W.
Winther Schmidt Hans Excellence hr. udenrigsminister Carlos P.
Romulo, Manila.
 Den 19. marts 1971.
Hr. chargee d'affaires, Jeg har den ære at anerkende modtagelsen af Deres sålydende brev af dags  

 dato:
(her følger teksten til foranstående brev) Jeg har hermed den ære at bekræfte, at min regering er enig i disse  

 bestemmelser.
 Jeg benytter denne lejlighed til over for Dem, hr. chargee d'affaires, at  

 forny forsikringen om min udmærkede højagtelse.
Carlos P.
Romulo Udenrigsminister Hr. chargee d'affaires William Winther Schmidt, Kongeriget Danmarks ambassade, Djakarta.
 Udenrigsministeriet, den 26. august  

 1971.
K.
Helveg Petersen.
