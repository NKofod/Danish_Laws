 Under henvisning til cirkulære af 13. september 1978 om arbejdstid og  

 arbejdspenge for indsatte, der beskæftiges ved kriminalforsorgens  

 foranstaltning, meddeler direktoratet, at den ugentlige arbejdstidsnorm for  

 de indsatte pr. 1. januar 1987 nedsættes med 1 time pr. uge til 39 timer.
 Arbejdstiden henlægges fortsat normalt til ugens 5 første dage, og det  

 overlades til de enkelte anstalter og arresthuse selv at tilrettelægge  

 arbejdstidsnedsættelsen med 1 time på een af ugens dage.
Direktoratet henleder i øvrigt opmærksomheden på overvejelserne i  

 betænkning nr. 1058-1986 om arbejde, undervisning og fritid om beskæftigelse  

 af de indsatte i fritiden.
Det tilføjes, at spørgsmålet om administrationen  

 af de indsatte beskæftigelse forventes taget op til overvejelse i forbindelse  

 med forslagene i betænkningen.
