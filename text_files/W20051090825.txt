 Det  

 fremgår af punkt B.1. i de vejledende regler for god presseskik, at  

 meddelelser, der kan krænke privatlivets fred, skal undgås, medmindre klar  

 almen interesse kræver offentlig omtale.
Pressenævnet  

 fandt, at en oplysning i beboerbladet om, at der verserede en retssag, kunne  

 have almen interesse for beboerne.
Pressenævnet fandt, at hverken omtalen  

 heraf  

 eller forholdet i øvrigt var af en sådan karakter, at der var grundlag for at  

 udtale kritik heraf.
Kendelse  

 fra Pressenævnet i sag 2005-6-251 [K] har klaget til  

 Pressenævnet over en artikel i beboerbladet Gadespejlet den 15. oktober 2005,  

 idet han mener, at god presseskik er tilsidesat.
 Artiklen lyder som følger:
   

  

 Nok en retssag:  

  

 Vi er også blevet stævnet her i A38, men desværre  

 af én af vores egne beboere, [K] (A6).
[K] vil  ad rettens vej   

 have tilladelse til at holde hund, og således have byretten til at  

 tilsidesætte  

 vores husorden.
Det er selvfølgelig helt uacceptabelt, at én enkelt beboer,  

 selv ad rettens vej, skal kunne undlade at overholde vores demokratisk  

 vedtagne  

 regler om ikke at holde hund.
Regler, som han selv har skrevet under på at  

 ville overholde, men som flere tidligere bestyrelser desværre har set igennem  

 fingre med.
Vinder vi  

  

 disse retssager, vil det være [K] og [A], som kommer til  

 at betale sagsomkostningerne.
Taber vi, kan disse retssager dog godt gå hen  

 og  

 blive en mærkbar udgift for afdelingen, hvilket  efter bestyrelsens  

 mening   

 ikke bør afholde os fra at tage udfordringerne op. [K] har oplyst, at han har  

 anlagt sag mod udlejer, boligforeningen AAB, men at retssagen endnu ikke er  

 afgjort.
 [K] har anført, at han  

 omtales med navn og adresse og i negative vendinger, og at oplysningerne kan  

 have appelleret til gadens parlament, idet han har været udsat for hærværk af  

 ukendte gerningsmænd.
Beboerbladet Gadespejlet har  

 oplyst, at bladet fremstilles af beboerne i AAB og har til formål at  

 informere  

 beboerne om, hvad der sker i bebyggelsen.
I afsnittet Nyt fra  

 bestyrelsen  

 informeres beboerne om forhold, som bestyrelsen finder relevant for beboerne  

 at  

 vide.
 Beboerbladet har anført, at  

 når en beboer anlægger sag mod sine naboer, så må vedkommende  

 være klar over,  

 at der bliver informeret herom.
 Beboerbladet har videre  

 anført, at det er bladets opfattelse, at den omhandlede artikel er  

 information  

 givet i neutrale og objektive vendinger.
 I sagens behandling har  

 følgende nævnsmedlemmer deltaget: Axel Kierkegaard, Finn Rowold, Lene Sarup  

 og  

 Kirsten Dyregaard.
 Pressenævnet udtaler:
 Det fremgår af punkt B.1. i  

 de vejledende regler for god presseskik, at meddelelser, der kan krænke  

 privatlivets fred, skal undgås, medmindre klar almen interesse kræver  

 offentlig  

 omtale.
Pressenævnet finder, at en  

 oplysning i beboerbladet om, at der verserer en retssag, kan have almen  

 interesse for beboerne.
Pressenævnet finder, at hverken omtalen heraf eller  

 forholdet i øvrigt er af en sådan karakter, at der er grundlag for at udtale  

 kritik heraf.
 Afgjort den 14. december  

 2005.
