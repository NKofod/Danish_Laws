I medfør af § 13, § 41, stk. 2 og § 53, stk. 1 i lov om dagpenge ved sygdom eller fødsel, jf. lovbekendtgørelse nr. 949 af 23. december 1986 som ændret ved lov nr. 872 af 23. december 1987 og lov nr. 165 af 23. marts 1988 fastsættes:
Personkreds § 1.  Arbejdsgivere, der beskæftiger lønmodtagere i  

 kortvarige eller tilfældige arbejdsforhold, kan blive fritaget for at betale  

 dagpenge til disse lønmodtagere ved at tilmelde sig forsikringsordningen for  

 løsarbejdere og betale et særligt bidrag til staten.
 Stk. 2.  Det er en betingelse, at arbejdsgiveren er  

 omfattet af lov om Arbejdsgivernes Elevrefusion (private arbejdsgivere).
 Stk. 3.  Arbejdsgivere, der kun beskæftiger løsarbejdere  

 i højst 200 timer om året, er fritaget for at udbetale dagpenge uden  

 tilmelding og bidragsbetaling til forsikringen.
Stk. 4.  De lønmodtagere, fritagelsen gælder for, er Optagelse og udmeldelse § 2.  Anmodning om optagelse i ordningen for  

 løsarbejderarbejdsgivere indsendes til Sikringsstyrelsen.
Det skal fremgå af  

 anmodningen, at de lønmodtagere, som anmodningen vedrører, er omfatter af §  

 1. Dokumentationen herfor skal vedlægges.
 Stk. 2.  Forsikringen træder i kraft fra den dag,  

 Sikringsstyrelsen har modtaget anmodningen, og omfatter sygdomstilfælde, der  

 indtræder i den periode, hvor forsikringen er i kraft.
 § 3.  Udmeldelse af forsikringen kan ske til et  

 kvartals udgang, hvis anmodning indsendes til Sikringsstyrelsen inden den 5.  

 i kvartalets tredie måned.
 Stk. 2.  Fornyet optagelse efter udmeldelse eller  

 udelukkelse, jfr. § 5, forudsætter, at et eventuelt skyldigt beløb inkl.  

 renter og omkostninger er betalt.
Bidrag § 4.  Bidraget fastsættes af chefen for  

 Sikringsstyrelsen med virkning for et år ad gangen fra den 1. januar.
Stk. 2.  Bidraget indbetales kvartalsvis bagud til  

 Sikringsstyrelsen og skal være indbetalt den 15. i den første måned i det  

 følgende kvartal.
Ved for sen indbetaling tillægges renter a 1 procent pr.  

 påbegyndt måned.
 Stk. 3.  Hvis en arbejdsgiver ikke har beskæftiget  

 løsarbejdere i et kvartal, skal der indsendes erklæring herom til  

 Sikringsstyrelsen senest den 15. i den første måned i det følgende kvartal.
Udelukkelse § 5.  Hvis der for et kvartal hverken er betalt bidrag  

 eller indsendt erklæring efter § 4, stk. 3 senest den 5. i den sidste måned i  

 det følgende kvartal, udelukkes arbejdsgiveren af ordningen med virkning fra  

 begyndelsen af det foregående kvartal.
Dagpenge, som er udbetalt af kommunen  

 efter den dato, udelukkelsen har virkning fra, skal af kommunen kræves  

 refunderet af arbejdsgiveren.
Beregning af dagpenge § 6.  Dagpenge, der udbetales til en lønmodtager, der  

 er beskæftiget i et ansættelsesforhold som beskrevet i § 1 hos en  

 arbejdsgiver, der er forsikret efter denne bekendtgørelse, beregnes både i  

 arbejdsgiverperioden og i de følgende 12 uger efter reglerne i dagpengelovens  

 § 9 og § 10.
 Stk. 2.  Det samme gælder dagpenge, der ved en sådan  

 lønmodtagers sygdom udbetales til arbejdsgiveren efter dagpengelovens § 27.
Klageadgang § 7.  Klager over Sikringsstyrelsens afgørelser om  

 løsarbejderarbejdsgiverforsikringen kan indbringes for Socialministeriet.
 Stk. 2.  Tvistigheder om retten til dagpenge fra en  

 arbejdsgiver efter dagpengelovens afsnit 1 afgøres af dagpengeudvalget,  

 uanset om arbejdsgiveren har tilmeldt sig  

 løsarbejderarbejdsgiverforsikringen.
Ikrafttrædelses- og overgangsbestemmelser § 8.  Bekendtgørelsen træder i kraft den 1. juli 1988.
 Stk. 2.  Samtidig ophæves Sikringsstyrelsens  

 bekendtgørelse nr. 950 af 23. december 1986.
 Stk. 3.  Arbejdsgivere, der er tilmeldt ordningen efter  

 de hidtil gældende regler, men som ved denne bekendtgørelses ikrafttræden  

 ikke opfylder betingelsen i § 1, stk. 2 om, at arbejdsgiveren skal være  

 omfattet af lov om Arbejdsgivernes Elevrefusion, udmeldes af ordningen pr. 1.  

 oktober 1988.
