Bekendtgørelse om ændring af bekendtgørelse om tilskud til maritime uddannelsesinstitutioner og om optag på visse maritime uddannelser § 1 I bekendtgørelse nr. 1522 af 16. december 2013 om tilskud til maritime uddannelsesinstitutioner og om optag på visse maritime uddannelser foretages følgende ændringer efter bemyndigelse:
 1. Bekendtgørelsens titel affattes således:
»Bekendtgørelse om tilskud til maritime uddannelsesinstitutioner, momskompensation og optag på visse maritime uddannelser« 2. Indledningen affattes således:
»I medfør af § 5 a, stk. 3, § 7, stk. 5, § 10, stk. 6, § 12, stk. 1, nr. 1, og § 12, stk. 2, i lov om maritime uddannelser, jf. lovbekendtgørelse nr. 660 af 16. maj 2015, fastsættes efter bemyndigelse:« 3. Efter § 7 indsættes som nyt kapitel 2 a:
»Kapitel 2 a Momskompensation Refusion af ikke-fradragsberettiget købsmoms § 7 a.
Styrelsen for Videregående Uddannelser yder kompensation for institutionernes udgifter til betaling af afgifter i henhold til momsloven, som efter momsloven ikke kan fradrages ved en virksomheds opgørelse af afgiftstilsvaret (ikke-fradragsberettiget købsmoms), og som institutionerne afholder ved køb af varer og tjenesteydelser, til hvilke der ydes tilskud efter lov om maritime uddannelser, jf. dog stk. 2.
 Stk. 2. Der ydes ikke kompensation for institutionernes udgifter til ikke-fradragsberettiget købsmoms, jf. stk. 1, som institutionerne afholder ved køb af varer og tjenesteydelser i forbindelse med institutionernes lokaleforsyning, dvs. udgifter, der vedrører opretholdelse, fornyelse og dimensionering af lokalekapacitet.
Prognose og forudbetaling § 7 b.
Momskompensation efter § 7 a, stk. 1, beregnes foreløbigt forud for et finansår på baggrund af Styrelsen for Videregående Uddannelsers prognose for institutionens moms-udgifter i finansåret.
Stk. 2. Styrelsen baserer prognosen efter stk. 1 på institutionens momsudgifter for 4. kvartal i det finansår, der ligger to år forud for det finansår, prognosen vedrører, samt 1. - 3. kvartal i året, der ligger umiddelbart forud for det finansår, prognosen vedrører.
Styrelsen indhenter til brug for prognosen for 2016 oplysning om institutionernes momsudgifter for 4. kvartal 2014 og 1. - 3. kvartal 2015.
 Stk. 3 Hvis grundlaget for prognosen ændres væsentligt, og den foreløbigt beregnede årlige momsudgift derfor vil afvige væsentligt fra den endelige momsudgift, kan styrelsen regulere prognosen.
§ 7 c.
Styrelsen for Videregående Uddannelser udbetaler momskompensation månedsvis forud med 1/12 af den efter § 7 b, stk. 2, foreløbigt beregnede årlige momsudgift.
Styrelsen kan regulere udbetalingen, hvis prognosen reguleres efter § 7 b, stk. 3.
Indberetning og endelig afregning § 7 d.
Styrelsen for Videregående Uddannelser foretager den endelige afregning af institutionens momskompensation efter § 7 a, stk. 1, kvartalsvis på baggrund af institutionens indberetning af afholdte momsudgifter.
 Stk. 2. Institutionen skal anvende den i bilag 1 fastsatte blanket til indberetning efter stk. 1. Blanketten skal være underskrevet af institutionens daglige leder.
 Stk. 3. Der gælder følgende tidsfrister for institutionens indberetning efter stk. 1:
 1) 30. april for 1. kvartal.
 2) 30. juli for 2. kvartal.
 3) 30. oktober for 3. kvartal.
 4) 30. januar i det efterfølgende finansår for 4. kvartal.
§ 7 e.
Hvis den endelige momsudgift for kvartalet er større end det udbetalte forskud efter § 7 c, udbetales differencen til institutionen ved den følgende forskudsudbetaling.
§ 7 f.
Hvis den endelige momsudgift for kvartalet er mindre end det udbetalte forskud efter 7 c, reguleres differencen ved modregning i de resterende forskud i det finansår, kompensationen vedrører.
Om nødvendigt modregnes desuden i forskudsudbetaling i det følgende finansår.
§ 7 g.
Hvor regulering følger af §§ 7 e og 7 f ydes og opkræves ikke renter.« § 2 Bekendtgørelsen træder i kraft den 1. januar 2016.
Styrelsen for Videregående Uddannelser, den 14. december 2015 Nils Agerhus / Pia Valentin Mortensen Bilag 1.
Blanket til indberetning af refusionsberettigede momsudgifter Blanket til indberetning af refusionsberettigede momsudgifter i henhold til bekendtgørelse om tilskud til maritime uddannelsesinstitutioner, momskompensation og optag på visse maritime uddannelser.
 Erklæring:
 Opgørelsen er udarbejdet i overensstemmelse med gældende bekendtgørelse om tilskud til maritime uddannelsesinstitutioner, momskompensation og optag på visse maritime uddannelser.
