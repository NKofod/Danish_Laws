 Udtalt, at når en kommunalbestyrelse med hjemmel i henholdsvis  

 skolebestyrelseslovens § 18 og den kommunale styrelseslovs § 16, stk.
 3, skal træffe beslutning om, hvorvidt medlemmer m.v. af skolenævnet  

 kan oppebære mødediæater, skal beslutningen om ydelse af mødediæter have  

 samme indhold for de forældreudvalgte medlemmer af nævnet og de  

 kommunalbestyrelsesmedlemmer, der af kommunalbestyrelsen er udpeget til at  

 deltage i nævnets møder.
I skrivelse af 20. februar 1984 (K.nr. 4-1., j.nr. 58-1984) har Århus  

 Byråd for Indenrigsministeriet forelagt spørgsmålet om, hvorvidt byrådet,  

 efter at have truffet beslutning om, at der ikke længere skal ydes mødediæter  

 til (de forældrevalgte) medlemmer af skolenævn i henhold til  

 skolebestyrelseslovens § 18, fortsat kan yde mødediæter til de  

 byrådsmedlemmer, der er udpeget til at deltage i skolenævnenes møder.
Hjemlen  

 for ydelse af mødediæter til de sidstnævnte er § 16, stk. 3, i lov om  

 kommunernes styrelse.
 Århus Byråd har som sin opfattelse givet udtryk for, at det ikke kan anses  

 for lovligt alene af yde mødediæter til de byrådsmedlemmer, der er udpeget  

 til at deltage i skolenævnenes møder.
Indenrigsministeriet har i anledning af byrådets henvendelse anmodet  

 Undervisningsministeriet om en udtalelse.
Undervisningsministeriets udtalelse  

 af 30. marts 1984 vedlægges.
 I den anledning skal Indenrigsministeriet vejledende udtale, at man er  

 enig med byrådet i, at når en kommunalbestyrelse med hjemmel i de to nævnte  

 love skal træffe beslutning om, hvorvidt medlemmer m.v. af det samme organ  

 kan oppebære mødediæter, skal beslutningerne om ydelse af mødediæter have  

 samme indhold.
 Den sene besvarelse beklages.
 P.M.V.
 E.B.
Sven Rindom Indenrigsministeriets afgørelser og udtalelser om kommunale forhold 1985  

 5.2.
