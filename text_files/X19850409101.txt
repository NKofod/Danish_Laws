 Under sag om nedsættelse af leje og tilsidesættelse af tidsbegrænsning  

 blev lejen nedsat til 400 kr. pr. kvm. efter princippet om det lejedes værdi  

 Nævnet tog ikke stilling til spørgsmålet om tidsbegrænsning, idet man fandt,  

 at dette ikke hørte under nævnets kompetence.
Afgørelse nr. 40, 1986 Afgørelse af 17.12.1985 fra Huslejenævnet i Tårnby L mod U (sag nr.
DK 778.5) Under sag om nedsættelse af leje og tilsidesættelse af tidsbegrænsning  

 blev lejen nedsat til 400 kr. pr. m2 efter princippet om det lejedes værdi.  

 Nævnet tog ikke stilling til spørgsmålet om tidsbegrænsning, idet nævnet  

 fandt, at dette ikke hørte under nævnets kompetence.
 I huslejenævnets afgørelse hedder det bl.a.:
 »Huslejenævnet har på sit møde den 17. december 1985 behandlet Deres  

 klage over lejens størrelse og den i lejekontrakten indføjede  

 tidsbegrænsning.
 På baggrund af nævnets tidligere kendelse den 24. oktober 1985 vedrørende  

 nævnte ejendom, og boligrettens dom den 4. oktober 1985 vedrørende samme, har  

 nævnet enstemmigt, i medfør af ML § 7, stk. 2, bestemt, at lejen ikke må  

 overstige det lejedes værdi, således som denne skal beregnes efter lejelovens  

 § 47, stk. 2.
 lejen nedsættes herefter med virkning fra 1. december d.å., i henhold til  

 boligreguleringslovens § 17, stk. 2, til 400 kr. pr. m2 bruttoetageareal  

 årligt excl. udvendig vedligeholdelse.
 Endelig skal man meddele, at klagen over den i lejekontrakten anførte  

 tidsbegrænsning ikke henhører under huslejenævnets kompetenceområde i henhold  

 til lejelovens § 80, hvorfor denne klage må indbringes direkte for  

 boligretten.
