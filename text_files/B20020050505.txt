Bekendtgørelse om ændring af  

 bekendtgørelse om tinglysning i personbogen § 1 I bekendtgørelse nr. 187 af 15. marts 1994 om tinglysning i  

 personbogen, som senest ændret ved bekendtgørelse nr. 100 af 8.  

 februar 2000, foretages følgende ændringer:
 1. § 7, stk. 3, nr. 4, 2. pkt., affattes  

 således:
»Omfatter dokumentet mere end 10 genstande, skal disse være  

 opført på en særlig fortegnelse, der er underskrevet og  

 vedhæftet dokumentet.« 2. I § 10 indsættes efter »lov om skifte af  

 fællesbo mv. skal«: »være udskrevet maskinelt og«.
 3. § 12, 1. pkt., affattes således:
»Ved anmeldelse til tinglysning af påtegning på et tidligere  

 tinglyst dokument skal oplysning om afgift samt om anmelderens navn, adresse  

 og telefonnummer være angivet ved påtegningens begyndelse.« 4. § 33, stk. 2, affattes således:
»Stk. 2. Telefoniske forespørgsler om oplysninger i  

 personbogen besvares ved henvendelse til retten i Århus, telefonnummer  

 86 12 91 45, på hverdage, hvor kontoret er åbent, i tiden kl.  

 11-14.« 5. § 35 affattes således:
 »§ 35. Ansøgning om tilladelse i medfør af  

 tinglysningslovens § 50 c, stk. 3, til at etablere ekstern  

 terminaladgang til oplysningerne i personbogen og dagbogen indgives til  

 retten i Århus.
Stk. 2. Oplysninger videregives ved ekstern terminaladgang  

 på hverdage, hvor personbogens kontor er åbent, i tiden kl. 8-24  

 og på andre dage i tiden kl. 10-22. Anmodningen skal indeholde  

 oplysning som nævnt i § 32, stk. 2.« § 2 Bekendtgørelsen træder i kraft den 1. juli 2002.
