 Udtalt, at man ikke havde principielle indvendinger imod en af Odense  

  Kommune forelagt samkøring med henblik på maskinelt at udsøge personer som  

 samtidigt har modtaget enten 1) kontanthjælp via bistandslovens § 37 og  

 sygedagpenge, 2) kontanthjælp via bistandslovens § 37 og løn fra kommunen  

 eller 3) sygedagpenge og løn fra kommunen.
 Odense Kommune rettede i beretningsåret henvendelse til Registertilsynet  

 med anmodning om en udtalelse vedrørende en kontrolordning, der indebar  

 maskinel udsøgning af personer, der samtidigt siden den 14. juni 1990  

 uberettiget havde modtaget enten:
- kontanthjælp via bistandslovens § 37 og sygedagpenge - kontanthjælp via bistandslovens § 37 og løn fra kommunen - sygedagpenge og løn fra kommunen.
 Registertilsynet modtog endvidere udkast til forskrifter for samkøringen.
 Det fremgik af sagen, at samkøringen skulle omfatte oplysninger fra  

 følgende fælleskommunale registre:
Det fælleskommunale Bistandssystem Det fælleskommunale Boligsikringssystem Det fælleskommunale Boligydelsessystem Det fælleskommunale Dagpengesystem Det fælleskommunale System for Sociale Pensioner Det fælleskommunale Økonomisystem.
 Det fremgik endvidere, at formålet med samkøringen var at sammenstille  

 oplysninger om udbetalte ydelser, for herved at udskrive lister med henblik  

 på at lette kontrol med og eventuelt konstatering af uberettiget modtagne  

 sociale ydelser, herunder fejludbetalinger, socialbedragerier og andre  

 forhold.
Sammenstillingen skulle bestå i, at kommunens edb-afdeling, ved at samkøre  

 betalingsoplysninger fra de 6 ovennævnte fælleskommunale registre, udskrev  

 lister over alle bistandsmodtagere, der i en given periode havde fået  

 udbetalt mere end et nærmere fastsat beløb om måneden, idet dette kunne  

 indicere, at der forelå en fejludbetaling, eventuelt i form af modtagelse af  

 flere forskellige ydelser samtidigt.
Dette beløb ville sandsynligvis andrage  

 10-12.000 kr.
Den fremkomne liste skulle herefter gennemgås manuelt.
 Resultatet af denne nærmere undersøgelse skulle på intet tidspunkt optræde  

 i det til brug for sammenstillingen oprettede register.
 Det var i øvrigt oplyst, at man ikke nødvendigvis ville køre alle de i  

 udkastet opgivne oplysningstyper fra de 6 fælleskommunale registre sammen  

 hele tiden, og at man, såfremt man konstaterede, at der var udbetalt for  

 meget, ville overdrage opgaven med at inddrive det for meget udbetalte beløb  

 til kommunens inkassoafdeling, eventuelt fulgt op af en politianmeldelse ved  

 formodning om socialbedrageri.
 Det var hensigten, at Odense Kommune ville orientere borgerne om den  

 påtænkte kontrolordning i form af en oplysning herom på blanketter m.v.,  

 ligesom man ville informere befolkningen via pressen.
 Det ville kun være borgere, som henvendte sig i forvaltningen efter  

 Registertilsynets godkendelse og fastsættelse af forskrifter, og som via  

 vejledning på blanketter var blevet gjort opmærksom på kontrolmuligheden, der  

 ville blive omfattet af ordningen.
 Sagen blev behandlet på et møde i Registerrådet.
 Registertilsynet udtalte herefter indledningsvis, at den af Odense  

  Kommune forelagte kontrolordning indebar en samkøring i lovens forstand,  

 idet der ved sammenstillingen af 2 eller flere af de omhandlede registre  

 dannedes et register, hvor de eksisterende oplysninger gjordes tilgængelige i  

 nye sammenhænge.
 Registertilsynet fandt herefter ikke at have principielle indvendinger  

 imod den af Odense Kommune påtænkte samkøring med det angivne formål, samt de  

 for tilsynet forelagte forskrifter, idet man forudsatte, at samkøringen alene  

 kom til at omfatte oplysninger om borgere, der henvendte sig til  

 socialforvaltningen, efter at forskrifterne for registeret var endeligt  

 fastsat, og at der i tilknytning til den herved etablerede kontrolordning  

 anvendtes blanketter, som udtrykkeligt angiver, at der sker indhentning af  

 oplysninger i elektronisk form med henblik på kontrol af, hvorvidt den  

 pågældende modtager andre ydelser fra  Odense Kommunes socialforvaltning.
 Registertilsynet henstillede imidlertid, at omfanget af autorisationer  

 begrænsedes mest muligt.
 Registertilsynet henstillede endvidere bl.a., at der i forskrifterne som  

 en yderligere sikkerhedsforanstaltning mod eventuelt misbrug indsattes en  

 bestemmelse om, at der skal foretages stikprøvevis gennemgang og kontrol af  

 opslag i registeret.
 Der er efterfølgende fastsat forskrifter for systemet.
 (* 1) Registertilsynets årsberetning 1991 side 84.
