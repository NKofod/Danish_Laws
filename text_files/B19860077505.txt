 I medfør af § 26, stk. 4, § 50, stk. 1, pkt. 1, jfr. § 26, stk. 3 og § 42,  

 stk. 2, i lov nr. 306 af 4. juni 1986, om saltvandsfiskeri fastsættes  

 følgende bestemmelser for anbringelse af nedgarn (bundsatte og flydende):
 § 1.  Langs kyststrækninger er det hele året forbudt i  

 en afstand af 100 m fra lavvandslinien at anvende nedgarn.
 Stk. 2.  For nedenstående geografiske områder fastsættes  

 følgende afvigelser fra stk. 1:
 Nr. 1: I Vadehavet er det hele året forbudt at anbringe nedgarn.
Farvandet afgrænses mod syd af den dansk-tyske søgrænse og mod nord af en  

 ret linie direkte vest for Blåvandshuk Fyr.
Mod vest afgrænses farvandet af  

 en ydre grænse, der udgøres af den linie, der i den nordlige del af området  

 kan trækkes i 1 sømils afstand fra kysten, men som sydligere er udmålt 1  

 sømil fra basislinien fortløbende nord-syd mellem Skallingen og den  

 dansk-tyske søgrænse.
Mod land og øer er farvandet afgrænset af den linie,  

 der kan fastlægges på grundlag af højeste daglige vandstand.
 Nr. 2: For Ringkøbing, Nissum og Stadil Fjorde fastsættes ingen  

 nedgarnszone.
Nr. 3: I Køge Bugt fastlægges et vandområde, inden for hvilket fiskeri med  

 nedgarn er forbudt hele året.
Området afgrænses mod nordvest af sænkekassen  

 ved den sydlige havnemole ved Køge trafikhavn og mod sydøst af bølgebryderen  

 ved Strøby Ladeplads, og i øvrigt i en afstand af 500 meter regnet fra  

 lavvandslinien.
 Nr. 4: I Roskilde Fjord, Inderfjorden, syd for linien Egehoved-Risø Havn  

 er det udover det i stk. 1, nævnte forbud, forbudt at anvende nedgarn i  

 perioden 1. maj-15. juni.
 Nr. 5: I Isefjorden, vandområdet Tempelkrogen, afgrænset mod fjorden af  

 Munkholmbroen, er det hele året forbudt at anvende nedgarn.
 Nr. 6: Ved Bornholms kyst, på strækningen fra Hasle havns ydermole til  

 Hammeren, og fra Hammeren til Neksø havns ydermole samt ved Ertholmene, er  

 den i stk. 1 nævnte nedgarnszone gældende i perioden 1. december-31. august.
 § 2.  Overtrædelse af § 1 straffes med bøde.
 Stk. 2.  Bekendtgørelsen træder i kraft den 1. december  

 1986 og samtidig ophæves § 13, stk. 10, i lov nr. 195 af 26. maj 1965 om  

 saltvandsfiskeri jfr. lovbekendtgørelse nr. 452 af 16. oktober 1985.
