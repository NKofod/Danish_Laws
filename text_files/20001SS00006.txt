Beretning afgivet af Retsudvalget den 21.  

 september 2001 Beretning om Ændring af reglerne for kasinoers  

 optælling På et møde i Retsudvalget den 8. maj 2001  

 fremlagde Dansk Casinoforening fire konkrete ønsker til  

 ændringer på kasinoområdet, jf. alm. del   bilag 784:
 Efterfølgende har udvalget modtaget en skriftlig,  

 fælles henvendelse fra HK/Service og Dansk Casinoforening om tre  

 konkrete ændringer på kasinoområdet, jf. alm. del   bilag  

 797:
 Udvalget har efterfølgende sendt materialet til  

 kommentar hos justitsministeren, ledsaget af nogle spørgsmål,  

 som ministeren har besvaret, jf. alm. del   bilag 869 og 1112.
 Afgivelsen af denne beretning har til formål at  

 foranledige justering af reglerne for kasinoers daglige optælling, som  

 ikke kræver egentlig lovændring, men som forventes at blive  

 løst af ministeren på bekendtgørelsesniveau.
 Vedrørende de øvrige punkter i henvendelsen  

 fra HK/Service og Dansk Casinoforening vil udvalget eventuelt afgive en  

 beretning i anden halvdel af oktober 2001, når justitsministeren har  

 besvaret de spørgsmål, der er stillet på alm. del   bilag  

 1135.
 Overvejelserne vedrørende det første punkt  

 fra Dansk Casinoforening: Åbning for registrering og videregivelse af  

 oplysninger om falskspillere m.v. vil ikke blive medtaget i beretningen, da  

 ændringer på dette punkt vil kræve ændret lovgivning.  

 Punktet må derfor finde sin løsning i forbindelse med den  

 næste lovrevision.
 Herefter opfordrer udvalget justitsministeren til  

 hurtigst muligt og inden den 1. november 2001 at tage initiativ til, at det  

 bliver muligt for kasinoerne fleksibelt at kunne tilrettelægge den  

 daglige optælling af omsætningen.
 Formålet er at give kasinoerne mulighed for at  

 foretage optælling med deltagelse af en offentlig repræsentant  

 på et andet tidspunkt end ved kasinoets lukning.
 Baggrunden er dels at forbedre arbejdsmiljøet for  

 de ansatte ved kasinoerne og dels at fremme sikkerheden omkring  

 håndteringen af de mange penge.
 Det fremgår af ministerens svar på  

 spørgsmål nr. 202, jf. alm. del   bilag 869, at  

 Københavns Politi ikke længere har noget at indvende imod en  

 ændring af reglerne, således at optællingen kan  

 foregå mere fleksibelt.
