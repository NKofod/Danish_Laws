Bekendtgørelse om ændring af bekendtgørelse om eksamen og censur ved universitetsuddannelser (eksamensbekendtgørelsen) § 1 I bekendtgørelse nr. 22 af 9. januar 2020 om eksamen og censur ved universitetsuddannelser (eksamensbekendtgørelsen) foretages følgende ændring:
 1. § 1, stk. 3, affattes således:
»Stk. 3. Reglerne om tilmelding til prøver m.v. på bacheloruddannelser, kandidatuddannelser og akademiske overbygningsuddannelser, jf. § 14, om studiestartsprøven, jf. § 16, om førsteårsprøven på bacheloruddannelsen, jf. §§ 17-19, og om studieaktivitetskrav, jf. § 20 og § 20a, gælder ikke for studerende, der er optaget på uddannelser efter reglerne om deltidsuddannelse, jf. bekendtgørelse om deltidsuddannelse ved universiteterne (deltidsbekendtgørelsen).« § 2 Bekendtgørelsen træder i kraft den 15. december 2021.
