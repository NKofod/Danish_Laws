Landsskatteretskendelse vedr. begrænsningsreglerne i  

 ejendomsværdiskatteloven Klagen vedrører ansættelsen af ejendomsværdiskat for  

 indkomståret 2000 og drejer sig om anvendelse af begrænsningsreglerne i  

 ejendomsværdiskattelovens § 9 a.
 Skatteankenævnet har ikke godkendt begrænsning af  

 ejendomsværdiskatten for ejendommen X, efter bestemmelsen i  

 ejendomsværdiskattelovens § 9 a.
 Landsskatteretten stadfæster skatteankenævnets afgørelse.
 Klageren er i 1995 flyttet ind på ejendommen X som lejer.
 Ejendommen havde på daværende tidspunkt vurderingsmæssig  

 status af beboelsesejendom med 4 lejligheder, en i stueetagen, en på første  

 sal  

 og to på anden sal.
Stuelejligheden var på dette tidspunkt beboet af en ældre  

 dame.
Ejendommen var hendes barndomshjem.
I 1997 blev ejendommen sat til  

 salg,  

 og klageren købte denne.
Købet var betinget af, at beboeren i stuelejligheden  

 kunne blive boende indtil sin død.
Lejligheden i stueetagen blev frigjort i  

 2001, idet lejeren afgik ved døden den 23. marts 2001.
Efter klagerens køb af ejendommen er denne blevet renoveret  

 for ca. 1,7 mio. kr.
Denne renovering var nødvendig, da ejendommen havde råd  

 og  

 svamp og ikke kunne forsikres uden udbedringen.
Ifølge skrivelse fra  

 klagerens  

 revisor af 6. november 2001 er renoveringen tilendebragt i 1999.
Renoveringen af ejendommen indebar også opdeling af  

 ejendommen i to lejligheder.
Ombygningen var færdig medio april 1998. Den 14.  

 april 1998 fik klageren ibrugtagningstilladelsen fra kommunen.
I september 1999 blev ejendommen tinglyst med 2  

 ejerlejligheder, som begge ejes af klageren.
Tinglysningen skete først på  

 dette  

 tidspunkt, da der blev stillet krav om isolering mm. i forbindelse hermed.
 Pr. 1. januar 2000 er ejendommen vurderet som  

 beboelsesejendom med 2 lejligheder.
 Lejligheden i stueetagen er udlejet i indkomståret 2000,  

 mens klageren selv bebor ejendommens anden lejlighed.
Ejendomsvurderingen for hele ejendommen pr. 1. januar 1999  

 er 3.900.000 kr., heraf grundværdi 2.351.300 kr.
Pr. 1. januar 2000 er  

 vurderingen for lejligheden i stueetagen 3.000.000 kr., heraf grundværdi  

 1.025.200, og resten af ejendommen er vurderet til 5.200.000 kr., heraf  

 grundværdi 1.537.800 kr.
 Forskelsværdien for den omhandlede ejendom er således  

 1.548.700 kr. pr. 1. januar 1999 og pr. 1. januar 2000 1.974.800 kr. for  

 lejligheden i stueetagen og 3.662.200 kr. for resten af ejendommen.
 Klagerens repræsentant har ved brev af 17. september 2003  

 anmodet ToldSkat om genoptagelse af ejendomsvurderingen for den omhandlede  

 ejendom for vurderingsåret 1999. Anmodningen om genoptagelse af vurderingen  

 er  

 afslået ved afgørelse af 1. oktober 2003.
 Ejendomsværdiskatten for indkomståret 2000 for den  

 omhandlede ejendom ansættes til 91.920 kr.
Ejendommen har til og med 1999 været vurderet som en  

 beboelsesejendom med 4 lejligheder, og at den ved vurderingen pr. 1. januar  

 2000 har skiftet status til ejendom med 2 ejerlejligheder.
Endvidere er  

 forskelsværdien ved ejendomsvurderingen for 2000 ændret med mere end 100 % i  

 forhold til vurderingen for 1999.
 Begge disse forhold fører til, at begrænsningsreglerne i  

 ejendomsværdiskattelovens § 9 a, jf. § 9, stk. 6, ikke finder anvendelse ved  

 ansættelsen af ejendomsværdiskatten for indkomståret 2000.
 Ejendomsværdiskatten for indkomståret 2000 er herefter ansat  

 således:
 10 promille af grundbeløbet 2.684.000 kr.
 26.840 kr.
+ 30 promille af resten (5.200.000 kr.  2.684.000 kr.) 75.480 kr.
 - 2 promille af 5.200.000 kr.
 10.400 kr.
Ejendomsværdiskat 91.920 kr.
 Repræsentanten har nedlagt påstand om, at begrænsningsreglen  

 i ejendomsværdiskattelovens § 9 a skal anvendes ved ansættelsen af  

 ejendomsværdiskatten for den omhandlede ejendom for indkomståret 2000.
Klageren købte i 1997 den omhandlede ejendom under  

 forudsætning af, at lejlighederne kunne lægges sammen, således der kun blev 2  

 lejligheder i ejendommen.
Kommunen gav en forhåndsgodkendelse heraf, inden  

 klageren begyndte at istandsætte ejendommen.
Ejendommen er i 1997 vurderet til 3,6 mio. kr. og erhverves  

 af klageren for 4,3 mio. kr.
Ejendommen var meget forfalden på  

 erhvervelsestidspunktet, og prisen blev endvidere fastsat under forudsætning  

 af, at de daværende 4 lejligheder kunne sammenlægges.
Der er i 1998 og 1999  

 udført arbejder på ejendommen for ca. 1,673 mio. kr.
 Kommunen har gennem byggetilladelser mv. været bekendt med  

 ombygningen af den omhandlede ejendom til en ejendom med 2 lejligheder,  

 hvorfor  

 klageren har haft en berettiget forventning om, at ejendommen stod opført med  

 korrekt status i samtlige kommunens registre.
 Fordelingen af grund- og ejendomsværdien i perioden fra 1998  

 til 2000 er som følger:
Grundværdi (i % af ejendommens  

  

 samlede værdi) 1998 2.011.500 kr.
1.888.500 kr. (48 %) 3.900.000 kr.
1999 1.548.700 kr.
2.351.300 kr. (60 %) 3.900.000 kr.
2000 stueetagen 1.974.800 kr.
1.025.200 kr. (34%) 3.000.000 kr.
 resten af ejd.
 hele ejd.
 3.662.200 kr.
 5.637.000 kr.
1.537.800 kr. (30 %) 2.563.000 kr. (31 %) 5.200.000 kr.
 8.200.000 kr.
 Det fremgår, at grundværdien stiger kraftigt i 1999.  

 Stigningen i grundværdien uden samtidig stigning i ejendommens samlede værdi  

 medfører, at klageren for indkomståret 2000 ikke kan anvende  

 begrænsningsreglen, idet forskelsværdien stiger med over 100 % i forhold til  

 1999. Klageren kunne umuligt se, at en stigning i grundværdien alene ville  

 medføre, at han ikke efterfølgende ville kunne anvende begrænsningsreglen.
 Ibrugtagningstilladelsen opnås i april 1998, men den  

 faktiske tinglysning af lejlighederne sker først i september 1999, da der  

 bliver stillet yderligere krav fra kommunens side vedrørende isolering mv.  

 Klageren har derfor ikke primo 1999 haft årsag til at klage over vurderingen,  

 idet han først har anset den samlede ombygning for afsluttet ultimo 1999.
Ejendommen blev erhvervet for 4,3 mio. kr., og de samlede  

 udgifter til ombygningen udgør 1,673 mio. kr. dvs. en samlet pris på 6 mio.  

 kr.  

 Ejendomsvurderingen er steget med væsentligt mere end det beløb, ejendommen  

 er  

 bygget om for.
Da klageren var i den tro, at han var omfattet af  

 begrænsningsreglen, fandt han ikke anledning til at klage over vurderingen  

 for  

 2000.
Ejendommen har i hele klagerens ejertid været vurderet som  

 beboelsesejendom.
Da ejendommen var vurderet som beboelsesejendom med 4  

 lejligheder var den således også vurderet som benyttelse til beboelse  

 for  

 ejeren.
Ejendommen har i praksis fungeret på nøjagtig samme måde før og efter  

 tinglysningen.
Stueetagen har været lejet ud til beboelse, og 1. og 2. sal  

 har  

 været anvendt af klageren selv.
Der er således ikke grundlag i bestemmelserne  

 i  

 ejendomsværdiskattelovens §§ 9 og 9 a til at antage, at ejendommen har ændret  

 status.
 Under henvisning til Højesterets dom af 14. februar 2003,  

 refereret i SKM2003.91.HR /TfS 2003.266, hvori Højesteret lagde vægt på den  

 faktiske anvendelse af ejendommen, og ikke ejendommens vurderingsmæssige  

 status, bør der i nærværende sag ikke lægges afgørende vægt på ejendommens  

 vurderingsmæssige status, men derimod på den faktiske anvendelse af  

 ejendommen.
Ved afgørelsen af nærværende sag bør der således tages  

 stilling til de faktiske forhold i sagen, herunder ejendommens faktiske  

 benyttelse, kommunens kendskab til ombygningen og ejendommens status under  

 hele  

 forløbet, og til at stigningen i forskelsværdien alene skyldes stigning i  

 grundværdien og ikke i ejendommens værdi.
Bestemmelsen i  

 ejendomsværdiskattelovens § 9, stk. 6, er indført med henblik på de  

 situationer, hvor det på grund af ombygning på ejendommen medfører en  

 fordobling af ejendommens værdi.
Det har således været hensigten med loven at  

 forbedringer af ejendommen, og ikke forbedringer af grunden, hvorpå  

 ejendommen  

 er placeret, skal tilsidesætte begrænsningsreglen.
 I nærværende sag finder ejendomsværdiskatteloven som den  

 fremgår af lovbekendtgørelse nr. 721 af 14. september 1999 anvendelse.
 Det fremgår af bestemmelsen i ejendomsværdiskattelovens § 9  

 a, stk. 1, at den beregnede ejendomsværdiskat begrænses efter reglerne i § 9  

 a,  

 stk. 2-4, for skattepligtige, der ikke er omfattet af begrænsningsreglen i §  

 9.
 Eftersom klageren ikke er omfattet af begrænsningsreglen i §  

 9, er han som udgangspunkt omfattet af begrænsningsreglen i § 9 a, jf. § 9 a,  

 stk. 1.
 Ved anvendelsen af bestemmelsen i § 9 a, stk. 1, finder  

 bestemmelserne i § 9, stk. 4-6, tilsvarende anvendelse, jf. § 9 a, stk. 4.
 Begrænsningsreglen i § 9 a finder kun anvendelse, såfremt  

 den omhandlede ejendom ved vurderingen pr. 1. januar i året forud for  

 indkomståret har været vurderet som helt eller delvis benyttet til beboelse  

 for  

 ejeren, jf.  

 § 9, stk. 4, jf. §  

 9 a, stk. 4.
Den omhandlede ejendom er pr. 1. januar 1999 vurderet som  

 beboelsesejendom med 4 lejligheder.
Der er ikke foretaget ejerboligfordeling  

 efter bestemmelsen i vurderingslovens § 33 A ved vurderingen pr. 1. januar  

 1999. Ejendommen kan derfor ikke anses at have været vurderet som helt eller  

 delvis benyttet til beboelse for ejeren pr. 1. januar 1999. Som følge heraf  

 er  

 betingelsen i ejendomsværdiskattelovens § 9, stk. 4, ikke opfyldt, og  

 klageren  

 kan derfor ikke anvende begrænsningsreglen i § 9 a ved ansættelsen af  

 ejendomsværdiskatten for indkomståret 2000.
 Begrænsningsreglen i § 9 a finder endvidere ikke anvendelse,  

 såfremt der i året forud for indkomståret er foretaget ombygninger mv., hvis  

 forskelsværdien efter vurderingslovens § 5, stk. 3, pr. 1. januar i  

 indkomståret overstiger forskelsværdien i ombygningsåret med mere end 100 %,  

 jf.  

 § 9, stk. 6, jf. § 9 a,  

 stk. 4.
 På baggrund af oplysningerne om ombygningen af den  

 omhandlede ejendom, lægges det ved afgørelsen til grund, at den omhandlede  

 ejendom er blevet ombygget mv. i ejendomsværdiskattelovens § 9s  

 forstand i  

 1999.
 Vurderingsrådet ansætter efter vurderingslovens § 5, stk. 1,  

 en ejendomsværdi og en grundværdi for ejendomme, der skal vurderes efter  

 vurderingsloven, jf. vurderingslovens § 1. En ejendoms forskelsværdi er  

 forskellen mellem ejendomsværdien og grundværdien, jf. vurderingslovens § 5,  

 stk. 3.
 Det fremgår imidlertid hverken af ordlyden af bestemmelsen i  

 ejendomsværdiskattelovens § 9, stk. 6, eller af forarbejderne hertil, hvilken  

 forskelsværdi, der skal danne grundlag for sammenligningen efter  

 bestemmelsen,  

 når en ejendom skifter status fra beboelsesejendom med 4 lejligheder til 2  

 selvstændigt vurderede ejerlejligheder.
 Hjemmelsgrundlaget for at anse den foretagne ombygning af  

 den omhandlede ejendom for omfattet af bestemmelsen i § 9, stk. 6, er derfor  

 ikke tilstrækkeligt klart, hvorfor bestemmelsen ikke finder anvendelse ved  

 ansættelsen af ejendomsværdiskatten for indkomståret 2000.
 For så vidt angår klagen over vurderingen af den omhandlede  

 faste ejendom pr. 1. januar 1999, bemærkes det, at den lovhjemlede adgang til  

 at klage over vurderingen ikke har været udnyttet, hvorfor klagen afvises på  

 dette punkt, jf. skattestyrelseslovens § 23, stk. 2.
 Den påklagede ansættelse stadfæstes herefter.
