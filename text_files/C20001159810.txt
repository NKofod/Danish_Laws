Cirkulæreskrivelse om meddelelse om, at  

 hvis a-kassen modtager ansøgning om kursusgodtgørelse samtidig  

 med dagpengekort uden oplysning om kursusdeltagelse, anses forholdet for  

 uagtsomt Kommentar m.v.:
Der er ikke tale om svig, hvis medlemmet undlader at  

 oplyse om eksempelvis deltagelse i uddannelse på dagpengekortet, men  

 medlemmet samtidig på anden måde oplyser a-kassen om deltagelse i  

 uddannelsen.
I den konkrete sag indsendte medlemmet ansøgning om  

 kursusgodtgørelse samtidig med dagpengekortet.
Forholdet blev  

 betragtet som uagtsomt.
 Meddelelse om afgørelsen:
 Medlemmet deltog den 27. og 28. november 1997 samt i  

 perioden fra den 15. december til den 19. december 1997 i kursus med ret til  

 kursusgodtgørelse.
 For samme perioder skrev han 0 på sit dagpengekort.
 Medlemmet fik ikke udbetalt to ydelser samtidig.
 A-kassen fandt, at han havde pligt til at betale det  

 fejludbetalte beløb tilbage, jf.  

 arbejdsløshedsforsikringslovens § 86, stk. 1.
 A-kassen indstillede til direktoratet, at medlemmet skulle  

 pålægges 150 timers effektiv karantæne for svig, jf. lovens  

 § 87.
 A-kassen begrundede indstillingen således:
Medlemmet anførte i sin klage, at han  ved selve  

 udfyldelsen af dagpengekortet fik hjælp af sin svoger, da det var  

 første gang, at han havde været på kurser af denne art som  

 ledig.
Hans svoger forklarede ham, at han ville kunne få  

 kursusgodtgørelse, som ville være det samme som dagpenge, og at  

 han bare skulle udfylde dagpengekortet, som han plejede.
 Han anførte videre bl.a., at han aldrig havde haft  

 til hensigt at snyde sin a-kasse, og at han skrev 0 på dagpengkortet  

 grundet en misforståelse som til dels skyldtes hans ringe  

 sprogkundskaber.
 Direktoratet tiltrådte a-kassens afgørelse og  

 indstilling.
 Direktoratet lagde vægt på, at det af  

 vejledning på bagsiden af dagpengekortene var anført, at  

 medlemmet skulle oplyse om deltagelse i undervisning.
 Ankenævnet fandt ikke, at medlemmet kunne anses for  

 at have handlet bevidst i forbindelse med, at han på dagpengekortet  

 ikke oplyste om kurset.
 Ankenævnet har i denne forbindelse lagt vægt  

 på, at medlemmet samtidig indsendte dagpengekort og ansøgning om  

 kursusgodtgørelse.
 Ankenævnet fandt, at det kunne bebrejdes medlemmet,  

 at han undlod at oplyse om kursusdeltagelsen på dagpengekortet på  

 baggrund af, at det fremgik af vejledningsteksten, at kursus skulle  

 anføres på dagpengekortet.
 På baggrund af medlemmets bemærkning om, at  

 årsagen til den skete fejl var hans ringe kendskab til det danske  

 sprog, bemærkede ankenævnet, at han burde have henvendt sig til  

 a-kassen eller et andet sted, hvor han kunne få hjælp til  

 læsning af den danske tekst i vejledningen til dagpengekortet,  

 således at han var sikker på, at han forstod, hvad der stod i  

 vejledningsteksten.
 Ankenævnet fandt imidlertid, at hans uagtsomhed var  

 af et så ringe omfang, at han ikke skulle pålægges nogen  

 sanktion.
 Ankenævnet lagde til grund, at a-kassen den 22.  

 december 1997 modtog et dagpengekort fra medlemmet, hvorpå han ikke  

 havde oplyst om ovennævnte kursusdeltagelse, og at a-kassen den samme  

 dag modtog hans ansøgning om kursusgodtgørelse for  

 kursusdagene.
