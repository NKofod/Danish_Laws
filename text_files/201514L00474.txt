Betænkning afgivet af Sundheds- og Ældreudvalget den 9. februar 2016 Betænkning over Forslag til lov om ændring af lov om assisteret reproduktion i forbindelse med behandling, diagnostik og forskning m.v.
(Information og samtykke i forbindelse med behandling med assisteret reproduktion m.v.) [af sundheds- og ældreministeren (Sophie Løhde)]:
1. Udvalgsarbejdet Lovforslaget blev fremsat den 10. december 2015 og var til 1. behandling den 22. januar 2016. Lovforslaget blev efter 1. behandling henvist til behandling i Sundheds- og Ældreudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og sundheds- og ældreministeren sendte den 24. september 2015 dette udkast til udvalget, jf.
SUU alm. del  bilag 73 (folketingsåret 2014-15, 2. samling). Den 10. december 2015 og den 15. januar 2016 sendte sundheds- og ældreministeren de indkomne høringssvar og et notat herom til udvalget.
2. Indstillinger og politiske bemærkninger Udvalget indstiller lovforslaget til vedtagelse uændret.
Dansk Folkepartis medlemmer af udvalget støtter lovforslaget, som sikrer klare regler for, hvornår en kvinde kan fortsætte behandlingen mod ufrivillig barnløshed, også efter en ægtefælles eller partners død.
De teknologiske landvindinger har gjort, at Folketinget skal tage stilling til spørgsmål, som man ikke havde forestillet sig for bare for år siden.
I en moderne verden vil DF gerne være med til at sikre, at vi handler etisk og moralsk korrekt, og at lovene følger med tiden.
Derfor bliver reglerne for behandling mod ufrivillig barnløshed nu sådan, at før en behandling indledes, skal den behandlende sundhedsperson informere om, at manden kan give skriftligt samtykke til, at kvinden kan anvende hans sæd eller æg, som er befrugtet med hans sæd, til behandlingen med assisteret reproduktion efter mandens død, og hvilke konsekvenser der vil være af ikke at give samtykke.
Den behandlende sundhedsperson skal også sikre, at samtykket fortsat er gyldigt.
Skal behandlingen finde sted efter mandens død ved brug af hans sæd eller æg, som er befrugtet med hans sæd, skal den behandlende sundhedsperson forinden påse, at der ligger et skriftligt samtykke fra manden, og at eventuelle betingelser for samtykket er opfyldt.
Dermed bliver der stillet nogle nye krav til fertilitetsklinikkerne.
Det er DFs opfattelse, at det er vigtigt, at fertilitetsklinikkerne lever op til disse krav, og derfor vil DF følge området.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jens Henrik Thulesen Dahl (DF) Jane Heitmann (V) Britt Bager (V) Hans Andersen (V) Preben Bang Henriksen (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Mette Abildgaard (KF) Erik Christensen (S) Flemming Møller Mortensen (S) nfmd.
Jeppe Bruus (S) Julie Skovsby (S) Karin Gaardsted (S) Lea Wermelin (S) Yildiz Akdogan (S) Stine Brix (EL) Finn Sørensen (EL) Carolina Magdalene Maier (ALT) Torsten Gejl (ALT) Lotte Rod (RV) Jonas Dahl (SF) Trine Torp (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
