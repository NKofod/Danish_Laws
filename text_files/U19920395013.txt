 En uorganiseret arbejdsgiver undeskrev i 1984 en  

 tiltrædelsesoverenskomst med Dansk Metalarbejderforbund, hvori det bl.a. var  

 bestemt, at overenskomsten var omfattet af hovedaftalen mellem DA og LO.
 Herefter kunne arbejdsgiveren kun frigøre sig fra  

 tiltrædelsesoverenskomsten i overensstemmelse med hovedaftalens § 7, stk. 2.
Under denne sag har Landsorganisationen i Danmark for Dansk  

 Metalarbejderforbund indklaget Autohjørnet i Rødby v/Ole P.
Petersen for  

 Arbejdsretten med påstand om, at indklagede tilpligtes at anerkende at være  

 omfattet af gældende overenskomst mellem Centralorganisationen af  

 Metalarbejdere i Danmark og Industriens Arbejdsgivere og for manglende  

 anerkendelse heraf til Dansk Metalarbejderforbund betale en efter rettens  

 skøn fastsat bod.
 Indklagede har påstået frifindelse.
 Sagens nærmere omstændigheder er følgende:
 Indklagede er ikke medlem af nogen arbejdsgiverorganisation, men indgik  

 den 25. oktober 1984 lokaloverenskomst med Dansk Metalarbejderforbund, Holeby  

 afdeling.
 Af denne overenskomsts § 12 og 14 fremgår følgende:
»§ 12. Retningslinier 1. Parterne er enige om - udover de i denne overenskomst anførte  

 bestemmelser, samt til supplering af disse - at rette sig efter overenskomst  

 og lærlingebestemmelser, der er indgået mellem Jernets Arbejdsgiverforening  

 og Centralorganisationen af Metalarbejdere i Danmark.
 Ved skifteholdsarbejde følges den mellem Dansk Arbejdsgiverforening og  

 Landsorganisationen i Danmark indgåede aftale om »fællesordning for  

 arbejde i holddrift«.
2. Parterne er ligeledes enige om, at de til enhver tid gældende  

 »Regler for behandling af faglig strid« indenfor jern- og  

 metalindustrien er retsgrundlaget for nærværende overenskomst.
Denne  

 overenskomst er omfattet af Hovedaftalen af 1973 med ændringer pr. 1. marts  

 1981. ..........
§ 14. Overenskomstens varighed 1. Denne overenskomst er gældende, indtil den af en af parterne opsiges  

 med 3 måneders varsel til en 1. marts, dog tidligst 1. marts 1987. Efter den  

 1. marts 1985 kan nærværende overenskomst kun opsiges med de nævnte 3  

 måneders varsel i forbindelse med fornyelsen af hovedoverenskomsten mellem  

 Jernets Arbejdsgiverforening og Centralorganisationen af Metalarbejdere i  

 Danmark.
 2. Fremsendes der i henhold til ovennævnte ikke opsigelse af nærværende  

 overenskomst, er der mellem parterne enighed om, at overenskomsten for den  

 efterfølgende tid forlænges på grundlag af, at ændringer af enhver art, som  

 måtte blive gældende i overenskomstforholdet mellem Jernets  

 Arbejdsgiverforening og Centralorganisationen af Metalarbejdere i Danmark,  

 også får virkning for nærværende overenskomst.
Anmærkning: Tidligere indgåede overenskomster mellem virksomheden og Dansk  

 Metalarbejderforbund annulleres ved denne overenskomsts indgåelse.' Den 15. november 1989 meddelte indklagede Dansk Metalarbejderforbunds  

 Holeby afdeling, at han opsagde lokaloverenskomsten mellem ham og Dansk  

 Metalarbejderforbund pr. 1. marts 1990.
 Den 23. november 1989 besvarede Holeby-afdelingen indklagedes henvendelse  

 således:
 »Jeg skal herved bekræfte modtagelse af firmaets brev af 15.11.89  

 vedr. opsigelse af ovennævnte lokaloverenskomst.
Opsigelse af lokaloverenskomsten i.h.t. firmaets brev af 15.11.89 er  

 overenskomst stridigt.
Jeg skal henvise til lokaloverenskomstens § 14 stk. 1  

 som siger:
 Efter den 1. marts 1985 kan nærværende overenskomst kun opsiges med de  

 nævnte 3 måneders varsel i forbindelse med fornyelsen af hovedoverenskomsten  

 mellem Jernets Arbejdsgiverforening og Centralorganisationen af  

 Metalarbejdere i Danmark.
 Hovedoverenskomsten mellem Jernets Arbejdsgiverforening og  

 Centralorganisationen af Metalarbejdere i Danmark kan i.h.t. overenskomstens  

 § 35 tidligst opsiges til ophør 1 marts 1991.
Metal Holeby betragter derfor forsat lokaloverenskomsten mellem deres  

 firma og afdelingen som gældende indtil den opsiges i.h.t. gældende  

 regler.« I slutningen af 1991 blev der rejst spørgsmål om indklagedes eventuelle  

 underskrift af tiltrædelsesaftale til en pensionsordning.
 I den anledning skrev advokat Søren Pedersson den 23. december 1991 et  

 brev til Holeby-afdelingen, hvori det bl.a. hedder:
 »Idet jeg henviser til min klients skrivelse af 15/11 1989, og som De  

 ved skrivelse af 23 november 1989 bekræfter at have modtaget, skal jeg  

 meddele, at min klient korrekt har opsagt lokaloverenskomsten i henhold til  

 dennes § 14 og hvilken opsigelse har virkning til ophør regnet fra den 1  

 marts 1991.
 Min klient anfører i sin opsigelsesskrivelse at opsigelsen har virkning  

 fra den 1 marts 1990, men på grund af en tillægsbestemmelse i § 14 vil min  

 klients opsigelse være at regne fra den 1 marts 1991.
Det i Deres skrivelse af 23 november 1989 nævnte ændre ikke på nogen måde  

 dette forhold, idet opsigelse er behørigt afgivet med et varsel på tre  

 måneder, dog således at denne først har virkning til ophør i henhold til  

 overenskomstens § 35, pr. 1 marts 1991.« Dette brev blev besvaret af Dansk Metalarbejderforbund i skrivelse af 13.  

 januar 1992, der er sålydende:
 »Fra vor Holeby afdeling er vi blevet informeret om, at deres  

 virksomhed ikke ønsker at underskrive et pensionsprotokollat med den  

 begrundelse, at De mener den eksisterende lokaloverenskomst er opsagt pr. den  

 1. marts 1991 og dermed bortfaldet.
 Forbundet skal derfor oplyse følgende:
 En opsigelse af en overenskomst er ikke det samme som bortfald.
 Bortfald af en overenskomst kan kun ske ved en strejke eller en lock-out i  

 forlængelse af overenskomstperiodens udløb.
 Vi er ikke informeret om, at De har iværksat en lock-out umiddelbart efter  

 den 1. marts 1991.
Vi kan derfor meddele, at såfremt virksomheden ikke senest den 20. januar  

 1992 har meddelt forbundet skriftligt, at vi er enige i, at der eksisterer en  

 lokaloverenskomst med tilhørende pensionsaftale, da vil sagen uden yderligere  

 varsel blive overladt til Landsorganisationen i Danmark, der herefter  

 indkalder til det fornødne fællesmøde for sagens indbringelse for  

 Arbejdsretten.« Endelig meddelte Landsorganisationen i Danmark ved skrivelse af 28. januar  

 1992 indklagede bl.a. følgende:
 »Vi er informeret om, at De ved skrivelse af 15. januar 1989 har  

 fremsendt opsigelse af overenskomsten.
 Dette alene medfører ikke, at overenskomsten bortfalder, hvilket fremgår  

 af Hovedaftalens § 7.
På baggrund deraf må vi konstatere, at den indgåede overenskomst fortsat  

 er gældende, og at virksomheden er forpligtet til at indgå en  

 pensionsaftale.« I samme brev skete der indkaldelse til fællesmøde, men indklagede  

 reagerede ikke, hvorefter Landsorganisationen i Danmark den 24. marts 1992  

 indgav klageskrift til Arbejdsretten.
 Klagerne har gjort gældende, at betingelserne for bortfald af  

 overenskomsten i medfør af Hovedaftalens § 7, stk. 2, ikke er til stede,  

 hvorfor overenskomsten stadig er gældende.
Indklagede har gjort gældende, at der er sket korrekt opsigelse i henhold  

 til lokalaftalens § 14. Opsigelsen er ikke tilbagekaldt.
Hovedaftalens § 7,  

 stk. 2, er uanvendelig på sådanne lokalaftaler og er i øvrigt også  

 uanvendelig på enkeltmandsfirmaer med få ansatte som i det foreliggende  

 tilfælde.
Hovedaftalens § 7, stk. 2, kan kun finde anvendelse ved kollektive  

 aftaler om mere generelle spørgsmål.
 Arbejdsretten skal udtale:
I tiltrædelsesoverenskomsten af 25. oktober 1984 er der henvist til, at  

 overenskomsten er omfattet af Hovedaftalen af 1973 med ændringer af 1. marts  

 1981. Hovedaftalen, herunder dennes § 7, stk. 2, er derfor gældende for  

 overenskomstforholdet.
Da betingelserne for bortfald af overenskomsten i  

 medfør af denne bestemmelse ikke er til stede, tager Arbejdsretten klagernes  

 påstand til følge.
 Efter omstændighederne finder Arbejdsretten, at den af indklagede  

 forskyldte bod bør fastsættes til 20.000 kr.
 T h i k e n d e s f o r r e t :
Indklagede, Autohjørnet i Rødby v/Ole P.
Petersen, tilpligtes at anerkende  

 at være omfattet af gældende overenskomst mellem Centralorganisationen af  

 Metalarbejdere i Danmark og Industriens Arbejdsgivere.
Indklagede tilpligtes  

 til klagerne at betale en bod på 20.000 kr.
 I sagsomkostninger til Arbejdsretten skal indklagede betale 2.000 kr.
 (* 1) Henvisninger: K 87.423 (A. 1988, s. 92).
