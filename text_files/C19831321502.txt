 Statens Planteavlsforsøg gennemfører ved Planteværnscentret, Institut for  

 Pesticider, effektivitetsafprøvning af midler til bekæmpelse af  

 plantesygdomme, skadedyr og ukrudt, og til nedvisning af frøafgrøder og  

 kartoffeltop samt af plantevækstreguleringsmidler med henblik på officiel  

 anerkendelse.
 For anmeldelsen gælder følgende retningslinier:
1. Midler kan anmeldes til afprøvning ved Statens  

 Planteavlsforsøg af midlets opfinder, fabrikant, importør eller  

 hovedforhandler.
Anmeldelse fra udenlandske firmaer skal tillige underskrives  

 af en dansk virksomhed (importør, hovedforhandler, generalagent eller lign.)  

 som anmelder.
Bindende anmeldelse sker ved indsendelse af et særligt  

 anmeldelsesskema i underskrevet stand.
 2. Ved anmeldelse skal, som minimum, de i  

 anmeldelsesskemaet med x mærkede punkter være oplyst. Ændres formuleringen af  

 et anmeldt middel, skal dette meddeles forsøgsvirksomheden.
3. For anmeldelse og afprøvning betales gebyrer i  

 henhold til et af Statens Planteavlsudvalg fastsat og af Landbrugsministeriet  

 godkendt betalingsreglement.
I betalingsreglementet anføres ligeledes de  

 gældende anmeldelsesfrister.
Det til afprøvningen af midlet nødvendige  

 kvantum må senest 14 dage efter anmeldelsesfristens udløb leveres gratis og  

 fragtfrit til forsøgsvirksomheden.
Ved genanmeldelse skal der ved afprøvning  

 anvendes nye forsøgsprøver, med mindre andet aftales.
Anmelderen forpligter  

 sig til at tage overskud af bekæmpelsesmidler retur.
4. Statens Planteavlsforsøg fastlægger planer for  

 forsøgene i henhold til det i anmeldelsesskemaet anførte.
Anmelderen  

 orienteres om afprøvningens omfang.
5. Resultatet af afprøvningen meddeles anmelderen ved  

 en rapport.
Resultatet af afprøvningen kan herefter anvendes i henhold til  

 markedsføringslovens bestemmelser.
Statens Planteavlsforsøg forbeholder sig  

 ret til at publicere resultaterne af afprøvningen.
Såfremt anmelderen ikke  

 ønsker et middel markedsført til et bestemt anvendelsesformål, kan  

 publiceringen undlades.
Sammenlignende forsøg kan altid publiceres. Ønsker  

 anmelderen midlet fortsat medtaget i forsøg, meddeler anmelderen dette  

 skriftligt til forsøgsvirksomheden.
6. Efter forsøgenes afslutning træffer Statens  

 Planteavlsforsøg beslutning om, hvorvidt og i hvilket omfang en anerkendelse  

 kan meddeles.
Anerkendelse gives kun efter anmelderens skriftlige anmodning  

 og meddeles da i et anerkendelsesdokument.
Anerkendelse meddeles kun een gang  

 om året.
Anerkendelsen gives uafhængigt af Miljøstyrelsens godkendelse af det  

 pågældende middel.
7. Anerkendelsen bevarer normalt sin gyldighed, så  

 længe midlet forhandles.
Anerkendelse kan dog tilbagekaldes, især a. hvis midlet ikke mere er i handelen, eller godkendelsen er blevet  

 trukket tilbage af Miljøstyrelsen, eller midlet er afmeldt ved  

 Kemikaliekontrollen.
b. hvis midlet med tiden udviser mangelfuld virkning eller bliver åbenbart  

 forældet - dog kun efter samråd med anmelderen.
Anerkendelsen kan i de under  

 b) nævnte tilfælde ændres, såfremt fuldstændig tilbagekaldelse ikke skønnes  

 fornøden.
Endvidere kan anerkendelsen ændres, såfremt udviklingen i øvrigt  

 efter forsøgsvirksomhedens skøn gør det nødvendigt.
Meddelelse om  

 tilbagekaldelse eller ændring skal ske ved anbefalet brev.  

 Forsøgsvirksomheden kan offentliggøre en meddelelse om tilbagekaldelse,  

 henholdsvis ændring af anerkendelse.
8. Anerkendte midler optages efter anmelderens  

 skriftlige anmodning, der skal være forsøgsvirksomheden i hænde inden den 10.  

 december, i en årlig fortegnelse.
Såfremt et middel ikke er i handelen på  

 dette tidspunkt, skal anmelderen give forsøgsvirksomheden skriftligt tilsagn  

 om, at midlet agtes bragt i handelen i det kommende kalenderår.
Optagelse i  

 fortegnelsen er betinget af, at midlet er godkendt af Miljøstyrelsen.
Midler,  

 der har været optaget i den umiddelbart forudgående fortegnelse, optages  

 uændret i den nye fortegnelse, medmindre forsøgsvirksomheden i samråd med  

 anmelderen bestemmer andet. -Ved ændring og tilbagekaldelse har anmelderne  

 ikke krav på tilbagebetaling af noget for afprøvning, m.m. erlagt beløb.
 Såfremt et anerkendt middel i en årrække ikke har været ført i handelen  

 kan forsøgsvirksomheden, som betingelse for genoptagelse i fortegnelsen,  

 kræve midlet afprøvet påny for anmelderens regning.
 9. I annoncer, reklamer el.lign. er anmelderen kun  

 forpligtet til at gengive anerkendelsestekstens fulde ordlyd, såfremt  

 indholdet i annonce, reklamer el.lign. falder sammen med den specifikke  

 anvendelse, som anerkendelsen beskriver.
Anerkendelsesteksten på etiketten og annoncer, reklamer el.lign. skal  

 altid fremtræde tydeligt adskilt fra den øvrige tekst.
I umiddelbar  

 tilknytning til teksten kan anvendes det af Statens Planteavlsforsøg.  

 Planteværnscentret, registrerede fællesmærke.
Mærket er vist nedenstående.
10. Ansøgning om overdragelse af en anerkendelse til  

 en anden virksomhed skal indsendes til forsøgsvirksomheden på et dertil  

 bestemt skema.
Ansøgningen skal underskrives af den hidtidige virksomhed  

 eller fremstillerfirma samt den nye virksomhed, der dermed overtager  

 anmelderens rettigheder og forpligtelser i henhold til nærværende aftale.
 11. Forsøgsvirksomhedens afgørelse kan ankes til  

 Landbrugsministeriet.
 Foranstående aftale godkendes herved med virkning fra den 1. januar 1984.
Statens Planteavlsudvalg.
Dansk Agrokemisk Forening.
den 5. juli 1983 den 17. august 1983 P.U.V.  Uri Nathan Halvor Skov  P.B.V.
Landbrugsministeriet, den 22. august  

 1983 P.M.V.
 e.b.
