Bekendtgørelse om henlæggelse af  

 opgaver og beføjelser til Miljøstyrelsen I medfør af lov om miljøbeskyttelse, jf.  

 lovbekendtgørelse nr. 698 af 22. september 1998 af lov om  

 miljøbeskyttelse, § 80 fastsættes:
Opgaver § 1. Miljøstyrelsen forbereder  

 miljø- og energiministerens indgåelse af aftaler,  

 afgørelser, bestemmelser, beslutninger, m.v. efter loven.
 § 2. Miljøstyrelsen udarbejder vejledninger  

 m.v. inden for lovens område, herunder vejledninger som nævnt i  

 lovens § 14, stk. 1.
Beføjelser § 3. Følgende beføjelser i henhold  

 til loven udøves af Miljøstyrelsen:
1)	meddelelse af tilladelse i henhold til lovens § 17, stk. 4  

 til opdræt af vilde rotter, 2)	beføjelser i henhold til lovens § 25, stk. 1, jf.  

 §§ 22-24 i sager, hvor miljø-og energiministeren i medfør  

 af vandforsyningsloven træffer afgørelse om vandindvinding, 3)	afgørelse af klage over afgørelser om  

 pålæg om rådighedsindskrænkninger truffet af  

 amtsrådet eller kommunalbestyrelsen i henhold til § 26 a, 4)	meddelelse af tilladelse i henhold til lovens § 27,  

 stk. 3, til at stoffer, der kan forurene vandet, i særlige  

 tilfælde tilføres vandløb, søer eller havet, 5)	begrænsning af bestående listevirksomheders adgang til  

 at søge godkendelse i henhold til lovens § 38, stk. 2, 6)	godkendelse af forslag til kollektiv sikkerhedsstillelse for  

 virksomheder eller kategorier af disse i henhold til lovens § 39a,  

 stk. 6, 1. punktum, 7)	afgørelse om ophævelse af vilkår om  

 sikkerhedsstillelse fastsat af godkendelsesmyndigheden, jf. lovens  

 § 39a, stk. 6, 2. punktum, 8)	oprettelse af et register, som nævnt i lovens § 40b over  

 de personer og selskaber m.v., der er omfattet af lovens § 40a, 9)	udarbejdelse af standardbetalingsvedtægter i henhold til  

 lovens § 48, stk. 4, til dækning af udgifter  

 vedrørende affaldsbortskaffelsen, 10)	anmodning om oplysninger og meddelelse af påbud om  

 foretagelse af prøveudtagning, analyser og målinger m.v. i  

 henhold til lovens § 72, 11)	afgørelser, som ministeren i henhold til lovens § 82  

 henlægger til Miljøstyrelsen 12)	pålæg til amtsråd og kommunalbestyrelser i  

 henhold til lovens § 83, stk. 1, om at tilvejebringe oplysninger  

 til brug for en vurdering af forhold vedrørende  

 miljøbeskyttelsen, 13)	pålæg til amtsråd og kommunalbestyrelser i  

 henhold til lovens § 84 om at tage spørgsmål  

 vedrørende miljøbeskyttelsen op til behandling og beslutning, 14)	afgørelse i henhold til lovens § 91 af klage over  

 kommunalbestyrelsens eller amtsrådets afgørelser og beslutninger  

 efter loven eller efter regler, der er fastsat med hjemmel i loven, 15)	bestemmelse i henhold til lovens § 95 om opsættende  

 virkning af klager over påbud og forbud, 16)	bestemmelse i henhold til lovens § 96, stk. 1, om at  

 tillægge klage over en tilladelse, godkendelse eller dispensation  

 opsættende virkning, og 17)	bestemmelse i henhold til lovens § 97 om, at klage over en  

 ekspropriationsbeslutning ikke har opsættende virkning.
 Stk. 2. Modtagne klager over afgørelse truffet af et  

 amtsråd eller en kommunalbestyrelse, jf. lovens § 94, indsendes af  

 myndigheden til Miljøstyrelsen.
Andre opgaver Beredskabsloven § 4. Miljøstyrelsen varetager inden for  

 Miljø- og Energiministeriets område, de opgaver, der  

 følger af lov nr. 1054 af 23. december 1992, som ændret ved lov  

 nr. 380 af 14. juni 1995, om det civile beredskab § 24 og  

 § 28.
 Klage m.v.
 § 5. Afgørelser, truffet af  

 Miljøstyrelsen i henhold til § 2, stk. 1, er endelige, med  

 mindre de kan påklages til Miljøklagenævnet, jf. lovens  

 § 103.
 § 6. Miljø- og energiministeren kan  

 bestemme, at en afgørelse, der i henhold til denne  

 bekendtgørelse skulle være truffet af Miljøstyrelsen, i  

 stedet træffes af ministeren.
 Stk. 2. Ministeren kan give direktøren for  

 Miljøstyrelsen instruktioner vedrørende udøvelsen af de  

 beføjelser, der er henlagt til Miljøstyrelsen.
Ikrafttrædelses- og overgangsbestemmelser § 7. Bekendtgørelsen træder i kraft  

 den 15. november 1998.
 Stk. 2. Samtidig ophæves bekendtgørelse nr. 256  

 af 19. april 1998 om henlæggelse af opgaver og beføjelser til  

 Miljøstyrelsen.
