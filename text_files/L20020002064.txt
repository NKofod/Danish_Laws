Bekendtgørelse  

 af  

 overenskomst af 11. maj 1999 med Slovenien  

 vedrørende fremme og beskyttelse af investeringer Den 11. maj 1999 undertegnedes i Ljubljana en overenskomst  

 mellem Danmark og Slovenien om fremme og gensidig beskyttelse af  

 investeringer.
 Overenskomstens ordlyd er som følger:
OVERENSKOMST  

 MELLEM  

 KONGERIGET DANMARKS REGERING  

 OG  

 REPUBLIKKEN SLOVENIENS REGERING  

 OM FREMME OG  

 GENSIDIG BESKYTTELSE AF INVESTERINGER Præambel Kongeriget Danmarks regering og Republikken Sloveniens regering, herefter  

 omtalt som de kontraherende parter, SOM ØNSKER at skabe fordelagtige vilkår for investeringer i  

 begge stater og styrke samarbejdet mellem private foretagender i begge stater  

 med henblik på at stimulere den produktive anvendelse af  

 ressourcer, SOM ANERKENDER, at en rimelig og retfærdig behandling af  

 investeringer på et gensidigt grundlag vil tjene dette  

 formål, ER BLEVET ENIGE om følgende:
ARTIKEL 1 Definitioner I denne overenskomst (1)	skal udtrykket »investering« omfatte enhver form for aktiver  

 investeret i overensstemmelse med love og regler i den kontraherende part,  

 på hvis territorium investeringen er foretaget, og i særdeleshed,  

 men ikke udelukkende:
(i)	løsøre og fast ejendom såvel som enhver anden  

 rettighed, såsom leasing-kontrakter, realkredit, tilbageholdelses- og  

 panterettigheder og alle andre lignende rettigheder, (ii)	andele, aktier eller andre former for deltagelse i eller ejerskab  

 af et firma eller en virksomhed og gældsbeviser og gæld i et  

 firma eller en virksomhed, (iii)	geninvesteret udbytte, fordringer på penge og opfyldelse af  

 kontrakt, som har en finansiel værdi og er forbundet med en  

 investering, (iv)	industrielle og intellektuelle ejendomsrettigheder, herunder  

 ophavsrettigheder, patenter, firmanavne, teknologi, varemærker,  

 goodwill, know-how og alle andre lignende rettigheder, (v)	koncessioner eller andre rettigheder, som er tildelt ved lov eller  

 kontrakt, herunder koncessioner til eftersøgning og udvinding af  

 naturressourcer.
 (2)	En ændring i den måde, hvorpå midler investeres,  

 påvirker ikke deres karakter som investering, forudsat at en  

 sådan ændring er i overensstemmelse med love og regler i den  

 kontraherende part, i hvis territorium investeringen er foretaget.
 (3)	Udtrykket »udbytte« skal betyde de beløb, som investeringen  

 afkaster, omfattende især, men ikke udelukkende, fortjeneste, renter,  

 kapitalgevinster, dividender, royalties eller honorarer.
 (4)	Udtrykket »investor« skal for begge kontraherende parters  

 vedkommende betyde:
 (a)	Fysiske personer med statsborgerskab eller fast bopæl i en  

 kontraherende part i overensstemmelse med denne parts gældende lov.
 (b)	Enhver enhed etableret i overensstemmelse med og anerkendt som en  

 juridisk person i henhold til loven i den kontraherende part, såsom  

 selskaber, firmaer, sammenslutninger, finansieringsinstitutioner på  

 udviklingsområdet, fonde eller lignende enheder, uanset om de har  

 begrænset ansvar og om de måtte være rettet mod  

 overskudsgivende virksomhed.
 (5)	Udtrykket »territorium« skal for hver kontraherende part omfatte  

 det territorium, som hører under dets suverænitet, såvel  

 som de eksklusive økonomiske zoner, over hvilke den kontraherende part  

 udøver suveræne rettigheder eller jurisdiktion i henhold til  

 folkeretten.
 Udbytte og, i tilfælde af reinvestering,  

 beløb, der hidrører fra reinvesteringen, skal nyde samme  

 beskyttelse som investeringen i overensstemmelse med denne aftale.
ARTIKEL 2 Investeringsfremme og -beskyttelse (1)	Hver kontraherende part skal i overensstemmelse med sine love og  

 administrativ praksis tillade investeringer fra den anden kontraherende parts  

 investorer, herunder etableringen af repræsentationskontorer, og fremme  

 sådanne investeringer.
(2)	Investeringer fra investorer fra hver af de kontraherende parter  

 skal til enhver tid nyde fuld beskyttelse og sikkerhed på den anden  

 kontraherende parts territorium.
Ingen kontraherende part må på  

 nogen måde skade den anden kontraherende parts investorers forvaltning,  

 opretholdelse, anvendelse, besiddelse eller afvikling af investeringer  

 på sit territorium.
 (3)	Hver kontraherende part skal overholde alle forpligtelser, den  

 måtte have indgået vedrørende investeringer fra den anden  

 kontraherende parts investorer.
ARTIKEL 3 Investeringers behandling (1)	Hver kontraherende part skal på sit territorium give  

 investeringer foretaget af den anden kontraherende parts investorer en  

 rimelig og retfærdig behandling, som på ingen måde er  

 mindre gunstig end den, der gives dens egne investorer eller investorer fra  

 noget tredjeland, idet den for investor mest gunstige behandling lægges  

 til grund.
 (2)	Hver kontraherende part skal på sit territorium give den  

 anden kontraherende parts investorer en rimelig og retfærdig  

 behandling, hvad angår forvaltning, opretholdelse, anvendelse,  

 besiddelse eller afvikling af deres investeringer, som på ingen  

 måde er mindre gunstig end den, der gives dens egne investorer eller  

 investorer fra noget tredjeland, idet den set for investor mest gunstige  

 behandling lægges til grund.
ARTIKEL 4 Undtagelser (1)	Bestemmelserne i denne aftale vedrørende tilståelsen  

 af en ikke mindre gunstig behandling end den, der gives investorer fra nogen  

 af de kontraherende parter eller noget tredjeland, skal ikke udlægges  

 som en forpligtelse for den ene kontraherende part til at tilbyde investorer  

 fra den anden kontraherende part fordelene ved nogen behandling,  

 præference eller privilegier, der hidrører fra:
(a)	medlemskab af enhver eksisterende eller fremtidig regional  

 økonomisk organisation eller toldunion, i hvilken nogen af de  

 kontraherende parter er eller måtte blive part, eller (b) enhver international overenskomst eller  

 ordning, som helt eller fortrinsvis vedrører beskatning.
ARTIKEL 5 Ekspropriation og erstatning (1)	Investeringer fra de kontraherende parters investorer må ikke  

 nationaliseres, eksproprieres eller underkastes foranstaltninger med  

 tilsvarende virkning som nationalisering eller ekspropriation (i det  

 følgende benævnt »ekspropriation«) på den anden  

 kontraherende parts territorium, medmindre det sker af hensyn til  

 almenvellet, på et ikke-diskriminatorisk grundlag, med behørig  

 retsgyldighed og mod en omgående, fyldestgørende og effektiv  

 erstatning.
 (2)	Denne erstatning skal svare til den rimelige markedsværdi af  

 den eksproprierede investering umiddelbart før ekspropriationen eller  

 den forestående ekspropriation blev offentlig kendt, og derved kunne  

 påvirke investeringens værdi (i det følgende benævnt  

 »vurderingsdag«).
(3)	Denne rimelige markedsværdi skal beregnes i en frit  

 konvertibel valuta på basis af den gældende markedsvekselkurs for  

 den pågældende valuta på vurderingsdagen.
Erstatning skal  

 betales omgående og skal indeholde renter til handelsværdi  

 baseret på markedsniveau fra ekspropriationsdagen frem til  

 betalingsdagen.
 (4)	Den berørte investor skal ved domsmyndighed eller anden  

 kompetent og uafhængig myndighed på den eksproprierende  

 kontraherende parts territorium have ret til omgående i henhold til  

 loven i den kontraherende part, som foretager ekspropriationen, at få  

 prøvet lovligheden af sagen og af erstatningsvurderingen af  

 investeringen og af erstatningsbetalingen, i overensstemmelse med de  

 principper, der er fastsat i stk. (1) i denne artikel.
 (5)	Når en kontraherende part eksproprierer et firmas eller en  

 virksomheds aktiver på sit territorium, som er indregistreret eller  

 oprettet ved dennes lov, og når investorer fra den anden kontraherende  

 part har en investering i firmaet eller virksomheden, herunder igennem aktier  

 eller andele, skal reglerne i denne artikel sikre omgående,  

 fyldestgørende og effektiv erstatning til sådanne investorer for  

 enhver skade eller formindskelse af den rimelige markedsværdi af en  

 sådan investering, som måtte være forårsaget af  

 ekspropriationen.
ARTIKEL 6 Erstatning for tab (1)	Investorer fra en kontraherende part, hvis investeringer på  

 den anden kontraherende parts territorium lider tab på grund af krig  

 eller anden væbnet konflikt, revolution, national undtagelsestilstand,  

 revolte, oprør eller uroligheder på sidstnævnte  

 kontraherende parts territorium, skal gives en behandling af  

 sidstnævnte kontraherende part, hvad angår genindsættelse i  

 tidligere rettigheder, skadesløsholdelse, erstatning eller anden  

 fyldestgørelse, der ikke er mindre gunstig end den, som  

 sidstnævnte kontraherende part giver sine egne investorer eller  

 investorer fra noget tredjeland, idet den for investor mest gunstige  

 behandling lægges til grund.
(2)	Uden præjudice for stk. (1) i denne artikel skal en  

 kontraherende parts investor, som i en af de i stk. (1) nævnte  

 situationer lider et tab på den anden kontraherende parts territorium  

 som følge af (a)	rekvirering af sin investering eller dele deraf, foretaget af den  

 andens styrker eller myndigheder, eller (b)	tilintetgørelse af sin investering eller dele deraf,  

 foretaget af den andens styrker eller myndigheder, som ikke var  

 påkrævet i den foreliggende situation, ydes genindsættelse i tidligere rettigheder eller erstatning,  

 som i alle tilfælde skal være omgående,  

 fyldestgørende og effektiv.
ARTIKEL 7 Overførsel af kapital og udbytte (1)	Hver kontraherende part skal med hensyn til investeringer på  

 sit territorium af den anden kontraherende parts investorer tillade  

 overførsel af fonde i forbindelse med deres investeringer og omfatter  

 i særdeleshed, men ikke udelukkende:
(a)	startkapitalen og enhver yderligere kapital til vedligeholdelse og  

 udvikling af en investering; (b)	den investerede kapital eller provenuet fra salg eller hel eller  

 delvis likvidation af en investering; (c)	renter, dividender, fortjenester og andet realiseret udbytte; (d)	betalinger, som udgør afdrag på gæld  

 vedrørende investeringer, og forfaldne renter; (e)	betalinger, der hidrører fra rettigheder nævnt i  

 artikel 1, stk. (1), iv i denne aftale; (f)	ikke-anvendte indtægter og andre indkomster tilhørende  

 udenlandske ansatte, som har arbejde i forbindelse med en investering; (g)	erstatning, genindsættelse i tidligere rettigheder,  

 skadesløsholdelse eller anden afgørelse, jf. artikel 5 og  

 6.
 (2)	Overførsler af betalinger i henhold til stk. (1) i  

 denne artikel skal ske uden forsinkelse og i en frit konvertibel valuta.
(3)	Overførsler skal foretages til markedsvekselkursen  

 gældende på overførselsdagen med hensyn til  

 loco-transaktioner i den valuta, hvori overførslen sker.
I mangel af  

 et marked for fremmed valuta skal den kurs, der anvendes, være den  

 seneste vekselkurs anvendt til indgående investeringer.
ARTIKEL 8 Subrogation Hvis en kontraherende part eller dennes designerede agent foretager  

 betaling til sine egne investorer under en garanti, den har givet med hensyn  

 til en investering på den anden kontraherende parts territorium, skal  

 sidstnævnte kontraherende part anerkende:
(a)	overdragelsen af en hvilken som helst rettighed eller fordring fra  

 investoren til førstnævnte kontraherende part eller dennes  

 designerede agent, hvad enten den foretages i henhold til lov eller  

 retshandel, og (b)	at førstnævnte kontraherende part eller dennes  

 designerede agent er berettiget til i kraft af subrogation at udøve  

 investorens rettigheder og gennemføre investorens fordringer.
ARTIKEL 9 Tvister mellem en kontraherende part og en  

 investor (1)	Enhver tvist, som måtte opstå mellem en investor fra  

 den ene kontraherende part og den anden kontraherende part i forbindelse med  

 en investering på den anden kontraherende parts territorium, skal  

 så vidt muligt søges bilagt mindeligt.
(2)	Hvis en sådan tvist mellem en investor fra den ene  

 kontraherende part og den anden kontraherende part fortsat ikke er bilagt  

 efter en periode på tre måneder, skal investor være  

 berettiget til at henføre sagen til enten (a)	Det Internationale Center for Bilæggelse af  

 Investeringstvister i henhold til Konventionen om Bilæggelse af  

 Investeringstvister mellem Stater og Statsborgere i andre Stater, der blev  

 åbnet for undertegnelse i Washington den 18. marts 1965, eller (b)	en voldgiftsmand eller en international ad hoc voldgiftsdomstol  

 nedsat i henhold til de voldgiftsregler, der gælder for FN's Kommission  

 for International Handelsret.
ARTIKEL 10 Tvister mellem de kontraherende parter (1)	Hvis der opstår en tvist mellem de kontraherende parter  

 vedrørende fortolkningen og anvendelsen af denne overenskomst,  

 bør de kontraherende parter så vidt muligt bilægge en  

 sådan tvist gennem forhandlinger.
 (2)	Hvis en sådan tvist ikke kan bilægges inden for tre  

 måneder fra tvistens begyndelse, skal den efter anmodning fra enhver af  

 de kontraherende parter forelægges for en voldgiftsdomstol.
 (3)	En sådan voldgiftsdomstol skal nedsættes for hver  

 enkelt sag på følgende måde:
(a)	Inden for tre måneder fra modtagelsen af begæringen om  

 voldgift skal hver kontraherende part udpege et medlem af domstolen.
Disse to  

 medlemmer skal derpå vælge en statsborger fra et tredjeland, som  

 med de kontraherende parters godkendelse skal udpeges til formand for  

 domstolen.
Formanden skal udpeges inden for tre måneder fra datoen for  

 udpegelsen af de to andre medlemmer.
(b)	Hvis de nødvendige udpegelser ikke har fundet sted inden for  

 nogen af de angivne perioder, kan enhver af de kontraherende parter i mangel  

 af anden aftale opfordre præsidenten for Den Internationale Domstol til  

 at foretage de nødvendige udpegelser.
Hvis præsidenten er  

 statsborger i den ene kontraherende part, eller hvis han på anden  

 måde er forhindret i at udføre nævnte funktion, skal  

 vicepræsidenten opfordres til at foretage de nødvendige  

 udpegelser.
Hvis vicepræsidenten er statsborger i den ene kontraherende  

 part, eller hvis han også er forhindret i at udføre nævnte  

 funktion, skal det medlem af Den Internationale Domstol, som er den  

 næste i anciennitet, og som ikke er statsborger i en af de  

 kontraherende parter, opfordres til at foretage de nødvendige  

 udpegelser.
(c)	Voldgiftsdomstolen skal anvende bestemmelserne i denne  

 overenskomst, andre overenskomster indgået mellem de kontraherende  

 parter og folkerettens gældende procedureregler.
Den skal træffe  

 sin afgørelse ved flertalsafgørelse.
Voldgiftsdomstolen  

 fastsætter sin egen procedure.
 (d)	Voldgiftsdomstolens afgørelser er endelige og bindende for  

 begge kontraherende parter.
 (e)	Hver kontraherende part skal bære omkostningerne for sit eget  

 voldgiftsmedlem ved domstolen og for sin medvirken i voldgiftssagen.  

 Omkostningerne til formanden og de øvrige omkostninger skal  

 bæres ligeligt af de kontraherende parter.
ARTIKEL 11 Konsultationer Enhver af de kontraherende parter kan foreslå den anden part at  

 konsultere om en hvilken som helst sag, der vedrører anvendelsen af  

 denne overenskomt.
Konsultationerne skal efter forslag fra en af de  

 kontraherende parter afholdes på et sted og et tidspunkt, der er  

 opnået enighed om gennem diplomatiske kanaler.
ARTIKEL 12 Overenskomstens anvendelsesområde Bestemmelserne i denne overenskomst skal omfatte alle investeringer  

 foretaget af den ene kontraherende parts investorer på den anden  

 kontraherende parts territorium før eller efter overenskomstens  

 ikrafttrædelse.
Den skal imidlertid ikke omfatte uoverensstemmelser  

 eller tvister, som er opstået før dens ikrafttræden.
ARTIKEL 13 Ændringer Ved ikrafttrædelsen af denne overenskomst eller på et hvilket  

 som helst senere tidspunkt kan bestemmelserne i denne overenskomst  

 ændres på en sådan måde, som de kontraherende parter  

 er enige om.
Sådanne ændringer skal træde i kraft,  

 når de kontraherende parter har meddelt hinanden, at de  

 forfatningsmæssige krav for ikrafttrædelse er blevet opfyldt.
ARTIKEL 14 Territorial udvidelse Denne overenskomst skal ikke gælde for Færøerne og  

 Grønland.
 Bestemmelserne i denne overenskomst kan udvides til at  

 omfatte Færøerne og Grønland i henhold til aftale herom  

 ved noteveksling mellem de kontraherende parter.
ARTIKEL 15 Ikrafttrædelse Denne overenskomst træder i kraft tredive dage efter den dato, hvor  

 de kontraherende parters regeringer skriftligt har meddelt hinanden, at de  

 forfatningsmæssige krav for denne overenskomsts ikrafttrædelse er  

 blevet opfyldt.
ARTIKEL 16 Varighed og ophør (1)	Denne overenskomst skal forblive i kraft i ti år og skal  

 derefter forblive i kraft, med mindre den ene kontraherende part skriftligt  

 meddeler den anden kontraherende part sin hensigt om at opsige  

 overenskomsten.
Meddelelsen om opsigelse får virkning et år efter  

 notifikationsdatoen.
 (2)	For så vidt angår investeringer foretaget før  

 den dato, hvor meddelelsen om opsigelse af denne overenskomst får  

 virkning, skal bestemmelserne i artiklerne 1 til 12 forblive i kraft i  

 yderligere en tiårsperiode fra denne dato.
 TIL BEKRÆFTELSE HERAF har undertegnede, behørigt bemyndigede  

 af deres respektive regeringer, underskrevet denne overenskomst.
 UDFÆRDIGET i to eksemplarer i Ljubljana den 11. maj 1999 på  

 dansk, slovensk og engelsk, idet alle tekster skal have samme gyldighed.
 I tilfælde af uenighed om fortolkningen skal den engelske tekst have  

 forrang.
FOR KONGERIGET DANMARKS REGERING FOR THE GOVERNMENT OF THE KINGDOM OF DENMARK Kjeld Juel Petersen Kjeld Juel Petersen FOR REPUBLIKKEN SLOVENIENS REGERING FOR THE GOVERNMENT OF THE REPUBLIC OF SLOVENIA Vojka Ravbar Vojka Ravbar Overenskomsten, der ikke omfatter Færøerne og  

 Grønland, trådte i kraft den 30. marts 2002 i medfør af  

 artikel 15.
