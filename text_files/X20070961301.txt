Feriecenter  afskrivning på  

 hotellejlighed Spørgsmål Kan der  

 foretages skattemæssige bygningsafskrivninger på den del af feriecentret, som  

 matrikuleres som ejerlejlighed nr. 1, som består af en centerdel med  

 tilhørende  

 8 hotellejligheder, og som skal anvendes til hotel- og centerdrift, inklusive  

 de 8 nævnte hotellejligheder? Svar Ja, se  

 sagsfremstilling og begrundelse.
Beskrivelse af de faktiske forhold Selskabet A A/S  

 beskæftiger sig med bolig- og institutionsbyggeri og er i gang med at opføre  

 et  

 feriecenter, der vil komme til at bestå af 2 lige store dele, fordelt på  

 henholdsvis en hoteldel og en sommerhusdel.
Når feriecentret er blevet fuldt  

 udbygget, vil det ifølge forespørgerens repræsentant omfatte op til 80  

 ferieboliger og en centerdel.
Forespørgerens  

 repræsentant har oplyst, at kommunen og amtet i forbindelse med, at forholdet  

 til lokalplanen og regionplanlægningen blev vurderet, gjorde godkendelse af  

 projektet betinget af, at mindst halvdelen af byggeriet skulle være underlagt  

 hotelloven.
Baggrunden herfor er, at hotellet i principielt er  

 "erstatning" for det vandrerhjem i kommunen, der af forskellige  

 årsager lukkede.
Kommunen har derfor behov for, at der er et hotel for at  

 kunne  

 tiltrække turister til området.
 Feriecentret vil  

 blive opført i overensstemmelse med en lokalplan med centeret mod vest ind  

 imod  

 byen og boligerne i rækker langs strandfredningslinien.
 Det fremgår af  

 en skrivelse af 15. marts 2005 fra amtets økonomiudvalg, at det i forbindelse  

 med vurderingen af projektets forhold til regionplanlægningen og  

 naturbeskyttelsesloven bl.a. blev forudsat:
"- At der  

 på den sydligste del af grunden opføres 38 ferielejligheder.
Lejlighederne  

 udstykkes efter ejerlejlighedsloven og udlejes efter hotelloven." og "- At der  

 på den nordligste del af grunden kan udstykkes 36 felter efter  

 ejerlejlighedsloven til bebyggelse med individuelle feriehuse.
Byggefelterne  

 må  

 højst være  

 150 m2  

 og bebyggelsen  

 gives et ensartet udseende, der harmonerer med resten af feriecentret.
Disse  

 boliger vil blive reguleret i henhold til sommerhuslovgivningen.
Der vil  

 blive  

 pålagt den enkelte bolig en deklaration om, at de skal stå til rådighed for  

 udlejning 6 uger om året." Forespørgerens  

 repræsentant har oplyst, at første etape af feriecentret vil stå færdig 1.  

 maj  

 2007. Denne etape vil omfatte hele feriecentrets centerdel med reception,  

 restaurant, café, selskabs- og kursuslokaler samt kontorlokaler til brug for  

 de  

 nævnte driftsaktiviteter, i alt  

 517 m2. Endvidere vil  

 første etape omfatte 4 dobbelthuse med i alt 8 hotellejligheder på hver ca.  

 80 m2. Dobbelthusene opføres som tætliggende  

 enheder med et begrænset udenomsareal af hensyn til vedligeholdelse.
 Endelig vil  

 første etape omfatte 4 fritliggende huse.
 Det er planen,  

 at A A/S i takt med færdiggørelsen af de enkelte etaper skal afhænde disse  

 til  

 en eller flere investorer.
 Hele centerdelen  

 og de 4 hotellejligheder er immatrikuleret som ejerlejlighed nr. 1, mens de 4  

 fritliggende huse er immatrikuleret enkeltvis og vil blive solgt hver for  

 sig.
 Denne  

 forespørgsel vedrører ejerlejlighed nr. 1.
 Forespørgerens  

 repræsentant har ultimo januar 2007 oplyst, at der for tiden er forhandlinger  

 i  

 gang om afhændelse af ejerlejlighed nr. 1.
 Forespørgerens  

 repræsentant har om driften af hotellet m.v. oplyst:
"Da  

 hotellet er omfattet af hotellovgivningen skal det være muligt at få værelser  

 på hotellet til 1-2 eller flere overnatninger.
Værelserne ligger i de 4  

 dobbelthuse.
 Centerdelen står  

 for administration af den del af bebyggelsen, som vedrører hotel-,  

 restaurations-  

 og kursusdriften.
Herudover skal  

 centerdelen også varetage nøgleudlevering i forbindelse med udlejning af de  

 private sommerhuse, som der ligger i forbindelse med centret.
Hotellet vil  

 derfor være berettiget til et bidrag fra de fritliggende sommerhuse for at  

 udføre denne service.
Hotellet skal  

 også bruges til private festarrangementer f.eks. bryllupper, herunder skal de  

 til hotellet knyttede huse være overnatningsmulighed for festdeltagere.
Der  

 stilles store forventninger til denne del af virksomheden af hotellets  

 beliggenhed.
Restaurant og  

 café er offentlig tilgængelig, og skal derfor ud over at betjene hotellets  

 gæster fungere som ethvert andet spisested for udefrakommende gæster." Forespørgerens  

 repræsentant har endvidere oplyst, at der vil blive foretaget daglig  

 rengøring  

 af hotelværelserne, sengeopredning samt udskiftning af håndklæder.
 Endelig har  

 repræsentanten oplyst, at der på et senere tidspunkt vil blive opført flere  

 hotellejligheder/hotelværelser end dem i de 4 dobbelthuse tilhørende  

 ejerlejlighed nr. 1, dersom der som forventet måtte vise sig at være behov  

 herfor.
Forespørgers eventuelle opfattelse iflg. anmodning og høringssvar Efter  

 forespørgerens opfattelse bør der svares "ja" til det stillede  

 spørgsmål.
 Til støtte for,  

 at der fuldt ud kan afskrives på de bygninger, som tilhører ejerlejlighed nr.  

 1, har forespørgerens repræsentant henvist til, at det fremgår af  

 afskrivningslovens § 14, stk. 1, at der kan afskrives på erhvervsmæssigt  

 anvendte bygninger.
Han har  

 endvidere henvist til, at det i afskrivningslovens § 14, stk. 2, nr. 4, er  

 bestemt, at der ikke kan afskrives på bygninger til beboelse eller hertil  

 knyttede formål, bortset fra hoteller og campinghytter.
Der kan dog ikke  

 afskrives på hoteller, der er opdelt i ejerlejligheder.
 Forespørgerens  

 repræsentant har herefter gjort gældende, at den omhandlede ejerlejlighed  

 skal  

 anvendes til hoteldrift, hvorfor det følger af de nævnte bestemmelser i  

 afskrivningslovens § 14, stk. 1 og stk. 2, nr. 4, at der kan afskrives på  

 alle  

 de bygninger, der hører til ejerlejlighed nr. 1.
 Repræsentanten  

 finder, at det er uden betydning for afskrivningsadgangen, at hotel- og  

 centerdelen  

 er udmatrikuleres som én selvstændig ejerlejlighed, idet en naturlig  

 forståelse  

 af afskrivningslovens § 14 stk. 2, nr. 5, fører til, at afskrivning alene er  

 udelukket, hvis hver enkelt hotellejlighed udgør en ejerlejlighed, hvilket  

 ikke  

 er tilfældet her.
SKATs indstilling og begrundelse Der kan i  

 henhold til afskrivningslovens § 14, stk.1, sammenholdt med § 14, stk. 2, nr.  

 4  

 og 5, afskrives på hoteller, der ikke er opdelt i ejerlejligheder.
Bestemmelsen i  

 afskrivningslovens § 14, stk. 2, nr. 5, om, at der ikke kan afskrives på  

 hoteller og plejehjem, der er opdelt i ejerlejligheder, er overført fra den  

 tidligere afskrivningslov, og blev indsat i denne lov ved lov nr. 132 af 25.  

 marts 1981 om ændring af lov om skattemæssige afskrivninger m.v.
Det fremgår  

 af  

 forslaget til denne ændringslov, at adgangen til at afskrive på hoteller, der  

 er opdelt i ejerlejligheder, blev indført med den begrundelse, at det ikke  

 blev  

 anset for rimeligt, at ejerne af sådanne ejerlejligheder fik en skattemæssig  

 favørstilling i forhold til ejerne af andre beboelsesejendomme.
I den  

 forbindelse blev der lagt vægt på, at det ikke ville være muligt for  

 ligningsmyndighederne  

 at kontrollere, hvorvidt og i bekræftende fald i hvilket omfang den  

 skattepligtige benytter den ejerlejlighed, der er hans, til feriebolig for  

 sig  

 selv eller sin husstand eller på andre måder disponerer over den til private  

 formål.
Det må efter  

 SKATs opfattelse antages, at bestemmelsen i afskrivningslovens § 14, stk. 2,  

 nr. 5, er rettet mod ejerlejligheder i hoteller, der er udstykket på den  

 måde,  

 at hver enkelt lejlighed udgør en ejerlejlighed.
Da der i denne sag er tale  

 om,  

 at 8 hotellejligheder og centerdelen af et feriecenter med reception,  

 restaurant, café, selskabs- og kursuslokaler samt kontorlokaler til brug for  

 de  

 nævnte driftsaktiviteter er udstykket som én ejerlejlighed, findes den nævnte  

 bestemmelse ikke at være til hinder for, at der afskrives på den omhandlede  

 ejerlejlighed.
 SKAT finder  

 således, at der kan afskrives på ejerlejligheden, jf. afskrivningslovens §  

 14,  

 stk. 1.
 Det indstilles  

 herefter, at der svares "ja" til spørgsmålet.
Skatterådets afgørelse og begrundelse Skatterådet  

 tiltrådte SKATs indstilling.
Svaret er bindende for skattemyndighederne i følgende periode 5 år fra  

 afgørelsens dato.
