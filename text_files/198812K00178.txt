Nr LSF 178 Forslag til Lov om voksenuddannelsesstøtte Fremsat af kulturministeren (Ole Vig Jensen) den 12. januar 1989 Vedtaget ved tredjebehandling den 19. maj 1989 Lov nr. 336 af 24/05/1989 Formål og almindelige betingelser § 1. Loven har til formål gennem tildeling af støtte til voksenuddannelse  

 at skabe økonomisk grundlag for, at voksne med kortvarig uddannelse får  

 mulighed for at deltage i undervisning i arbejdstiden.
§ 2. Kulturministeren kan yde støtte til deltagelse i almendannende eller  

 erhvervsrettet voksenundervisning i arbejdstiden til personer, der 1) er lønmodtagere eller har anden erhvervsindtægt end lønindtægt, 2) har haft mindst 1/2 års beskæftigelse på fuld tid eller dertil svarende  

 deltid hos nuværende arbejdsgiver, 3) er i alderen 25-60 år, 4) har en kortvarig skoleuddannelse og 5) har en kortvarig eller ingen erhvervsuddannelse.
 Stk. 2. Kulturministeren kan fastsætte regler om prioritering af  

 ansøgerne.
 Stk. 3. Kulturministeren fastsætter regler for opgørelsen af  

 beskæftigelsestiden for personer med anden erhvervsindtægt end lønindtægt.
 Stk. 4. Kulturministeren fastsætter efter forhandling med  

 arbejdsministeren og undervisnings- og forskningsministeren regler om, hvilke  

 undervisnings- og uddannelsestilbud der er omfattet af støtteordningen.
§ 3. Uddannelsesstøtten ydes som kompensation for det indtægtstab, den  

 uddannelsessøgende har ved at deltage i undervisning i arbejdstiden.
Modtager  

 den uddannelsessøgende løn under uddannelsesforløbet, ydes støtten til  

 arbejdsgiveren.
Støtten svarer til højeste sats for arbejdsløshedsdagpenge.  

 For deltidsundervisning nedsættes støtten forholdsmæssigt.
 Stk. 2. Voksenuddannelsesstøtte kan ikke ydes til personer, der i  

 uddannelsesperioden modtager uddannelsesydelse, iværksætterydelse, Statens  

 Uddannelsesstøtte eller anden lignende offentlig ydelse.
 Stk. 3. Uanset bestemmelsen i stk. 2 kan deltagere i kurser på  

 folkehøjskoler, husholdningsskoler og landbrugsskoler modtage elevstøtte i  

 henhold til reglerne i lov om folkehøjskoler, landbrugsskoler,  

 husholdningsskoler og efterskoler.
 § 4. Uddannelsesstøtte kan ydes i sammenlagt mindst 1 uge og højst 16 uger  

 på fuld tid eller dertil svarende deltid til deltagelse i undervisnings- og  

 uddannelsesforløb, der afvikles inden for en periode på 2 år.
 Stk. 2. Støtten ydes til fravær i forbindelse med deltagelse i mindst 6  

 undervisningstimer om ugen.
 Stk. 3. Kulturministeren kan fastsætte regler om, at der ydes støtte til  

 forberedelse i forbindelse med undervisning.
Stk. 4. Det er en forudsætning for modtagelse af uddannelsesstøtte, at  

 deltageren følger undervisningen, medmindre den pågældende har haft lovligt  

 forfald.
Ophører deltagelse i uddannelsesforløbet, bortfalder retten til  

 støtte for den resterende del af undervisningsperioden.
 Stk. 5. Den, der mod bedre vidende uberettiget har modtaget  

 uddannelsesstøtte, skal tilbagebetale beløbet.
 Stk. 6. Når særlige forhold taler derfor, kan kulturministeren fravige  

 bestemmelsen i stk. 5.
 § 5. Lovens bestemmelser kan ikke fraviges ved aftale til skade for den  

 uddannelsessøgende.
Administration § 6. Kulturministeren kan fastsætte regler om lovens administration,  

 herunder om ansøgning, tildeling og udbetaling af uddannelsesstøtten.  

 Ministeren kan som led heri fastsætte regler om, at arbejdsgiveren skal  

 foretage udbetaling af uddannelsesstøtte til lønmodtagere.
 Stk. 2. Kulturministeren kan fastsætte regler om, at ansøgere,  

 arbejdsgivere eller offentlige myndigheder skal afgive oplysninger, der er  

 nødvendige for tildeling af uddannelsesstøtte.
 § 7. Kulturministeren kan bemyndige Direktoratet for Folkeoplysning, Frie  

 Grundskoler m.v. til at udøve de beføjelser, der i denne lov er tillagt  

 ministeren.
 Stk. 2. Kulturministeren kan fastsætte bestemmelser om adgangen til at  

 klage over afgørelser, der er truffet i henhold til bemyndigelse efter stk.  

 1, herunder om, at afgørelser ikke skal kunne indbringes for ministeren.
§ 8. Kulturministeren nedsætter et voksenuddannelsesråd, der skal rådgive  

 ministeren om arbejdsmarkeds- og uddannelsespolitiske spørgsmål af væsentlig  

 betydning for lovens gennemførelse.
Rådet beskikkes for en periode af 3 år.
Stk. 2. Rådets formand udpeges af kulturministeren.
Rådets øvrige  

 medlemmer udpeges af kulturministeren efter indstilling fra:  

 Landsorganisationen i Danmark, Dansk Arbejdsgiverforening, Funktionærernes og  

 Tjenestemændenes Fællesråd, Dansk Folkeoplysnings Samråd, De danske  

 Landboforeninger, Danske Husmandsforeninger, Sammenslutningen af Landbrugets  

 Arbejdsgiverforeninger, Håndværksrådet, Butikshandlens Fællesråd, Kommunernes  

 Landsforening og Amtsrådsforeningen i Danmark.
Endvidere udpeger  

 arbejdsministeren og kulturministeren hver 2 medlemmer og finansministeren,  

 undervisnings- og forskningsministeren og socialministeren hver 1 medlem til  

 rådet.
Kulturministeren kan supplere rådet med indtil 4 personligt udpegede  

 medlemmer.
 Ikrafttræden m.v.
 § 9. Loven træder i kraft den 1. oktober 1989.
 Stk. 2. Kulturministeren fremsætter forslag for Folketinget om revision af  

 loven senest i folketingsåret 1991-92. § 10. Loven gælder ikke for Færøerne  

 og Grønland.
Oprindeligt fremsat forslag Formål og almindelige betingelser § 1. Loven har til formål gennem tildeling af støtte til voksenuddannelse,  

 at skabe økonomisk grundlag for, at voksne med kortvarig uddannelse får  

 mulighed for at deltage i undervisning i arbejdstiden.
§ 2. Kulturministeren kan yde støtte til deltagelse i almendannende eller  

 erhvervsrettet voksenundervisning i arbejdstiden til personer, der 1) er lønmodtagere eller har anden erhvervsindtægt end lønindtægt, 2) har haft mindst 1/2 års beskæftigelse på fuld tid eller dertil svarende  

 deltid, hos nuværende arbejdsgiver, 3) er i alderen 25-60 år, 4) har en kortvarig skoleuddannelse, og 5) har en kortvarig eller ingen erhvervsuddannelse.
 Stk. 2. Kulturministeren kan fastsætte regler om prioritering af  

 ansøgerne.
 Stk. 3. Kulturministeren fastsætter regler for opgørelsen af  

 beskæftigelsestiden for personer med anden erhvervsindtægt end lønindtægt.
 Stk. 4. Kulturministeren fastsætter efter forhandling med  

 arbejdsministeren og undervisnings- og forskningsministeren regler om, hvilke  

 undervisnings- og uddannelsestilbud der er omfattet af støtteordningen.
§ 3. Uddannelsesstøtten ydes som kompensation for det indtægtstab, den  

 uddannelsessøgende har ved at deltage i undervisning i arbejdstiden.
Modtager  

 den uddannelsessøgende løn under uddannelsesforløbet, ydes støtten til  

 arbejdsgiveren.
Støtten svarer til højeste sats for arbejdsløshedsdagpenge.  

 For deltidsundervisning nedsættes støtten forholdsmæssigt.
 Stk. 2. Voksenuddannelsesstøtte kan ikke ydes til personer, der i  

 uddannelsesperioden modtager uddannelsesydelse, iværksætterydelse, statens  

 uddannelsesstøtte eller anden lignende offentlig ydelse.
 Stk. 3. Uanset bestemmelsen i stk. 2 kan deltagere i kurser på  

 folkehøjskoler, husholdningsskoler og landbrugsskoler modtage elevstøtte i  

 henhold til reglerne i lov om folkehøjskoler, landbrugsskoler,  

 husholdningsskoler og efterskoler.
 § 4. Uddannelsesstøtte kan ydes i sammenlagt mindst 1 uge og højst 16 uger  

 på fuld tid eller dertil svarende deltid til deltagelse i undervisnings- og  

 uddannelsesforløb, der afvikles inden for en periode på 2 år.
 Stk. 2. Støtten ydes til fravær i forbindelse med deltagelse i mindst 6  

 undervisningstimer om ugen.
 Stk. 3. Kulturministeren kan fastsætte regler om, at der ydes støtte til  

 forberedelse i forbindelse med undervisning.
Stk. 4. Det er en forudsætning for modtagelse af uddannelsesstøtte, at  

 deltageren følger undervisningen, medmindre den pågældende har haft lovligt  

 forfald.
Ophører deltagelse i uddannelsesforløbet, bortfalder retten til  

 støtte for den resterende del af undervisningsperioden.
 Stk. 5. Den, der mod bedre vidende uberettiget har modtaget  

 uddannelsesstøtte, skal tilbagebetale beløbet.
 Stk. 6. Når særlige forhold taler derfor, kan kulturministeren fravige  

 bestemmelsen i stk. 5.
 § 5. Lovens bestemmelser kan ikke fraviges ved aftale til skade for den  

 uddannelsessøgende.
Administration § 6. Kulturministeren kan fastsætte regler om lovens administration,  

 herunder om ansøgning, tildeling og udbetaling af uddannelsesstøtten.  

 Ministeren kan som led heri fastsætte regler om, at arbejdsgiveren skal  

 foretage udbetaling af uddannelsesstøtte til lønmodtagere.
 Stk. 2. Kulturministeren kan fastsætte regler om, at ansøgere,  

 arbejdsgivere eller offentlige myndigheder skal afgive oplysninger, der er  

 nødvendige for tildeling af uddannelsesstøtte.
 § 7. Kulturministeren kan bemyndige Direktoratet for Folkeoplysning, Frie  

 Grundskoler m.v. til at udøve de beføjelser, der i denne lov er tillagt  

 ministeren.
 Stk. 2. Kulturministeren kan fastsætte bestemmelser om adgangen til at  

 klage over afgørelser, der er truffet i henhold til bemyndigelse efter stk.  

 1, herunder om at afgørelser ikke skal kunne indbringes for ministeren.
§ 8. Kulturministeren nedsætter et voksenuddannelsesråd, der skal rådgive  

 ministeren om arbejdsmarkeds- og uddannelsespolitiske spørgsmål af væsentlig  

 betydning for lovens gennemførelse.
Rådet beskikkes for en periode af 3 år.
Stk. 2. Rådets formand udpeges af kulturministeren.
Rådets øvrige  

 medlemmer udpeges af kulturministeren efter indstilling fra:  

 Landsorganisationen i Danmark, Dansk Arbejdsgiverforening, Funktionærernes og  

 Tjenestemændenes Fællesråd, Dansk Folkeoplysnings Samråd, De danske  

 Landboforeninger, Danske Husmandsforeninger, Sammenslutningen af Landbrugets  

 Arbejdsgiverforeninger, Håndværksrådet, Butikshandlens Fællesråd, Kommunernes  

 Landsforening og Amtsrådsforeningen i Danmark.
Endvidere udpeger  

 arbejdsministeren og kulturministeren hver 2 medlemmer, og finansministeren,  

 undervisnings- og forskningsministeren og socialministeren hver 1 medlem til  

 rådet.
Kulturministeren kan supplere rådet med indtil 4 personligt udpegede  

 medlemmer.
 Ikrafttræden m.v.
 § 9. Loven træder i kraft den 1. august 1989.
 Stk. 2. Kulturministeren fremsætter forslag for Folketinget om revision af  

 loven senest i folketingsåret 1991-92. § 10. Loven gælder ikke for Færøerne  

 og Grønland.
Bemærkninger til lovforslaget Almindelige bemærkninger I 1984 vedtog Folketinget en beslutning om et 10-punkts program for  

 voksenundervisning og folkeoplysning, hvori regeringen opfordres til at  

 forbedre rammerne for udviklingen af voksenundervisningen og folkeoplysningen  

 samt øge voksnes muligheder for at deltage heri.
Programmet er siden fulgt  

 op på forskellig måde.
Inden for folkeoplysningen blev der i 1985 igangsat et omfattende forsøgs-  

 og udviklingsarbejde, og der blev nedsat et folkeoplysningsudvalg, der fik  

 til opgave at udarbejde en ny lov om tilskud til folkeoplysning til afløsning  

 af fritidsundervisningsloven.
Folkeoplysningsudvalget afslutter sit arbejde i  

 foråret 1989 og det forventes at forslag til en ny lov om tilskud til  

 folkeoplysning vil blive fremsat i folketingssamlingen 1989/90.
Inden for den prøveforberedende enkeltfagsundervisning blev der  

 ligeledes iværksat et omfattende forsøgsarbejde med henblik på at forberede  

 en ny lovgivning på området, der skal skabe en egentlig voksenuddannelse med  

 egen identitet, frigjort fra folkeskolens læseplaner og prøveformer.
Forslag  

 til lov om almen voksenuddannelse fremsættes for folketinget i januar 1989.
 På det erhvervsrettede område vedtog Folketinget i juni 1985 lov om  

 efteruddannelse, hvis kursusaktiviteter, der modsvarer virksomhedernes behov  

 for kvalifikationer, henvender sig til såvel selvstændige som ansatte i  

 gruppen mellem faglærte og akademikere, og til faglærte, der skal opskoles.
Den 1. august 1986 trådte en ændring af arbejdsløshedsforsikringsloven i  

 kraft. Ændringen indebar en udvidet adgang for dagpengemodtagere til at  

 bevare dagpengeretten ved deltagelse i undervisning.
Der er endvidere sket en  

 betydelig udvidelse af langtidsledige dagpengemodtageres adgang til at  

 deltage i undervisning ved lov nr. 291 af 21. juni 1985 om arbejdstilbud til  

 ledige og ved den seneste ændring af denne lov vedtaget 16. december 1988  

 (L55).
 Formålet med lovforslaget.
 Forslaget til lov om voksenuddannelsesstøtte skal ses som en yderligere  

 opfølgning af 10-punkts programmet, herunder især pkt. 6, hvorefter der skal  

 sikres økonomiske og arbejdsmæssige betingelser for deltagelse i  

 voksenuddannelse i arbejdstiden.
 Deltagelse i undervisning og uddannelse som voksen kan indebære betydelige  

 økonomiske og arbejdsmæssige problemer, der er af en anden karakter end det  

 er tilfældet med deltagelse i en ung alder, idet man som regel vil være  

 bundet af f.eks. familie- og boligmæssige forpligtelser.
 Mange voksne, som har en kort uddannelse, kan opleve det som meget  

 utilfredsstillende, at de hverken økonomisk eller arbejdsmæssigt har mulighed  

 for at gennemføre en uddannelse, som kunne bringe dem ind i andre livsbaner.
 Lovforslaget har derfor til formål at skabe økonomisk grundlag for, at  

 voksne med kortvarig skole- og erhvervsuddannelse, får mulighed for at  

 deltage i almendannende og erhvervsrettet undervisning i arbejdstiden.
 Lovens sigte er samtidig at øge den enkeltes mulighed for at udvikle sig  

 personligt og forbedre eller supplere sin skole- og erhvervsuddannelse, samt  

 at sikre et tilstrækkeligt udbud af kvalificeret arbejdskraft og rette op på  

 de eksisterende uddannelsesmæssige forskelle i samfundet.
 Som i 10-punkts programmet prioriteres det folkeoplysende element og den  

 brede almendannende voksenundervisning højt.
 Forslaget sigter samtidig mod en mere direkte erhvervsrettet kvalificering  

 af arbejdsstyrken.
1990'erne vil være en periode, hvor tilgangen af nyuddannet arbejdskraft  

 vil være aftagende, og fremtidens udfordringer kan derfor ikke klares alene  

 ved at satse på unge mennesker med nye uddannelser.
Der må samtidig satses på  

 en løbende kvalificering af den eksisterende arbejdsstyrke gennem et  

 fremadrettet efter- og videreuddannelsessystem.
Den teknologiske udvikling medfører bl.a. behov for brede almene  

 kundskaber, der kan give indsigt i den samlede arbejdsproces, og forståelse  

 for metodearbejde og kvalitetskontrol.
Der er således behov for, at  

 uddannelsernes alment faglige indhold udbygges og forbedres.
 Uddannelsesforskelle i samfundet.
Det skønnes, at der idag er omkring 800.000 lønmodtagere og arbejdsløse,  

 som alene har 7 års formel skolegang, og at der er ca. 1 mio. voksne på  

 arbejdsmarkedet, som ikke har fået en grundlæggende erhvervsuddannelse efter  

 folkeskolen.
Disse personer er den primære målgruppe for lovforslaget.
Der eksisterer ganske vist omfattende efter- og videreuddannelsestilbud i  

 Danmark.
Det har imidlertid vist sig, at denne efter- og  

 videreuddannelsesvirksomhed overvejende benyttes af medarbejdere, der i  

 forvejen har en erhvervsuddannelse.
 Folkeoplysningen rekrutterer brede grupper fra det danske samfund, ligesom  

 enkeltfagskurserne på grundlæggende niveau har mange deltagere med en kort  

 formel skoleuddannelse.
 Det må imidlertid konstateres, at også for den almene voksenuddannelse og  

 for folkeoplysningen som helhed er det de i forvejen længerevarende  

 uddannede, der er i flertal blandt deltagerne.
 Et yderligere sigte med lovforslaget er derfor at udligne disse  

 uddannelsesmæssige forskelle, ved at medvirke til, at de kortuddannede, der  

 ikke fik uddannelseschancen som børn og unge, nu får mulighed for at få  

 suppleret deres kundskaber.
 Uddannelsestilbudene.
 En bærende ide i støtteordningen er, at deltagerne skal have frihed til at  

 vælge den undervisning og uddannelse, der bedst stemmer med den pågældendes  

 ønsker.
Der foretages i forbindelse med lovforslaget en nærmere afgrænsning af de  

 uddannelses- og undervisningstilbud, hvortil der kan ydes støtte.
Inden for  

 disse rammer kan deltageren frit vælge den ønskede uddannelse.
Det er  

 væsentligt at pointere, at retten til selv at vælge uddannelse ikke ved  

 forudgående aftale kan fraviges.
En bred vifte af de eksisterende offentlige og private almendannende og  

 erhvervsrettede undervisnings- og uddannelsestilbud vil stå til rådighed for  

 de uddannelsessøgende.
Folkeoplysende undervisning samt undervisning af almen  

 og erhvervsrettet kompetencegivende karakter vil indgå i ordningen.
 Støtteordningen er baseret på en udnyttelse af de eksisterende  

 uddannelsestilbud.
 Der vil imidlertid samtidig være behov for udvikling af nye  

 uddannelsestilbud, der skal være attraktive for ordningens primære målgruppe.  

 Det drejer sig bl.a. om tilrettelæggelse af uddannelser, der kombinerer den  

 almene og den erhvervsrettede undervisning.
Der eksisterer traditionelt en stærk sektoropdeling mellem de almene og de  

 erhvervsrettede uddannelsesområder.
Det forventes, at de lokale og regionale  

 uddannelsesinstitutioner og myndigheder gennem samarbejde formår at nedbryde  

 de eksisterende barrierer for tilrettelæggelse af hensigtsmæssige tilbud.
 Uddannelsesorlovsordninger i andre europæiske lande.
 Med ILO's konvention nr. 140 og henstilling nr. 148 om betalt  

 uddannelsesorlov fra 1974, blev voksenuddannelse sat i forhold til  

 arbejdsmarkedspolitiske spørgsmål.
En række europæiske lande har ratificeret ILO-konventionen, og indført  

 ordninger om uddannelsesorlov med økonomisk støtte.
Det gælder f.eks.  

 England, Frankrig, Sverige, Vesttyskland, Holland og Spanien.
Andre lande,  

 Belgien, Luxemburg, Norge og Italien, har indført lignende ordninger uden at  

 have ratificeret konventionen.
 Fælles for de fleste af ordningerne er, at man er startet på et lavt  

 niveau, men efterhånden er ordningerne blevet udbygget, idet  

 voksenuddannelsen prioriteres stadig højere.
 Især fra Sverige, der indførte betalt uddannelsesorlov i 1975, foreligger  

 der et omfattende erfaringsmateriale, der bl.a. peger på, at en fortsat  

 udvikling af voksenundervisningens indhold, pædagogik og organisation er en  

 afgørende betingelse for, at reformen får en tilstrækkelig gennemslagskraft  

 over for dens primære målgruppe.
 Aftalt ret til fravær.
Ret til fravær til deltagelse i uddannelse i arbejdstiden, bør efter  

 regeringens opfattelse aftales mellem arbejdsmarkedets parter, og regeringen  

 finder det derfor ikke rigtigt at fremsætte lovforslag om generel adgang til  

 uddannelsesorlov, der griber ind i bestående overenskomster.
Den orlov, der  

 vil være nødvendig for deltagelse i uddannelse i henhold til denne lovs  

 bestemmelser, må derfor i ordningens indledende fase bero på frivillig aftale  

 mellem den enkelte lønmodtager og arbejdsgiveren.
 Orlovsmuligheden kan også sikres ved frivillige aftaler, der omfatter alle  

 lønmodtagere på en virksomhed eller inden for en bestemt branche.
 Regeringens ønske om at fremme ordninger, der bygger på frivillige aftaler  

 mellem arbejdsmarkedets parter, skal dels ses i lyset af de begrænsede  

 midler, der er afsat til igangsættelse af støtteordningen, dels som et  

 incitament for arbejdsmarkedets parter til på længere sigt at indgå aftaler  

 om orlovsret og støttemuligheder i kommende overenskomster.
 Administrative og økonomiske konsekvenser.
 Støtten til voksenuddannelse iværksættes gradvis, som en landsdækkende  

 foranstaltning.
 Kulturministeren har det overordnede ansvar for styringen af  

 støtteordningen, og i igangsætningsfasen vil administrationen blive varetaget  

 af Direktoratet for Folkeoplysning, Frie Grundskoler m.v.
 Der nedsættes et voksenuddannelsesråd med deltagelse af arbejdsmarkedets  

 parter og andre berørte organisationer, institutioner og myndigheder, der  

 skal rådgive kulturministeren om arbejdsmarkeds- og uddannelsespolitiske  

 spørgsmål i forbindelse med lovens gennemførelse.
 Til ordningens igangsættelse er der på finansloven for 1989 afsat 50 mio.  

 kr., svarende til ca. 20.000 deltageruger, (ca. 400 årselever) med en  

 løngodtgørelse svarende til den højeste sats for arbejdsløshedsdagpenge.  

 Statstilskuddet til uddannelsesstøtten tænkes videreført på finanslovene for  

 1990 og 1991.
 Regeringen er af den opfattelse, at arbejdsmarkedets parter på længere  

 sigt bør medvirke ved finansieringen af voksenuddannelsesstøtten, men mener  

 at spørgsmålet herom, ligesom spørgsmålet om generel ret til fravær i  

 forbindelse med undervisningen, bør overlades til aftale mellem  

 arbejdsmarkedets parter.
 Udgifterne i forbindelse med uddannelsernes drift finansieres efter de  

 gældende regler på området, herunder de eksisterende bestemmelser om  

 deltagerbetaling m.v.
 Udgifterne ved undervisning af ca. 400 årselever ville med en  

 gennemsnitsudgift på omkring 45.000 kr. pr. årselev udgøre 18 mio. kr.  

 ligeligt fordelt på uddannelser under henholdsvis Arbejdsministeriet,  

 Undervisningsministeriet og Kulturministeriet.
 I den indledende fase, hvor et relativt begrænset antal deltagere spredes  

 over et stort antal undervisnings- og uddannelsestilbud under de tre  

 ministerområder, må det forventes, at en del af de uddannelsessøgende vil  

 kunne optages inden for det eksisterende system uden ekstra omkostninger.
 Det kan samtidig forventes, at en del af de beløb, der bevilges til  

 voksenuddannelsesstøtte, vil indebære besparelser på statens udgifter på  

 dagpengeområdet.
 Uddannelsesstøtten skal primært anvendes til løngodtgørelse for de  

 uddannelsessøgende, men bevillingerne vil også i et begrænset omfang kunne  

 anvendes til ordningens administration, samt til erfaringsindsamling,  

 information og udvikling af nye uddannelsestilbud.
Af bevillingen på 50 mio. kr. påregnes 46 mio. kr. anvendt til  

 løngodtgørelse til deltagerne i støtteordningen.
Indtil 1 mio. kr. tænkes  

 anvendt til information og løbende evaluering, og ca. 2 mio. kr. til støtte  

 til udvikling af nye uddannelsestilbud, der især imødekommer  

 uddannelsesbehovene blandt ordningens primære målgruppe.
 Det er hensigten i videst muligt omfang at søge de nødvendige  

 personalemæssige ressourcer tilvejebragt gennem omprioriteringer af  

 arbejdsopgaverne i Direktoratet for Folkeoplysning, Frie Grundskoler m.v.,  

 men det vil være nødvendigt, at der af bevillingen på 50 mio. kr. anvendes 1  

 mio. kr. til en forhøjelse af direktoratets driftsbevillinger under  

 finanslovens § 21.01.03, heraf en forhøjelse af lønsummen med 750.000 kr.  

 svarende til 4 årsværk.
Bemærkninger til lovforslagets enkelte bestemmelser Til § 1 Der henvises til de almindelige bemærkninger.
Til § 2 Arbejdsledige er ikke omfattet af lovforslagets bestemmelser, idet deres  

 uddannelsesbehov i vidt omfang må anses for tilgodeset gennem de gældende  

 regler om uddannelses- og beskæftigelsesmæssige foranstaltninger mod  

 arbejdsløsheden, de seneste ændringer af arbejdstilbudsloven, hvorved  

 langtidslediges uddannelsesmuligheder er blevet styrket væsentligt, samt den  

 sociale lovgivning.
 Adgangen til at deltage i undervisning i arbejdstiden aftales mellem  

 lønmodtageren og arbejdsgiveren, eventuelt ved aftale mellem arbejdsgiveren  

 og de ansatte på virksomheden.
 Den primære målgruppe for loven er den store gruppe af voksne, der alene  

 har 7-8 års formel skolegang som uddannelsesmæssig baggrund, idet  

 undervisningspligten først med virkning fra den 1. april 1972 blev udvidet  

 fra 7 til 9 år.
 Den nedre aldersgrænse på 25 år er valgt, fordi det må antages, at  

 personer under 25 år har haft mindst 9 års formel skolegang.
Såvel lønmodtagere som selvstændige erhvervsdrivende og medarbejdende  

 ægtefæller er omfattet af loven.
Der er i første række tænkt på de mindre,  

 selvstændige, håndværkere, butiksindehavere, landmænd, fiskere m.v., og  

 disses medarbejdende ægtefæller, hvor firmaet eller bedriften drives af  

 indehaveren selv, eventuelt med bistand fra ægtefællen og enkelte  

 medarbejdere.
Spørgsmålet om afgrænsningen af personer, der betragtes som  

 selvstændige erhvervsdrivende eller medarbejdende ægtefæller, afgøres i  

 henhold til de afgrænsningsbestemmelser, der er gældende på  

 skattelovgivningens område.
 Det er en betingelse for at opnå uddannelsesstøtte, at ansøgeren har haft  

 beskæftigelse i mindst 1/2 år på fuld tid eller dertil svarende deltid hos  

 den nuværende arbejdsgiver.
 Der er ikke opstillet krav om yderligere arbejdsmarkedstilknytning, idet  

 det må formodes at aldersgrænsen ved 25 år sikrer, at langt den overvejende  

 del af de støtteberettigede vil have haft beskæftigelse eller anden form for  

 arbejdsmarkedstilknytning i mindst 5 år.
Ad stk. 2 og 3 Hvis antallet af relevante ansøgninger vil indebære en overskridelse af  

 det beløb, der er til rådighed for voksenuddannelsesstøtten, foretages en  

 prioritering blandt ansøgerne efter retningslinier fastsat af  

 kulturministeren.
 Arbejdsgiveren attesterer, at kravet til den ansattes beskæftigelse er  

 opfyldt.
 Kulturministeren fastsætter regler for, hvorledes beskæftigelseskravet for  

 selvstændige erhvervsdrivende og medarbejdende ægtefæller skal opgøres og  

 dokumenteres.
Ad stk. 4 Deltagerne kan, inden for rammer fastsat af kulturministeren, frit vælge  

 den undervisning og uddannelse, der bedst stemmer med den pågældendes ønsker.
 Der bliver tale om et bredt udbud af de eksisterende offentlige og private  

 almendannende og erhvervsrettede uddannelsestilbud.
De væsentligste undervisningsområder der medtages, vil være  

 enkeltfagsundervisning på folkeskoleniveau og HF-niveau, dele af  

 fritidsundervisningslovens undervisningstilbud, folkehøjskolernes og  

 daghøjskolernes kurser samt enkeltfagskurser, efteruddannelseskurser og anden  

 kursusvirksomhed på handelsskoler og tekniske skoler.
Også  

 arbejdsmarkedsuddannelserne vil indgå i ordningen i det omfang, der ikke vil  

 være mulighed for at modtage støtte i henhold til de gældende regler om  

 godtgørelse ved deltagelse i denne uddannelsestype.
Dette vil især være  

 aktuelt for selvstændige erhvervsdrivende og medarbejdende ægtefæller.
Til § 3 Uddannelsesstøtten svarer til den højeste sats for arbejdsløshedsdagpenge.  

 Den faste støttesats er valgt ud fra ønsket om at sikre den enklest mulige  

 administration.
Uddannelsesstøtten skal opfattes som et supplement til, og som en  

 udbygning af de støtteordninger, der allerede foreligger.
Det er således ikke  

 tanken, at støtten skal kunne erstatte de godtgørelsesordninger, som allerede  

 eksisterer inden for arbejdslivet, såvel i offentligt som i privat regi.  

 Eksempelvis kan voksenuddannelsesstøtten således alene udbetales til  

 deltagere i arbejdsmarkedsuddannelserne, der ikke er berettigede til  

 arbejdsmarkedsuddannelsernes godtgørelse.
 Der er intet til hinder for, at deltagere, der får uddannelsesstøtte i  

 forbindelse med deltagelse i kurser på folkehøjskoler, husholdningsskoler  

 eller landbrugsskoler, modtager elevstøtte i henhold til de gældende regler  

 herom i lov om folkehøjskoler, landbrugsskoler, husholdningsskoler og  

 efterskoler, jf. bekendtgørelse om elevstøtte til elever på de frie  

 kostskoler, hvorved de uddannelsessøgende stilles på lige fod med de frie  

 kostskolers øvrige elever.
 Ej heller tilskud fra kommuner eller andre, til nedbringelse af  

 elevbetalingen ved deltagelse i f.eks. daghøjskolekurser eller  

 heltidsundervisning i henhold til fritidsundervisningsloven, influerer på  

 uddannelsesstøtten.
Til § 4 Uddannelsesstøtten kan gives til deltagelse i kurser af forskellig længde  

 i op til 16 uger på fuld tid, ligesom der er mulighed for at deltage i  

 undervisning nogle enkelte timer om ugen i et forholdsmæssigt længere  

 tidsrum.
Den nedre grænse for det ugentlige antal undervisningstimer er fastsat,  

 fordi ganske kortvarige undervisningstilbud må kunne klares i fritiden.
Også  

 for at begrænse administrationen af ordningen har man valgt en nedre  

 timegrænse.
 Der vil blive udarbejdet regler, der angiver det anslåede behov for fravær  

 med voksenuddannelsesstøtte ved de forskellige typer af undervisning, således  

 at der tages højde for en vis forberedelsestid.
Har nogen uberettiget modtaget uddannelsesstøtten, skal beløbet  

 tilbagebetales.
Er der afgivet urigtige oplysninger ved ansøgningen om  

 uddannelsesstøtten, der er af betydning for støttebeløbets tilkendelse,  

 bringes straffelovens almindelige bestemmelser i anvendelse.
Til § 5 Lovens bestemmelser kan opfyldes og suppleres gennem aftaler på  

 arbejdsmarkedet til fordel for de af loven omfattede personer, men kan ikke  

 ved forudgående aftale fraviges til skade for disse.
Især skal deltagernes  

 frihed til selv at vælge den ønskede uddannelse fremhæves.
Til § 6 Kulturministeren er ansvarlig for styring og administration af lovens  

 bestemmelser.
I ordningens indledende fase varetages de administrative  

 opgaver af Direktoratet for Folkeoplysning, Frie Grundskoler m.v.
Der  

 påregnes indkaldt ansøgninger om voksenuddannelsesstøtte mindst 2 gange om  

 året til bestemte frister.
 Det er tanken, at arbejdsgiveren skal medvirke ved de månedlige  

 udbetalinger af uddannelsesstøtten til de ansatte lønmodtagere.
 Ansøgere, deres arbejdsgiver og andre kan pålægges pligt til at give de  

 fornødne oplysninger for tildeling af voksenuddannelsesstøtten.
 Har disse afgivet urigtige eller vildledende oplysninger i forbindelse med  

 ansøgningen, der er af betydning for tilkendelse af støtten, anvendes  

 straffelovens almindelige bestemmelser.
Til § 8 Der vil være behov for at drage nytte af den ekspertise, der findes hos de  

 berørte organisationer, myndigheder og institutioner.
Kulturministeren  

 nedsætter derfor et bredt sammensat voksenuddannelsesråd, der får til opgave  

 at rådgive ministeren om arbejdsmarkeds- og uddannelsespolitiske spørgsmål af  

 væsentlig betydning for lovens gennemførelse.
Der tænkes bl.a. på rådgivning og vejledning om udvikling af nye relevante  

 uddannelsestilbud.
Endvidere er det tanken at rådet skal inddrages i den  

 løbende evaluering af voksenuddannelsesstøtteordningen, der bl.a. skal danne  

 baggrund for lovens revision i folketingsåret 1991-92.
 Ved sammensætningen af rådet vil der blive tilstræbt paritet mellem  

 antallet af medlemmer der repræsenterer arbejdsmarkedets parter.
Til § 9 Loven foreslås taget op til revision i folketingsåret 1991-92, idet  

 regeringen forventer at arbejdsmarkedets parter i forbindelse med  

 overenskomstforhandlingerne i 1991 når til enighed om spørgsmålet om de  

 uddannelsessøgendes ret til orlov i forbindelse med uddannelse i  

 arbejdstiden, og ligeledes indgår aftale om bidrag til ordningens  

 finansiering efter 1. januar 1992.
 Endvidere vil der sandsynligvis være behov for en revision af loven på  

 baggrund af de erfaringer, der indhøstes med støtteordningen indtil udgangen  

 af 1991.
Efter 2. behandling den 16. maj 1989 Formål og almindelige betingelser § 1. Loven har til formål gennem tildeling af støtte til voksenuddannelse  

 at skabe økonomisk grundlag for, at voksne med kortvarig uddannelse får  

 mulighed for at deltage i undervisning i arbejdstiden.
§ 2. Kulturministeren kan yde støtte til deltagelse i almendannende eller  

 erhvervsrettet voksenundervisning i arbejdstiden til personer, der 1) er lønmodtagere eller har anden erhvervsindtægt end lønindtægt, 2) har haft mindst 1/2 års beskæftigelse på fuld tid eller dertil svarende  

 deltid hos nuværende arbejdsgiver, 3) er i alderen 25-60 år, 4) har en kortvarig skoleuddannelse og 5) har en kortvarig eller ingen erhvervsuddannelse.
 Stk. 2. Kulturministeren kan fastsætte regler om prioritering af  

 ansøgerne.
 Stk. 3. Kulturministeren fastsætter regler for opgørelsen af  

 beskæftigelsestiden for personer med anden erhvervsindtægt end lønindtægt.
 Stk. 4. Kulturministeren fastsætter efter forhandling med  

 arbejdsministeren og undervisnings- og forskningsministeren regler om, hvilke  

 undervisnings- og uddannelsestilbud der er omfattet af støtteordningen.
§ 3. Uddannelsesstøtten ydes som kompensation for det indtægtstab, den  

 uddannelsessøgende har ved at deltage i undervisning i arbejdstiden.
Modtager  

 den uddannelsessøgende løn under uddannelsesforløbet, ydes støtten til  

 arbejdsgiveren.
Støtten svarer til højeste sats for arbejdsløshedsdagpenge.  

 For deltidsundervisning nedsættes støtten forholdsmæssigt.
 Stk. 2. Voksenuddannelsesstøtte kan ikke ydes til personer, der i  

 uddannelsesperioden modtager uddannelsesydelse, iværksætterydelse, Statens  

 Uddannelsesstøtte eller anden lignende offentlig ydelse.
 Stk. 3. Uanset bestemmelsen i stk. 2 kan deltagere i kurser på  

 folkehøjskoler, husholdningsskoler og landbrugsskoler modtage elevstøtte i  

 henhold til reglerne i lov om folkehøjskoler, landbrugsskoler,  

 husholdningsskoler og efterskoler.
 § 4. Uddannelsesstøtte kan ydes i sammenlagt mindst 1 uge og højst 16 uger  

 på fuld tid eller dertil svarende deltid til deltagelse i undervisnings- og  

 uddannelsesforløb, der afvikles inden for en periode på 2 år.
 Stk. 2. Støtten ydes til fravær i forbindelse med deltagelse i mindst 6  

 undervisningstimer om ugen.
 Stk. 3. Kulturministeren kan fastsætte regler om, at der ydes støtte til  

 forberedelse i forbindelse med undervisning.
Stk. 4. Det er en forudsætning for modtagelse af uddannelsesstøtte, at  

 deltageren følger undervisningen, medmindre den pågældende har haft lovligt  

 forfald.
Ophører deltagelse i uddannelsesforløbet, bortfalder retten til  

 støtte for den resterende del af undervisningsperioden.
 Stk. 5. Den, der mod bedre vidende uberettiget har modtaget  

 uddannelsesstøtte, skal tilbagebetale beløbet.
 Stk. 6. Når særlige forhold taler derfor, kan kulturministeren fravige  

 bestemmelsen i stk. 5.
 § 5. Lovens bestemmelser kan ikke fraviges ved aftale til skade for den  

 uddannelsessøgende.
Administration § 6. Kulturministeren kan fastsætte regler om lovens administration,  

 herunder om ansøgning, tildeling og udbetaling af uddannelsesstøtten.  

 Ministeren kan som led heri fastsætte regler om, at arbejdsgiveren skal  

 foretage udbetaling af uddannelsesstøtte til lønmodtagere.
 Stk. 2. Kulturministeren kan fastsætte regler om, at ansøgere,  

 arbejdsgivere eller offentlige myndigheder skal afgive oplysninger, der er  

 nødvendige for tildeling af uddannelsesstøtte.
 § 7. Kulturministeren kan bemyndige Direktoratet for Folkeoplysning, Frie  

 Grundskoler m.v. til at udøve de beføjelser, der i denne lov er tillagt  

 ministeren.
 Stk. 2. Kulturministeren kan fastsætte bestemmelser om adgangen til at  

 klage over afgørelser, der er truffet i henhold til bemyndigelse efter stk.  

 1, herunder om, at afgørelser ikke skal kunne indbringes for ministeren.
§ 8. Kulturministeren nedsætter et voksenuddannelsesråd, der skal rådgive  

 ministeren om arbejdsmarkeds- og uddannelsespolitiske spørgsmål af væsentlig  

 betydning for lovens gennemførelse.
Rådet beskikkes for en periode af 3 år.
Stk. 2. Rådets formand udpeges af kulturministeren.
Rådets øvrige  

 medlemmer udpeges af kulturministeren efter indstilling fra:  

 Landsorganisationen i Danmark, Dansk Arbejdsgiverforening, Funktionærernes og  

 Tjenestemændenes Fællesråd, Dansk Folkeoplysnings Samråd, De danske  

 Landboforeninger, Danske Husmandsforeninger, Sammenslutningen af Landbrugets  

 Arbejdsgiverforeninger, Håndværksrådet, Butikshandlens Fællesråd, Kommunernes  

 Landsforening og Amtsrådsforeningen i Danmark.
Endvidere udpeger  

 arbejdsministeren og kulturministeren hver 2 medlemmer og finansministeren,  

 undervisnings- og forskningsministeren og socialministeren hver 1 medlem til  

 rådet.
Kulturministeren kan supplere rådet med indtil 4 personligt udpegede  

 medlemmer.
 Ikrafttræden m.v.
 § 9. Loven træder i kraft den 1. oktober 1989.
 Stk. 2. Kulturministeren fremsætter forslag for Folketinget om revision af  

 loven senest i folketingsåret 1991-92. § 10. Loven gælder ikke for Færøerne  

 og Grønland.
