 Ved cirkulære nr. 21 af 31. januar 1980 er der redegjort for de ændringer  

 af lov om særlig indkomstskat m.v., som blev gennemført ved lov nr. 245 af 8.  

 juni 1979 (fritagelse for beskatning af ekspropriationserstatninger). I  

 cirkulærets pkt. 6 er omtalt de skattemæssige virkninger af jordfordelinger i  

 relation til den ny skattefrihedsbestemmelse.
 I pkt. 6 er det oplyst, at der ikke er hjemmel til at anvende  

 fritagelsesbestemmelsen i de tilfælde, hvor en jordfordelingsmyndighed står  

 som erhverver i forbindelse med en jordfordeling, idet  

 jordfordelingsmyndigheden ikke har ekspropriationsbeføjelse.
 Det er imidlertid nu oplyst, at jordfordelingsmyndighederne aldrig står  

 som erhververe i forbindelse med en jordfordeling.
 Henvisningen i pkt. 6 til § 51, stk. 3, i lov om offentlige veje skal  

 endvidere ændres til § 51, stk. 5.
 Pkt. 6, 1. afsnit, i cirkulæret affattes derfor således:
6. Jordfordeling i forbindelse med ekspropriation er  

 omfattet af skattefritagelsen, når jordfordelingen gennemføres ved  

 ekspropriation.
Det samme gælder, når en offentlig myndighed, der aktuelt kunne have eksproprieret arealerne til jordfordeling, i stedet  

 erhverver arealerne ved køb, men til samme formål.
Som eksempler kan nævnes  

 erhvervelser efter § 51, stk. 5, i lov om offentlige veje og § 16, stk. 3, i  

 lov om fremgangsmåden ved ekspropriation vedrørende fast ejendom.
I andre  

 tilfælde, hvor der ikke foreligger en aktuel hjemmel til at gennemføre en  

 jordfordeling ved ekspropriation, finder § 7A, stk. 8, i lov om særlig  

 indkomstskat m.v. fortsat anvendelse.
