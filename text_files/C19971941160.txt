Nordisk social- og sundhedssamarbejde Nordisk Ministerråd, sammensat af de nordiske landes social- og  

 sundhedsministre, er ansvarlig for sektorens samarbejde.
Ministerrådet bistås  

 i sin virksomhed af en embedsmandskomite, Nordisk Socialpolitisk Komite, der  

 er forberedende organ for Ministerrådet.
Endvidere er Nordisk Socialpolitisk  

 Komite ansvarlig for udførelsen af Ministerrådets beslutninger, ligesom  

 komiteen selv fremmer initiativer på områder, hvor beslutningskompetencen er  

 delegeret til denne.
Nordisk Ministerråd blev oprettet i 1971 som samarbejdsorgan mellem de nordiske landes  

 regeringer.
Ministerrådet fremlægger forslag til Nordisk Råds sessioner,  

 viderefører rådets rekommendationer, rapporterer til Nordisk Råd om  

 samarbejdets resultater og leder arbejdet inden for de forskellige  

 emneområder.
Statsministrene har det overordnede ansvar for samarbejdet, som  

 koordineres af samarbejdsministrene og den nordiske samarbejdskomite.  

 Ministerrådet træder sammen i forskellige sammensætninger - afhængigt af,  

 hvilke spørgsmål, der skal behandles.
Nordisk Råd blev oprettet i 1952 som et samarbejdsorgan mellem de folkevalgte  

 forsamlinger og regeringer i Danmark, Island, Norge og Sverige.
Finland  

 indtrådte i 1955. Færøernes, Grønlands og Ålands delegationer indgår i  

 henholdsvis Danmarks Riges og Finlands delegationer.
Rådet består af 87  

 medlemmer.
Nordisk Råd er initiativtagende og rådgivende og har kontrol-  

 lerende opgaver i det nordiske samarbejde.
Nordisk Råds organer er  

 plenarforsamlingen, præsidiet og udvalgene.
Indledning Den nye nordiske konvention om social bistand og sociale tjenester blev  

 underskrevet den 14. juni 1994 og er trådt i kraft den 1. oktober 1996.
 Konventionen er taget med som bilag nr. 1.
I konventionens artikel 12 er det bestemt, at vedkommende myndigheder  

 sammen skal fastsætte de bestemmelser, der er nødvendige for at sikre en  

 ensartet nordisk anvendelse af kon- ventionen.
På foranledning af Nordisk  

 Ministerråd blev der nedsat en arbejdsgruppe med repræsentanter fra samtlige  

 nordiske lande, som fik til opgave at udarbejde sådanne bestemmelser.
Man har for tiden ikke fundet behov for at udarbejde en administrativ  

 aftale til supplering af de regler om samarbejde mellem myndigheder og  

 organer som allerede findes i konventio- nen (artikel 13). Arbejdsgruppen har  

 derimod udarbejdet de her foreliggende, fælles nordiske vejledende  

 bemærkninger til konventionen, der bl.a. bygger på forarbejderne til konven-  

 tionen.
De vejledende bemærkninger udgives i samtlige nordiske lande.
Aftalen om Det Europæiske Økonomiske Samarbejdsområde (EØS) trådte i kraft  

 den 1. januar 1994. Den gælder for alle de nordiske lande.
Det er et led i  

 aftalen, at eksisterende EF- regler på det sociale område udstrækkes til at  

 dække hele EØS- området.
Fra 1. januar 1995 er det EF-reglerne der gælder  

 direkte mellem de tre af de fem nordiske lande, der nu er med- lemmer af den  

 Europæiske Union.
Med hensyn til den sociale sikring indebærer det hovedsagelig, at reglerne  

 i forordning (EØF) 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer, der  

 flytter inden for Fællesskabet, nu gælder for hele EØS.
Som følge heraf blev  

 den nordiske konvention af 1981 om social tryghed samtidig ophævet.
Denne  

 konvention omfattede foruden social sikring også social bistand og sociale  

 tjenester.
Den nye nordiske konvention af 15. juni 1992 om social sikring,  

 der trådte i kraft den 1. januar 1994, angår derimod alene sikringsydelser.  

 Den er et supplement til EF-forordning 1408/71. Ved en overgangsregel i  

 sikringskonventionen (artikel 30) har bestemmelserne om social bistand m.v. i  

 tryghedskonventionen af 1981 derfor været op- retholdt, indtil konventionen  

 om social bistand og sociale tjenester trådte i kraft.
Eksisterende EF-regler om social bistand og sociale tjenester er ligeledes  

 gældende for hele EØS-området.
Man har imidlertid fundet, at der mellem de  

 nordiske lande er behov for en mere udbygget regulering af bistandsområdet  

 m.v. end det, der følger af EF-reglerne.
Reglerne om social bistand i den tidligere tryghedskonvention Den tidligere nordiske tryghedskonvention af 1981 indeholdt hovedsagelig  

 regler om sikringsydelserne.
Betydningen af, at konventionen også omfattede  

 social bistand, var først og fremmest udtrykkelig at slå fast, at  

 konventionens almindelige bestemmelser gjaldt for det brede sociale område.  

 Det gjaldt fx for bestemmelsen af den personkreds, som konventionen fandt  

 anvendelse for, nemlig alle borgere i Norden, og den vigtige bestemmelse om  

 nordiske statsborgeres ligestilling med landets egne statsborgere inden for  

 konventionens saglige område.
Endvidere fandtes en speciel regel i  

 konventionens artikel 32 om begrænsning i adgangen til hjemsendelse på grund  

 af modtagelse af vedvarende hjælp.
EF-regler om social bistand Den vigtigste EF-regel af betydning for social bistand findes i  

 EØF-forordningen om arbejdskraftens frie bevægelighed inden for fællesskabet  

 (forordning 1612/68). I artikel 7, andet stykke, i denne forordning er det  

 fastsat, at arbejdstageren nyder de samme sociale fordele som indenlandske  

 arbejdstagere.
Denne ligestllling gælder også for arbejdstagerens  

 familiemedlemmer.
Tilsvarende rettigheder for selvstændige erhvervsdrivende  

 følger direkte af forbudet imod forskelsbehandling i Rom-traktatens artikel  

 7. Når en person har opnået ret til ophold i landet på grundlag af  

 erhvervsmæssig beskæftigelse, mister vedkommende ikke denne status, blot  

 fordi han ikke længere er beskæftiget og får behov for offentlig hjælp.
Personer, der ikke omfattes af disse regler om erhvervsaktive m.fl., har  

 ikke den samme ret efter EF-reglerne til sociale bistandsydelser.
Det følger  

 direkte af opholdsdirektiverne (rådsdirektiverne (EØF) 90/364, 90/365 og  

 90/366) for studerende, for lønmodtagere og selvstændige, der er ophørt med  

 erhvervsaktivitet, og for andre (restgruppen). Efter disse direktiver er  

 opholdsretten betinget af, at vedkommende har midler til sin forsørgelse,  

 således at han og hans familie ikke falder værtslandets sociale system til  

 byrde.
For personer, der er arbejdssøgende i landet eller søger beskæftigelse  

 ved selvstændigt erhverv, og som af den grund efter EF-reglerne har ret til  

 midlertidigt at opholde sig i landet, er det ligeledes en betingelse, at de  

 ikke under dette ophold falder det offentlige til byrde (se bemærkningerne  

 til artikel 4).
Konventionen om social bistand og sociale tjenester Den nye nordiske konvention om social bistand og sociale tjenester gælder  

 for alle personer, som er bosatte i et nordisk land, og desuden for alle  

 nordiske statsborgere uafhængigt af deres bopælsland.
Den gælder således også  

 for ikke- erhvervsaktive og for personer med bopæl på Færøerne og Grønland,  

 som ikke omfattes af EØS.
 Konventionen imødekommer ønsker om en udbygning af de nordiske  

 konventionsregler om social bistand og sociale tjenester som bl.a. er kommet  

 til udtryk i rekommandationer fra Nordisk Råd.
 Konventionen indeholder især bestemmelser om følgende:
 En almindelig bestemmelse om ligestilling af nordiske statsborgere  

 (artikel 4).
 En udvidelse af reglerne i den nordiske sprogkonvention inden for det  

 område, der dækkes af konventionen (artikel 5).
 En bestemmelse om social bistand under midlertidigt ophold i et andet  

 nordisk land (artikel 6).
 Regler om beskyttelse imod hjemsendelse, som tidligere fandtes i  

 tryghedskonventionen (artikel 7).
 En ny bestemmelse om flytning tll et andet nordisk land for personer med  

 behov for at få behandling eller pleje af længere varighed (artikel 9).
 En bestemmelse om samarbejde mellem kommuner i grænseområderne om  

 befordringsordninger (artikel 10).
 En videreførelse og ændring af reglerne om bidragsforskud til børn, som  

 tidligere fandtes i tryghedskonventionen (artikel 11).
I Danmark og Norge indeholder lovgivningen bemyndigelser til regeringen,  

 således at konventionen er gældende ret, efter at den er godkendt og  

 offentliggort.
I Finland, Island og Sverige er konventionen godkendt af  

 rigsdagen, som har vedtaget lovforslag om, at konventionen inkorporeres i  

 landets lovgivning og således gælder som national ret.
Artikel 1. Definitioner I denne konvention betyder udtrykket i Danmark Socialministeren, i Finland Social- og Sundhedsministeriet, i Island Socialmlnisteriet, i Norge Sosial- og Helsedepartementet, i Sverige Regeringen (Socialdepartementet), eller den myndighed som de nævnte myndigheder udpeger dertil, Til artikel 1 De definitioner, der er hensigtsmæssige for den her foreliggende  

 konvention, er stort set affattet som de tilsvarende definitioner i den  

 nordiske konvention om social sikring.
Litra a »nordisk land« De nordiske lande er: Danmark, Finland, Island, Norge og Sverige.
 Ved »nordisk land« forstås hvert af de nordiske landes  

 territorium.
For Danmarks vedkommende bemærkes, at konventionen først træder i kraft  

 for Færøerne og Grønland, når den er tiltrådt af henholdsvis Færøernes  

 Landsstyre og Grønlands Landsstyre.
Der gælder særlig lovgivning for Færøerne  

 og Grønland.
 For Finlands vedkommende bemærkes, at konventionen først træder i kraft  

 for Åland, når den er tiltrådt af Ålands Lagting.
 For Norges vedkommende bemærkes, at den norske sociallovgivning ikke uden  

 videre gælder på Svalbard. jfr. § 1-2, andet led, i lov om sociale tjenester,  

 hvorefter der kan gives særlige forskrifter om lovens anvendelse på Svalbard.  

 Konventionen gælder ikke på Svalbard i større udstrækning end norsk  

 sociallovgivning.
Litra b »nordisk statsborger« Den, som er statsborger i et nordisk land.
Litra c »vedkommende myndighed« I nogle af landene er der mere end et ministerium, der er ansvarligt inden  

 for det saglige område, som dækkes af konventionen.
Det gælder for Danmark,  

 hvor sundhedsvæsenet hører under Sundhedsministeriet, for Island, hvor  

 omsorgen for ældre og lov om social sikring hører under ministeriet for  

 sundhed og social sikring, og for Norge, hvor omsorgen for børn hører under  

 børne- og familiedepartementet.
Af praktiske grunde har man imidlertid som  

 »vedkommende myndighed« valgt et enkelt ministerium i hvert land,  

 nemlig det, der har an- svaret for de væsentligste dele af konventionens  

 saglige område.
Litra d »organ« Definitionen omfatter alle statslige eller kommunale myndigheder og  

 offentlige eller private institutioner, som administrerer ydelser, der er  

 omfattet af konventionen.
Den indebærer, at en institutions ydelser skal være  

 led i en offentlig social ordning, for at institutionen skal kunne betragtes  

 som et organ i konventionens forstand.
Artikel 2. Anvendelsesområde 1. Konventionen finder anvendelse på al lovgivnlng i  

 de nordiske lande, der til enhver tid gælder for følgende sociale ordninger:
 2. Artiklerne 5 og 9 finder tillige anvendelse på  

 lovgivningen om sundhedsvæsenet.
3. Ved godkendelsen af denne konvention afleverer  

 hvert nordisk land en fortegnelse over den gældende lovgivning, der er  

 omfattet af konventionen.
Derefter giver hvert land en gang om året inden  

 udgangen af februar måned det danske udenrigsministerium meddelelse om de  

 ændringer i fortegnelsen, som skyldes lovgivning, der er gennemført i det  

 foregående kalenderår.
Til artikel 2 Til første stykke Konventionen finder anvendelse på al lovgivning i de nordiske lande, der  

 til enhver tid gælder for social bistand og sociale tjenester, samt for andre  

 sociale ydelser, der ikke omfattes af reglerne i den nordiske konvention om  

 social sikring.
 Social bistand og sociale tjenester, som nævnes i litra a, er en fælles  

 nordisk betegnelse for de forskellige sociale bistands- og serviceordninger,  

 der gælder i de nordiske lande, og som er konventionens hovedsagelige  

 anvendelsesområde.
Efter litra b skal konventionen imidlertid også finde anvendelse for andre  

 sociale ydelser, der ikke omfattes af konventionen om social sikring.
Som et  

 eksempel herpå kan nævnes bidragsforskud til børn, efter at bestemmelserne  

 herom er overført til den her foreliggende konvention, jf. artikel 11.
Konventionen omfatter ikke boligstøtte.
I praksis giver dette ikke  

 problemer, og der stilles ikke i de nordiske lande noget krav om  

 statsborgerskab i landet som betingelse for at modtage boligstøtte.
Til andet stykke Også inden for sundhedsområdet er der behov for at kunne bruge de særlige  

 bestemmelser i artikel 5 om anvendelsen af nordisk sprog og i artikel 9 om  

 flytning til et andet nordisk land af personer med behov for behandling eller  

 pleje af længere varighed.
Til tredje stykke Det nøjagtige anvendelsesområde for konventionen fremgår i øvrigt af  

 lovfortegnelsen for hvert enkelt nordisk land, som føres ájour hvert  

 år efter bestemmelsen i artiklens tredje stykke.
Det saglige område, som konventionen tager sigte på, fremgår af vedlagte  

 fem bilag, nr. 2 til nr. 6, et for hvert af de nordiske lande.
Heri er  

 angivet den lovgivning, der gælder inden for området på det tidspunkt,  

 bemærkningerne er udarbejdet.
 Foruden den lovgivning, der er nævnt i fortegnelserne, omfatter  

 konventionen også de forskrifter i form af bekendtgørelser, forordninger og  

 lignende, som knytter sig til lovgivningen.
 Fortegnelserne over de lovgivninger, som konventionen omfatter, er  

 imidlertid alene vejledende, og de udelukker ikke, at andre bestemmelser -  

 herunder senere tilkomne - kan være omfattet af konventionen.
 Ajourførte lovfortegnelser kan fås ved henvendelse til  

 forbindelsesorganet, udpeget efter artikel 13, første stykke.
Artikel 3. Personkreds Hvis ikke andet er anført i de enkelte artikler, finder konventionen  

 anvendelse på Til artikel 3 I artiklen angives den personkreds, som konventionen får anvendelse for.  

 Personkredsen omfatter, foruden nordiske statsborgere, også andre personer,  

 hvis de har lovlig bopæl i et nordisk land, herunder flygtninge og statsløse.  

 Personer, som søger asyl, kan ikke på dette grundlag anses at have lovlig  

 bopæl i landet i konventionens forstand.
Kravet om lovlig bopæl i et nordisk  

 land medfører således, at asylansøgere ikke omfattes af konventionen.
Den  

 personkreds, som konventionen får anvendelse for, er den samme som den, der  

 var dækket af den tidligere konvention om social tryghed.
Begrebet »lovlig bopæl« indebærer, at der skal være ret til at  

 bo i landet efter landets lovgivning om udlændinge.
I praksis vil det i de  

 fleste tilfælde være ensbetydende med, at ved- kommende har bopæl i landet  

 efter landets folkeregister.
 Når en konventionsbestemmelse alene gælder for nordiske statsborgere,  

 fremgår det udtrykkeligt af bestemmelsen (se artiklerne 4, 5 og 7).
Artikel 4. Ligestilling af nordiske statsborgere Ved anvendelsen af den lovgivning i et nordisk land, som konventionen  

 omfatter, ligestilles statsborgere i et andet nordisk land, der har lovligt  

 midlertidigt ophold eller lovlig bopæl i landet, med landets egne  

 statsborgere.
Til artikel 4 Artiklen fastslår et princip om almindelig ligestilling med hensyn til den  

 lovgivning, der er omfattet af konventionen.
Bestemmelsen sikrer nordiske  

 statsborgere en ligestilling med landets egne statsborgere inden for  

 konventionens område, så længe de har ophold i et andet nordisk land, uanset  

 om det er i form af bopæl, eller om opholdet er midlertidigt.
Når et lands  

 egne borgere har krav på ydelser i et vist omfang, har statsborgere i et  

 andet nordisk land krav på ydelser i samme omfang.
En nordisk statsborger,  

 der har ret til ophold i landet, har således krav på ligestilling, og  

 EF-reglerne indskrænker ikke denne ret.
Ikke-nordiske statsborgere har  

 derimod ikke ret til ligestilling efter konventionen, men de omfattes af  

 bestemmelsen i artikel 6.
 En ligestilling kan allerede i en vis udstrækning følge af andre regler.  

 Ifølge Europæisk konvention af 1953 om social- og sundhedsmæssig hjælp skal  

 den, der savner tilstrækkelige midler til underhold, have hjælp på samme  

 vilkår som for landets egne statsborgere.
Ligestillingen efter artikel 4 gælder for al social bistand og alle  

 sociale tjenester, også dem, der ydes, uden at modtageren er i økonomisk  

 trang, og går derved videre end den europæiske konvention.
Ligestillingen har  

 betydning for nordiske statsborgere, der ikke opnår ligestilling som følge af  

 EF-reglerne, fx ikke-erhvervsaktive, herunder også tidligere erhvervsaktive,  

 som ikke har udøvet erhverv i det nuværende opholdsland, og som af den grund  

 ikke opnår ligestilling med hensyn til sociale fordele i kraft af  

 EF-reglerne.
Bestemmelsen er ikke til hinder for, at der efter landets interne regler  

 ikke er ret til ophold, fx fordi vedkommende ikke er i stand til at forsørge  

 sig selv.
Bestemmelsen forhindrer heller ikke, at der gives afslag på social  

 bistand, når dette følger af de nationale regler, og afslag ligeledes ville  

 blive givet til landets egne statsborgere i en tilsvarende situation, fx hvis  

 der gælder begrænsninger i retten til bistand fra en anden kommune end  

 hjemkommunen.
Ligestillingsreglen gælder kun for nordiske statsborgere.
De øvrige  

 persongrupper, som er nævnt i artikel 3, er ikke omfattet af denne ret.
Der  

 er imidlertid ikke noget til hinder for at de enkelte lande i kraft af  

 nationale regler ligestiller fx flygtninge og statsløse med landets egne  

 statsborgere.
En sådan ligestilling i et nordisk land får ikke nogen  

 umiddelbar betyd- ning i de andre nordiske lande.
Artikel 5. Anvendelse af nordiske sprog 1. En statsborger i et nordisk land har ved skriftlig  

 henvendelse til en myndighed i et andet nordisk land i enkeltsager om  

 adgangen til social bistand eller sociale tjenester ret til at anvende dansk,  

 finsk, islandsk, norsk eller svensk.
I sådanne sager skal myndigheden sørge  

 for, at vedkommende, hvis der er behov herfor, får den fornødne tolke- og  

 oversættelseshjælp i disse sprog.
 2. I de tilfælde, hvor sproget er af stor betydning  

 for, at formålet med social bistand og sociale tjenester skal kunne opnås,  

 skal organet, så vidt muligt, anvende et sprog, som vedkommende forstår.
 3. Bestemmelserne i første og andet stykke gælder  

 tlllige for sundhedstjenester og syge- behandling.
 4. i øvrigt gælder bestemmelserne i den nordiske  

 sprogkonvention af 17. juni 1981.
Til artikel 5 Den nordiske konvention mellem Danmark, Finland, Island, Norge og Sverige  

 om nordiske statsborgeres ret til at anvende deres eget sprog i et andet  

 nordisk land (sprogkonventionen) blev indgået den 17. juni 1981 og gælder  

 stadig.
De sprog, som konventionen angår, er finsk, dansk, islandsk, norsk og  

 svensk, men ikke fx samisk eller færøsk.
Det følger af sprogkonventionen, at de nordiske lande skal virke for, at  

 nordiske statsborgere skal kunne anvende dansk, finsk, islandsk, norsk eller  

 svensk ved kontakt med myndigheder og offentlige organer i et andet nordisk  

 land.
Disse myndigheder og organer skal, såvidt muligt, sørge for den  

 fornødne tolke- og oversættelseshjælp.
Bestemmelsen gælder også for sundheds-  

 og sygebehandlingsmyndigheder.
Det følger af ordlyden, at bestemmelsen ikke  

 er absolut bindende.
Sprogkonventionen giver imidlertid de nordiske lande  

 mulighed for, »når der er anledning hertil«, at træffe særlige  

 aftaler med videregående forpligtelser.
Med henvisning hertil er man i bistandskonventionen gået noget videre.
I  

 artikel 5, første stykke, gives der for det første en nordisk statsborger en  

 absolut ret til ved skriftlig henven- delse til en myndighed i et andet  

 nordisk land at anvende dansk, finsk, islandsk, norsk eller svensk.
Med  

 myndighed menes her en kommunal, regional eller statslig myndighed med ret  

 til at træffe beslutning vedrørende den ydelse, det drejer sig om.
Det gælder  

 for sager angående social bistand eller sociale tjenester eller, i kraft af  

 tredje stykke, behandling og tjene- ster inden for sundhedsvæsenet.
I de  

 sidstnævnte tilfælde får bestemmelsen naturligvis en begrænset anvendelse,  

 fordi kontakten med myndighederne sjældent sker skriftligt.
På det sociale  

 område får bestemmelsen en større praktisk betydning, fx ved ansøgning om  

 plads på en daginstitution for børn, plads på et plejehjem, kontanthjælp  

 eller lignende.
Bestemmelsen gælder ikke for de ydelser, der er nævnt i  

 artikel 2, første stykke, litra b, dvs ydelser, der hverken falder ind under  

 social- eller sundhedsområdet, som fx bidragsforskud eller den finske  

 moderskabsydelse.
Efter bestemmelsen skal myndigheden i de tilfælde, der er nævnt i  

 artiklens første stykke, tillige sørge for den nødvendige tolke- og  

 oversættelseshjælp.
Også dette krav er forpligtende for myndigheden og er  

 altså mere vidtgående end bestemmelsen om de tilsvarende tilfælde i  

 sprogkonventionen.
I andet stykke anbefales det institutionerne inden for social- og  

 sundhedsvæsenet at anvende et sprog, som klienten kan forstå.
Naturligvis  

 tilstræber man også uden en sådan bestemmelse så velfungerende kontakter som  

 muligt, men i de tilfælde, hvor sproget har en særlig stor betydning, fx ved  

 ældreomsorg, foranstaltninger for børn eller psykisk sundhedspleje, bør  

 institutionen i særlig grad bestræbe sig på at finde et fælles nordisk sprog,  

 dvs. dansk, svensk, islandsk, norsk eller finsk.
At konventionen tager sigte  

 på nordiske sprog, forhindrer naturligvis ikke, at man i det praktiske  

 arbejde også kan benytte andre sprog, når det er mere hensigtsmæssigt, fx  

 hvis vedkommende ikke har et nordisk sprog som modersmål.
 Det kan blive aktuelt at skaffe tolkehjælp også under henvisning til  

 bestemmelsen i andet stykke.
Artikel 6. Social bistand og sociale tjenester under midlertidigt ophold i  

 andet nordisk land En person, som er omfattet af konventionen, og som under lovligt  

 midlertidigt ophold i et nordisk land får et umiddelbart behov for social  

 bistand og sociale tjenester, skal fra opholdslandet modtage en sådan bistand  

 efter landets lovgivning, som behovet for hjælp tilsiger.
Til artikel 6 Artiklen omhandler situationer, hvor der opstår behov for bistand under  

 midlertidigt ophold i et nordisk land.
 Retten omfatter foruden nordiske statsborgere også andre personer, som har  

 bopæl i et nordisk land.
Opholdslandet skal yde den nødvendige sociale bistand og sociale tjeneste  

 efter landets lovgivning, indtil opholdet ophører.
Dette skal ske på grundlag  

 af en individuel bedømmelse af vedkommendes behov for hjælp.
 Det midlertidige opholds varighed og forholdene, under hvilke opholdet  

 finder sted, kan påvirke omfanget af den bistand, som den midlertidige  

 opholdskommune er forpligtet til at yde.
 Der skal ydes hjælp under samme forudsætninger som til personer, der er  

 bosat i en anden kommune i landet, og det vil sige, at der kun skal ydes  

 bistand, hvis behovet ikke kan opfyldes på andre måder.
I almindelighed vil det betyde, at den midlertidige opholdskommune til en  

 person på gennemrejse eller kort besøg kun er forpligtet til at yde den  

 bistand, som er nødvendig under opholdet eller hjemrejsen.
Er der derimod  

 tale om et lidt længere ophold, kan kommunens ansvar også omfatte hjemmehjælp  

 eller plejeforanstaltninger som fx plads på et behandlingshjem eller  

 lignende.
 De nationale regler kan give en videre ret til bistand, selv om opholdet  

 er kortvarigt.
Artikel 7. Beskyttelse imod hjemsendelse En nordisk statsborger kan ikke hjemsendes på grund af vedkommendes behov  

 for social bistand, såfremt hans familieforhold, tilknytning til bopælslandet  

 eller omstændighederne i øvrigt taler for, at han bør forblive der, og i alle  

 tilfælde ikke, såfremt han i de sidste 3 år har haft lovlig bopæl i landet.
Til artikel 7 Artiklen tager sigte på at beskytte nordiske statsborgere mod hjemsendelse  

 i forbindelse med enhver form for social bistand og sociale tjenester.
 Ved hjemsendelse forstås, at en person bliver sendt tilbage til det land,  

 hvori den pågældende er statsborger.
 Nordiske statsborgere har uden videre ret til at tage ophold i et andet  

 nordisk land uden at skulle have opholdstilladelse.
 Også efter EF-reglerne er der i kraft af en række opholdsdirektiver ret  

 for alle statsborgere fra et EØS-land til at tage ophold i et andet EØS-land.  

 For personer, der omfattes af opholdsdirektiverne for ikke-erhvervsaktive, er  

 opholdsretten betinget af, at vedkommende har midler til sin forsørgelse.
Artikel 7 giver ikke i sig selv grundlag for hjemsendelse.
Retsgrundlaget  

 for hjemsendelse i det enkelte tilfælde findes i den nationale lovgivning,  

 det vil sige såvel i sociallovgivningen som i anden lovgivning som fx i  

 fremmedlovgivningen.
Bestemmelsen forudsætter, at hjemsendelse, som begrundes med, at den  

 pågældende modtager socialhjælp, kun kan blive aktuel, når der er tale om  

 hjælp til forsørgelse over en længere periode, og at hjælpen, som ydes, udgør  

 den væsentligste del af indtægtsgrundlaget for den pågældende.
Der kan ikke  

 ske hjemsendelse på grund af enkeltstående tilfælde af behov for socialhjælp  

 til forsørgelse.
I de tilfælde, hvor den nationale lovgivning giver mulighed for  

 hjemsendelse, beskytter artikel 7 mod hjemsendelse på grund af behov for  

 bistand - når der foreligger familieforhold, tilknytning til bopælslandet eller  

 omstændigheder, som i øvrigt taler for, at den pågældende bør forblive der, - i alle tilfælde, når personen har haft lovlig bopæl i landet i de sidste  

 3 år.
 Om en persons familieforhold, tilknytning til bopælslandet eller andre  

 omstændigheder taler for, at han bør forblive i landet, må vurderes efter  

 forholdene i hvert enkelt tilfælde.
 Begreberne familieforhold og tilknytning til bopælslandet må fortolkes  

 vidt og ses i sammenhæng med, at der også er mulighed for at tage andre  

 omstændigheder i betragtning.
For at en treårig bopælsperiode skal udelukke hjemsendelse, må bopælstiden  

 være uden afbrydelse.
Den omfatter såvel perioder, hvor den pågældende har  

 modtaget bistand, som perioder, hvor den pågældende har klaret sig selv.  

 Ophold i udlandet af kortere varighed afbryder ikke bopælstiden.
De gældende regler om hjemsendelse i de nordiske lande er kort beskrevet i  

 det følgende, og som det fremgår heraf, er reglerne ret forskellige.
Reglerne  

 gælder kun, i den udstrækning der ikke er ret til ophold efter EF-regler.
Danmark Efter lov om social bistand er ret til bistand i form af vedvarende hjælp  

 til forsørgelse betinget af dansk statsborgerskab.
Vedvarende hjælp til  

 forsørgelse forstås som bistand i form af kontanthjælp eller  

 institutionsophold, der varer eller må skønnes at vare mere end 1 år.
For udlændinge, herunder også for nordiske statsborgere, der ikke har ret  

 til ophold efter EF-regler, kan socialministeriet træffe beslutning om  

 hjemsendelse af forsørgelsesmæssige grunde.
Beslutningen medfører, at  

 vedkommende ikke længere har lovligt ophold og derfor heller ikke længere er  

 omfattet af bestemmelsen om ligestilhng i artikel 4. Der kan ikke træffes  

 beslutning om hjemsendelse af udlændinge, der bor i Danmark med henblik på  

 va- rigt ophold, og som lovligt har boet i landet i mere end de sidste 3 år.
 Efter praksis træffes der ikke beslutning om hjemsendelse, når vedkommende  

 bl.a. gennem ægteskab har en særlig tilknytning til landet, fx er gift og  

 samlever med en dansk statsborger eller med en udlænding, der har boet i  

 landet i over 3 år med henblik på varigt ophold.
 I andre tilfælde lægges der bl.a. vægt på varigheden af opholdet i landet,  

 personlig og familiemæssig tilknytning hertil, helbredsmæssige hensyn, der  

 kan tale imod en flytning til hjemlandet, samt vedkommendes mulighed for  

 inden for en kortere tid at kunne skaffe sig beskæftigelse.
En EØS-statsborger, herunder enhver statsborger fra et af de andre  

 nordiske lande, kan ikke afvises fra landet i forbindelse med  

 indrejsekontrol.
Efter indrejsen kan der derimod ske af- visning fra landet,  

 hvis vedkommende ikke har de nødvendige midler til sit underhold i landet og  

 til hjemrejsen, og det offentlige må bekoste vedkommendes rejse ud af landet.  

 En så- dan afvisning medfører, at der fastsættes et indrejseforbud.
Finland Den finske lovgivning om udlændinge indeholder regler om afvisning og  

 udvisning.
Afvisning kan ske, hvis en udlænding savner de nødvendige midler og derfor  

 ikke kan sørge for sit ophold i Finland og sin hjemrejse.
Afvisning sker  

 normalt direkte ved ankomsten til landet, men senest inden 3 måneder.  

 Nordiske statsborgere afvises yderst sjældent og kun i helt oplagte tilfælde.
En udlænding kan udvises, hvis han under et kort ophold i landet har gjort  

 sig ude af stand til at tage vare på sig selv.
Ved udvisning skal man tage  

 hensyn til alle omstændigheder og forholdene i sin helhed, som har betydning  

 for sagen, fx hvor længe udlændingen har opholdt sig i Finland, forholdet  

 mellem børn og forældre, familietilknytning og anden tilknytning til Finland.  

 Nordiske statsborgere udvises ikke på grund af manglende midler.
Island Ifølge udlændingeloven kan en udlænding afvises eller udvises, hvis det  

 viser sig, at han ikke har tilstrækkelige midler til sit ophold og til  

 hjemrejsen.
Denne bestemmelse er imidlertid aldrig blevet anvendt for  

 nordiske statsborgere.
 Nordiske statsborgere, der har fast bopæl i Island, har ret til sociale  

 ydelser i overensstemmelse med loven om kommunernes sociale bistand.  

 Opholdets længde, familieforhold eller anden tilknytning til bopælslandet har  

 ikke hidtil haft nogen indflydelse i denne forbindelse.
Norge Efter udlændingeloven kan en udlænding bortvises, hvis vedkommende ikke  

 kan sandsynliggøre at have eller være sikret tilstrækkelige midler til ophold  

 i landet og til hjemrejse.
 Nordiske statsborgere omfattes i princippet af denne bestemmelse, men da  

 de kan tage både ophold og arbejde i Norge uden tilladelse og således kan  

 prøve at få et arbejde, hvis de har beskedne midler, er bestemmelsen  

 upraktisk overfor dem.
Det er ikke udvisningsgrund for udlændinge at søge socialhjælp.
Da  

 nordiske statsborgere ikke skal have tilladelse til at opholde sig i landet,  

 kan det for dem heller ikke som for visse andre udlændinge være et brud på  

 vilkårene for opholdstilladelse, hvis de søger socialhjælp.
Sverige Ifølge udlændingeloven kan en udlænding afvises, hvis det må antages, at  

 han kommer til at savne tilstrækkelige midler til sit ophold og til  

 hjemrejsen.
Afvisning kan ske efter ankomsten til Sverige, dog ikke senere  

 end 3 måneder efter ankomsten.
Også nordiske statsborgere omfattes af denne bestemmelse.
Det er dog  

 sjældent, at den anvendes for nordiske statsborgere.
Artikel 8. Samarbeide om rejse til et andet nordisk land Når der for en myndighed i et nordisk land opstår spørgsmål om, at en  

 person, der omfattes af konventionen, skal modtages i et andet nordisk land,  

 påhviler det denne myndighed, når der er behov herfor, i nødvendigt omfang at  

 tllrettelægge rejsen i samarbejde med det ansvarlige organ i det andet  

 nordiske land.
Til artikel 8 Når en person skal modtages i et andet nordisk land, skal myndigheden i  

 det land, hvorfra vedkommende skal rejse, når der er behov for det,  

 samarbejde med den ansvarlige myndighed i modtagelseslandet om at  

 tilrettelægge den praktiske gennemførelse af hjemrejsen, modtagelsen og den  

 videre indsats over for personen.
 Det kan dreje sig om situationer, hvor en person i forbindelse med et  

 midlertidigt ophold i et andet nordisk land ikke har midler til sit underhold  

 eller til hjemrejsen, eller om tilfælde, hvor der under et mere varigt ophold  

 er truffet beslutning om hjemsendelse til et andet nordisk land.
Hjælpen gælder ikke nødvendigvis rejse til det land, hvor den pågældende  

 er statsborger.
Det kan også dreje sig om modtagelse i et andet nordisk land  

 af en person med svagt helbred, der har en særlig tilknytning til landet,  

 eller om et barn, hvor den, der har forældremyndigheden, opholder sig i et  

 andet nordisk land.
 Hvis det er en ung eller en person med et særlig svagt helbred, der skal  

 rejse til et andet nordisk land, kan der træffes aftale om nødvendig  

 rejseledsagelse.
 I forbindelse med samarbejdet mellem myndighederne må regler om  

 tavshedspligt, og herunder indhentelse af nødvendigt samtykke fra den eller  

 de implicerede personer, iagttages.
Artikel 9. Flytning til et andet nordisk land af personer med behov for  

 behandling eller pleje af længere varighed 1. Når en person, der omfattes af konventionen, med  

 behov for behandling eller pleje af lsengere varighed har ønske om at flytte  

 fra et nordisk land til et andet nordisk land, hvortil den pågældende har en  

 særlig tilknytning, skal de ansvarlige myndigheder i de to lande søge at  

 medvirke til en sådan flytning, såfremt denne vil forbedre den pågældendes  

 livssituation.
 2. De ansvarllge myndigheder i fra- og  

 tilflytningslandene kan som led i aftalen om flytningen træffe beslutning om  

 fordeling af udgifterne til behandling eller pleje mellem myndighederne i de  

 to lande.
 3. I den udstrækning en aftale, som er nævnt i andet  

 stykke, omfatter en fordeling af udgifter til ydelser ved sygdom, skal en  

 sådan aftale anses for en aftale i henhold til artikel 23, første stykke, i  

 den nordiske konvention af 15. juni 1992 om social sikring.
Til artikel 9 Indledning Enhver har ret til frit at flytte fra et nordisk land til et andet.  

 Spørgsmål om social- og sundhedsservice afgøres i disse tilfælde på grundlag  

 af bosættelsen efter lovgivningen i tilflytningslandet.
De personlige  

 forhold, fx handikap, sygdom eller anden fysisk eller psykisk  

 funktionsnedsættelse, kan i det enkelte tilfælde gøre det vanskeligt at  

 udnytte denne rettighed, selvom vedkommende selv ønsker at flytte.
I artikel  

 9 har man været opmærksom på sådanne særtilfælde.
Det drejer sig ikke om  

 flytning for at få bedre behandling eller pleje i tilflytningslandet, men  

 derimod om muligheden for at få forbedret vedkommendes almene livssituation.  

 Sigtet er således en ligestilling med andre for den, der har behov for  

 langvarig behandling eller pleje.
Til første stykke Efter første stykke i artikel 9 skal de ansvarlige myndigheder søge at  

 medvirke til en flytning fra et nordisk land til et andet nordisk land, når  

 en person, som omfattes af konventio- nen, og som har behov for langvarig  

 behandling eller pleje i længere tid eller i resten af livet, ønsker at  

 flytte til et land, som han eller hun har en særlig tilknytning til.  

 Forudsætningen er, at en sådan flytning kommer til at forbedre vedkommendes  

 livssituation.
 En langvarig behandling eller pleje kan betyde at vedkommende har behov  

 for langvarig pleje eller omsorg på en institution inden for social- eller  

 sundhedsvæsenet, fx sygehus, sygehjem, plejehjem eller en anden institution.
 Langvarig pleje eller behandling kan også betyde, at vedkommende for at  

 klare sig selv har brug for en tilstrækkelig social- og eller sundhedsmæssig  

 service i eget hjem, i en tilpasset bolig eller i en beskyttet bolig.
En forudsætning for, at spørgsmålet om flytning til et andet nordisk land  

 kan komme på tale, er, at vedkommende selv ønsker at flytte.
Det er også i  

 princippet den enkelte eller en ham nærstående person, som skal tage  

 initiativet.
Uanset hvem der har taget initiativet, må det undersøges  

 nærmere, hvad der er vedkommendes ønske, og hvilken særlig tilknytning  

 vedkommende har til det andet land.
En beslutning om flytning skal være i overensstemmelse med vedkommendes  

 egen vilje.
Hvis en person på grund af sygdom eller udviklingshæmning eller  

 af anden lignende årsag ikke kan udtrykke sin vilje, skal hans værge, en nær  

 slægtning eller en anden nærstående person høres om, hvad der bedst svarer  

 til hans eller hendes vilje.
Hvis dette ikke kan klarlægges, bør der ikke ske  

 nogen flytning.
En særlig tilknytning betyder i almindelighed, at vedkommende har sine  

 sproglige forbindelser og sociale kontakter (slægtninge, venner) og nationale  

 og kulturelle baggrund i det modtagende land.
Det er svært at angive  

 objektive kriterier for, om flytningen vil forbedre vedkommendes  

 livssituation.
Hvis vedkommende imidlertid selv mener, at flytningen kommer  

 til at forbedre hans eller hendes livssituation i social henseende, er dette  

 i sig selv en stærk grund for myndighederne til at medvirke til en flytning.
 Begge landes myndigheder skal være enige om, at følgende kriterier for at  

 anvende bestemmelsen er opfyldt:
- vedkommende har en særlig tilknytning til det andet nordiske land - flytningen vil komme til at forbedre hans eller hendes almindelige  

 livssituation - myndighedernes medvirken er nødvendig, for at flytningen skal kunne  

 gennemføres.
Efter artikel 2 i den nordiske overenskomst om folkeregistrering af 9. maj  

 1989 skal den, der har til hensigt at flytte, anmelde dette til den lokale  

 registreringsmyndighed i fraflytningslandet.
Efter flytningen skal den  

 anmeldes til den tilsvarende myndighed i tilflytningslandet.
Spørgsmålet om,  

 hvorvidt en person skal anses for bosat i tilflytningslandet, afgøres efter  

 dette lands lovgivning.
Reglerne om folkeregistrering er forskellige fra det ene nordiske land til  

 det andet.
I nogle af landene lægger man større vægt på personens egen  

 opfattelse end i andre.
I de tilfælde, som omhandles i artikel 9, drejer det  

 sig i reglen om en virkelig flytning, det vil sige, at personen vil bosætte  

 sig i tilflytningslandet.
Ved bedømmelsen af spørgsmålet om folkeregistrering  

 bør man være opmærksom på, at,formålet med flytningen ikke er at opnå pleje  

 eller behandling i tilflytningslandet, men derimod skyldes vedkommendes  

 særlige tilknytning til dette og ønsket om at opnå en bedre almen  

 livssituation.
 De ansvarlige myndigheder med hensyn til den service, som omhandles i  

 artiklen, er følgende:
i Danmark kommuner eller amtskommuner i Finland kommuner eller samkommuner i Island kommuner i Norge kommuner eller fylkekommuner i Sverige kommuner eller landsting.
 Om det økonomiske ansvar se nærmere i kommentarerne til andet stykke.
De ansvarlige myndigheder skal efter artiklen søge at medvirke til  

 flytningen.
I de tilfælde, hvor myndighederne medvirker, indebærer det fx  

 følgende foranstaltninger:
- at skaffe en plejeplads og den nødvendige service til vedkommende - på en konstruktiv måde at forsøge at nå frem til en aftale om flytningen.
Til andet stykke Som led i flytningen bør de ansvarlige myndigheder træffe aftale om  

 udgiftsfordelingen.
Artiklen giver ingen detaillerede regler for, hvordan  

 aftalen skal udformes; det må de ansvarlige myndigheder således frit  

 forhandle sig til rette om.
Artiklen regulerer ikke den nationale  

 udgiftsfordeling mellem stat og kommune, som derfor kan blive fastsat på  

 forskellige måder fra det ene nordiske land til det andet.
Efter hidtidig praksis mellem Sverige og Finland, som alene har drejet sig  

 om sygepleje, betaler landsting, kommune eller kommunalforbund i  

 fraflytningslandet for transporten samt plejeudgifterne i forbindelse med de  

 første 6 måneders pleje.
For tiden derefter deles udgifterne lige mellem  

 landene inden for rammerne for de budgetterede midler for hver af staterne  

 efter overenskomsten mellem Finland og Sverige.
Det plejebidrag, som  

 patienten selv skal betale, trækkes fra for hele perioden.
Plejebidrag  

 betales efter det pågældende lands lovgivning.
Den finsk-svenske overenskomst  

 kan ses som et eksempel på, hvorledes bestemmelsen i artikel 9 kan anvendes.
 Aftalen bør i hvert fald indeholde følgende punkter:
- aftaleparter - aftalens varighed og eventuel mulighed for genforhandling - personoplysninger om den, der flytter - plejen eller servicen, som tilbydes - behandlingsbehovets art og omfang - udgiftsfordelingen, på grundlag af faktiske udgifter eller periodiske,  

 fikserede beløb, herunder fx for Til tredje stykke I artikel 23, første stykke, i den nordiske konvention af 15. juni 1992 om  

 social sikring (sikringskonventionen) er de nordiske lande blevet enige om at  

 give afkald på refusion mellem landene bl.a. af udgifter til naturalydelser  

 ved sygdom.
Bestemmelsen i sikringskonventionen giver de nordiske lande mulighed for  

 at indgå særlige aftaler om refusion af udgifter til sygebehandling.
Det  

 siges derfor i tredje stykke i artikel 9, at en eventuel aftale om  

 udgiftsfordeling ved patientoverførsler skal betragtes som en aftale efter  

 artikel 23 i sikringskonventionen.
Dette er en ren teknisk bestemmelse, som  

 understreger, at der ikke er nogen modstrid mellem sikrings- og  

 bistandskonventionen, selvom de begge på det punkt regulerer fordelingen af  

 udgifter til sygebehandling.
Øvrige spørgsmål Flytningen rejser naturligvis mange andre spørgsmål end dem, der er  

 behandlet her.
Inden flytningen må man klarlægge spørgsmål om pensioner,  

 beskatning m.v.
Det påhviler først og fremmest vedkommende selv eller hans  

 pårørende.
Der er grund til at oplyse vedkommende om, at der er forskel på  

 egenbetalingen for pleje og sygebehandling fra land til land.
Artikel 10. Befordringsordninger Kommunerne i grænseområderne mellem de nordiske lande skal samarbejde for  

 gennem deres befordringsordninger at muliggøre handikappede og ældre  

 personers rejser til en nabokommune i det andet land på samme måde som til en  

 nabokommune inden for landets egne grasnser.
Til artikel 10 Almindelige bemærkninger I alle de nordiske lande er det kommunerne eller amtskommunerne, der har  

 ansvaret for, at ældre og bevægelseshæmmede kan få den nødvendlge hjælp til  

 transport.
Det kan være transport med et særligt køretøj, men også mulighed  

 for fx at køre med taxa til nedsat pris.
Transporten kan gælde såvel rejser  

 til behandlingsinstitutioner og lignende som rejser med rekreative formål  

 m.v.
Reglerne varierer både mellem landene og mellem kommunerne i det enkelte  

 land.
Det er dog en sædvanlig begrænsning, at transporttjeneste gælder inden  

 for fx en kommune eller en region.
Artikel 10 i konventionen tager sigte på at begrænsninger, der knytter sig  

 til landegrænsen, skal kunne fjernes, således at personer, der bor i  

 grænseområderne mellem de nordiske lande, skal have samme muligheder for at  

 besøge familie osv., uanset om de bor på den samme eller på den anden side af  

 landegrænsen.
Artiklen er udformet således, at det pålægges grænsekommunerne  

 at samarbejde med hinanden i sådanne spørgsmål.
Det påhviler dernæst  

 vedkommende land at tage stilllng til, om denne forpligtelse kræver andre  

 ændringer af gældende regler, fx ved at der gives kommunerne videre  

 muligheder for at træffe be- slutning om hjælp til transport under en persons  

 ophold i et andet land.
Samarbejdet kan fx bestå i, at et par grænsekommuner  

 bliver enige om uden videre at godtage den anden kommunes bedømmelse af  

 behovet for transport og at hjælpe til med at sørge for transport af  

 berettigede borgere i den anden kommune, når de kommer over grænsen på besøg.  

 Samarbejdet kan også bestå i, at man bliver enige om visse praktiske  

 foranstaltninger til gennemførelse af transporten.
Det forudsættes, at  

 transporten skal bevilges på ligeså fordelagtige vilkår som til en  

 nabokommune inden for landet i tilfælde af, at vedkommende ønsker fx at  

 besøge venner eller familie på den anden side af grænsen.
Artiklen får naturligvis størst betydning i de områder, hvor to nordiske  

 lande har en lang fælles grænse med beboelse på begge sider, dvs. grænsen  

 mellem Norge og Finland, grænsen mellem Norge og Sverlge samt grænsen mellem  

 Sverige og Finand.
Artiklen tager dog tillige sigte på områderne i Danmark og  

 Sverige på begge sider langs med Øresund.
 I det følgende gives der en kort oversigt over de regler, der gælder i de  

 enkelte lande - dog ikke i Island, som ikke berøres af artiklen - og  

 oplysning om, hvor man kan henvende sig.
Danmark Efter loven om den lokale og regionale kollektive personbefordring uden  

 for hovedstadsområdet har amtskommunerne pligt til at etablere individuel  

 handikapkørsel for svært bevægelseshæmmede, udover transport til behandling,  

 terapi og lignende.
Sådan kørsel betegnes i almindelighed som dør til dør  

 transport for svært handikappede.
Efter loven om hovedstad- sområdets  

 kollektive persontrafik er der ligeledes pligt til at etablere særlige  

 kørselsordninger for svært bevægelseshæmmede.
Kørselsordningerne skal indeholde et mindsteantal ture for hver enkelt  

 berettigede (mindst 104 enkeltture om året). Prisen for kørslen må ikke ligge  

 væsentlig højere end prisen for transport af ikke-handikappede.
Der skal være  

 mulighed for kørsel over amtsgrænserne.
Ansvaret for kørselsordningerne påhviler amtsrådet og i hovedstadsområdet  

 Hovedstadsområdets Trafikselskab (HT). Der er forskellige regler om, hvem der  

 foretager visitation, og det er forskelligt, hvor man skal henvende sig.
Der  

 er heller ikke centralt fastsatte regler om anke, men ankeordninger findes  

 faktisk de fleste steder.
Finland Ældre og handikappede personer modtager kommunal hjælp til transport,  

 såkaldt färdtjänst, i henhold til socialtjenestebekendtgørelsen  

 (607/83), § 9, andet stykke, og loven om service og støtte på grund af  

 handikap (380/87), § 8.
 Efter socialtjenesteloven og -bekendtgørelsen kan kommunen tilrettelægge  

 transporten som en del af hjemmetjenesten.
Kommunen har en særlig forpligtelse til at tilrettelægge transport for  

 svært handikappede personer.
Efter handikapserviceloven skal kommunen sørge  

 for rimelig transport samt ledsagerservice for svært handikappede personer,  

 som har særlige vanskeligheder ved at bevæge sig, og som på grund af deres  

 handikap eller deres sygdom ikke kan benytte kollektive trafikmidler uden  

 urimeligt store vanskeligheder.
Transporten omfatter mindst 18 månedlige  

 enkeltrejser, som hører til dagligdagen, foruden de rejser, der er nødvendige  

 af hensyn til arbejde og studier.
Transporten kan efter behov udstrækkes til  

 en nabokommune i et andet nordisk land.
Vedkommende skal anmode om transport i sin hjemkommune.
Kommunens  

 socialnævn eller den embedsmand, som soclalnævnet har bemyndlget hertil,  

 træffer afgørelse i sager om transport.
Med hensyn til transport efter  

 handikapserviceloven kan socialnævnets afgørelse søges ændret ved klage til  

 Lensretten.
Lensrettens afgørelse kan efterprøves af den højere  

 forvaltningsdomstol.
Norge Ansvaret for transport af bevægelseshæmmede ligger hos fylkeskommunen  

 (amtskommunen) og omfatter såvel dør til dør transport som tilrettelæggelse  

 af den øvrige lokale kollektivtransport.
Fylkeskommunen udarbejder  

 retningslinier for dør til dør transporten og kriterier for godkendelse af  

 ordningens brugere.
Ordningen er ikke lovreguleret.
Der er store forskelle  

 fra fylke til fylke og tildels også mellem kommunerne med hensyn til  

 godkendelseskriterier, regler for brug af tilbudet, brug og omfang af  

 egenbetaling og måden, hvorpå virksomheden er organiseret.
Udgangspunktet er,  

 at transport skal kunne ske mellem kommuner inden for samme fylke, men dette  

 synes i praksis kun at finde sted i ringe omfang.
Ansøgning om transport af bevægelseshæmmede må indgives til socialkontoret  

 i kommunen, som godkender brugerne.
Klager over afgørelser vedrørende  

 brugergodkendelse skal som hovedregel behandles af fylkeskommunen, som er  

 ansvarlig for transportordningen.
I de tilfælde, hvor kommunen ved  

 tillægsfinansiering til ordningen har fastsat særlige kriterier for at blive  

 godkendt som bruger, skal klager over afgørelser om anvendelsen af disse  

 særlige kriterier indbringes for klageorganet i vedkommende kommune.
Sverige Transporthjælp for ældre og bevægelseshæmmede kaldes färdtjänst  

 og forekommer dels som en form for almindelig service, som fx muliggør et  

 vist antal rejser med taxa hver måned, dels som en individuelt udformet  

 service, hvor behovet er afgørende.
I begge tilfælde ydes transporten efter  

 socialtjenesteloven (1980:620), men mulighederne for at klage over afgørelsen  

 er forskellige.
Det er kun, når retten til transport afgøres individuelt, at  

 der er tale om en bistand efter § 6 i socialtjenesteloven, som man kan få  

 efterprøvet fuldtud ved domstolen.
Den, som ikke er tilfreds med en afgørelse  

 efter kommunens almindelige regler, kan dog altid anmode om at få spørgsmålet  

 efterprøvet efter § 6.
Kommunernes almlndelige regler varierer meget.
I princlppet angår det  

 rejser inden for kommunen.
I fx Stockholmsområdet gælder det hele lenet.  

 Efter § 6 kan man dog anmode om at få hjælp også til andre rejser, som man  

 mener, at man behøver og ikke selv kan klare.
Den, som får bevilget  

 transport, betaler normalt et vist bidrag for hver rejse, uanset udgiften.
Efter loven om kommunal riksfärdstjänst (1993:963) kan der  

 herudover gives erstatning for rejseudgifter til svært bevægelseshæmmede  

 personer, der som følge af deres handikap må rejse på en særlig dyr måde,  

 eller som ikke kan rejse uden ledsager.
Her tages der sigte på rejser  

 indenlands mellem kommunerne eller i visse tilfælde mellem len.
Antallet af  

 rejser er ikke begrænset, men forudsætter en særlig tilladelse til  

 riksfärdtjänst.
Den, der har fået tilladelsen, betaler en  

 egenafgift, som svarer til de normale reiseudgifter med offentlige  

 befordringsmidler.
Som tidligere nævnt i indledningen er konventionen inkorporeret i svensk  

 lovgivning og gælder således som svensk lov.
Det indebærer, at de formelle  

 geografiske begrænsninger, som følger af de ovennævnte regler, kan fraviges  

 for at gennemføre et sådant samarbejde mellem grænsekommunerne, som omhandles  

 i artikel 10.
Den, der vil ansøge om färdtjänst, skal henvende sig til bopæls-  

 eller opholdskommunen (normalt til socialførvaltning/socialbyrå). Den, der  

 vil ansøge om riksfärdstjänst, skal henvende sig til den kommune,  

 hvori han er folkeregistreret.
Nærmere oplysninger om anvendelsen af artikel  

 10 i konventionen gives af de samme myndigheder.
Artikel 11. Bidragsforskud til børn 1. En person, der omfattes af konventionen, og som  

 flytter fra et nordisk land tll et andet nordisk land, har ret til  

 bidragsforskud i det sidstnævnte land under samme forudsætninger som dette  

 lands egne statsborgere fra det tldspunkt, vedkommende tager bopæl i landet.
2. Et dokument om ret til underholdsbidrag til børn,  

 som er udstedt i et nordisk land, skal anses som gyldlgt grundlag for  

 bldragsforskud også i et andet nordisk land.
Består do- kumentet ikke i en  

 beslutning fra en domstol eller en anden offentlig myndighed, skal dokumentet  

 være forsynet med attestation for, at det i det land, hvor det er udstedt,  

 kan danne grundlag for inddrivelse hos den bidragsskyldige.
 3. Bidragsforskud kan nedsættes, i den udstrækning  

 bidragsforskud er udbetalt fra et andet nordisk land for samme tidsrum.
Til artikel 11 Til første stykke Personer, der har lovlig bopæl i et nordisk land, og som flytter til et  

 andet nordisk land, har efter bestemmelsen ret til bidragsforskud fra  

 tilflytningslandet under samme forudsætninger som dette lands egne  

 statsborgere fra det tidspunkt, vedkommende bosætter sig i landet.
 Nordiske statsborgere har ret til denne ligestillmg allerede efter den  

 almindelige bestemmelse i artikel 4.
Ved bestemmelsen i første stykke i artikel 11 ophæves således eventuelle  

 ventetider med hensyn til retten til bidragsforskud for andre udlændinge end  

 nordiske statsborgere, når de pågældende flytter fra et nordisk land til et  

 andet.
Ikke-nordiske statsborgere, som omfattes af konventionen, behøver  

 således heller ikke at have haft fast bopæl i Danmark i de sidste 3 år, eller  

 at have haft ophold i Sverige i de sidste 6 måneder for at opnå ret til  

 bidragsforskud efter flytning til et af disse lande.
Til andet stykke Bestemmelsen fastslår, at et dokument, som giver ret til underholdsbidrag  

 og er udstedt i et nordlsk land, skal anses for gyldigt grundlag for  

 bidragsforskud også i et andet nordisk land.
Hvis det ikke drejer sig om en  

 beslutning fra en domstol eller en anden offentlig myndighed, men fx om en  

 aftale mellem ægtefæller, er det en betingelse, at dokumentet er forsynet med  

 attestation, for at det kan danne grundlag for inddrivelse hos den  

 bidragsskyldige i det land, hvor det er udstedt.
 Følgende danske dokumenter kan danne grundlag for bidragsforskud:
- Bidragsresolutioner udstedt af statsamtet eller for Københavns kommunes  

 vedkommende af Overpræsidiet, - for Grønlands vedkommende enten midlertidigt af Rigsombudet eller ved  

 kredsretterne, - for Færøernes vedkommende enten dom om underholdsbidrag eller  

 bidragsresolution fra Rigsombudet eller separations- eller  

 skilsmissebevilling fra Rigsombudet, der indeholder bidragsbestemmelser.
- Skriftlige aftaler om underholdsbidrag.
Den nævnte attestation kan på  

 begæring af de udbetalende myndigheder eller af den, som har ret til  

 bidraget, gives af statsamtet eller for Københavns kommunes vedkommende af  

 Overpræsidiet, - for Færøernes vedkommende af Rigsombudet, - for Grønlands vedkommende af Rigsombudet.
 Følgende finske dokumenter kan danne grundlag for bidragsforskud:
 - Dom om underholdsbidrag.
 - Skriftlig aftale om underholdsbidrag, som er fastsat af socialnævnet.
 Attestation kan gives af socialnævnene.
 Følgende islandske dokumenter kan danne grundlag for bidragsforskud i  

 henhold til børneloven nr. 20/1992:
 - Bidragsresolutioner udstedt af en sysselmand (§ 10).
 - Skriftlige aftaler mellem bidragspligtige om børnebidrag godkendt af en  

 sysselmand (§ 17).
 - Separations- eller skilsmissebevillinger eller separations- eller  

 skilsmissedomme, som indeholder bidragsbestemmelser.
 Følgende norske dokumenter kan danne grundlag for bidragsforskud:
 - Retsforlig, dom eller beslutning fra domstol om underholdsbidrag.
 - Afgørelse om bidrag truffet af bidragsfogden eller fylkestrygdekontoret.
 - Skriftlig aftale om bidrag.
 Attestation kan efter begæring gives af folketrygdekontoret for  

 utenlandssaker.
 Følgende svenske dokumenter kan danne grundlag for bidragsforskud:
 - Dom eller beslutning af en domstol.
 - Skriftlig aftale mellem parterne om underholdsbidrag.
 Attestation kan efter begæring gives af lansstyrelsen.
 Meddelelser om ændringer i normalbidragets størrelse gives og modtages af  

 nedennævnte myndigheder til videregivelse til de myndigheder i det pågældende  

 land, som udbetaler bidragsforskud på grundlag af et bidragsdokument udstedt  

 i et andet nordisk land:
i Danmark af Den Sociale Sikringsstyrelse, dog for Færøerne af  

 Almannastovan i Torshavn og for Grønland af Direktoratet for sociale  

 Anliggender og Arbejdsmarked i Nuuk i Finland af Social- och halsovårdsministeriet i Island af Rigsforsikringsanstalten i Norge af Rikstrygdeverket i Sverige af Riksförsäkringsverket.
Til tredje stykke Bestemmelsen skal forhindre udbetaling af bidragsforskud i flere lande for  

 samme tidsrum.
Dette betyder, at en person, der er berettiget til  

 bidragsforskud og fx i Danmark har modtaget bidragsforskud for 6 måneder og  

 derefter flytter til Sverige, ikke skal modtage bidragsforskud der før de 6  

 måneder er gået, selv om bidragsforskuddet i Sverige udbetales månedsvis.  

 Bestemmelsen regulerer således det forhold, at der efter de nationale  

 retsregler kan være ret til bidragsforskud fra to lande for samme tidsrum.
Når en person flytter til et af landene og søger om at modtage  

 bidragsforskud, bør organet i tilflytningslandet undersøge, for hvor lang tid  

 der allerede er udbetalt bidragsforskud.
Hvis der alligevel skulle blive  

 foretaget en dobbelt udbetaling, beror det på tilflytningslandets lovgivning,  

 om der er ret for tilflytningslandet til at kræve tilbagebetaling.
Et sådant  

 krav behandles på sædvanlig måde efter landets nationale lovgivning.
Det kan forekomme i praksis, at der fejlagtigt udbetales bidragsforskud  

 fra fraflytningslandet, fx for længere perioder efter fraflytningen, under  

 sådanne omstændigheder, at fraflytningslandet har krav på tilbagebetaling.  

 Bestemmelsen giver ikke hjemmel for tilflytningslandet til at tilbageholde  

 senere bidragsforskud med henblik på at overføre det for meget udbetalte til  

 fraflytningslandet.
Det har heller ikke været hensigten med bestemmelsen at  

 den skulle give adgang for tilflytningslandet til i disse tilfælde at  

 nedsætte bidragsforskud for en senere periode end den, for hvilken der er  

 sket dobbelt udbetaling.
Artikel 13. Samarbejde mellem myndigheder og organer 1. Myndigheder og organer skal i fornøden udstrækning  

 bistå hinanden ved gennemførelsen af denne konvention, herunder ved ydelse af  

 sociale tjenester i grænseområderne mellem de nordiske lande.
I hvert nordisk  

 land skal der findes et forbindelsesorgan, som udpeges af vedkommende  

 myndighed.
 2. Ved samarbejde i sager, som angår børn, skal der  

 vises særlig opmærksomhed over for barnets behov, barnets muligheder for  

 kontakt med de personer, der er af særlig betydning for barnet, og barnets  

 egne ønsker.
Til artikel 13 Som forbindelsesorganer har landenes myndigheder udpeget:
Bilag 1 Nordisk Konvention om Social Bistand og Sociale Tjenester Regeringerne i Danmark, Finland, Island, Norge og Sverige, som bemærker,  

 at den nordiske konvention af 15. juni 1992 om social sikring alene angår  

 sikringsydelser til forskel fra den tidligere nordiske konvention om social  

 tryghed, som også omfattede social bistand, som finder, at der, udover retten  

 til sociale fordele, som følger af aftalen af 2. maj 1992 om Det Europæiske  

 Økonomiske Samarbejdsområde, fortsat er behov for særlige nordiske regler om  

 social bistand og sociale tjenester, som finder, at retten til at anvende sit  

 eget sprog i et andet nordisk land, som gælder i henhold til den nordiske  

 sprogkonvention 17. juni 1981, bør udvides i visse henseender inden for det  

 sociale og sundhedsmæssige område, er blevet enige om at indgå en nordisk  

 konvention om social bistand og sociale tjenester, som affattes således:
Almindelige bestemmelser Artikel 1. Definitioner I denne konvention betyder udtrykket i Danmark Socialministeren, i Finland Social- og Sundhedsministeriet, i Island Socialministeriet, i Norge Sosial- og Helsedeparmentet, i Sverige Regeringen (Socialdepartementet), eller den myndighed som de nævnte myndigheder udpeger dertil, Artikel 2. Anvendelsesområde 1. Konventionen finder anvendelse på al lovgivning i  

 de nordiske lande, der til enhver tid gælder for følgende sociale ordninger:
 2. Artiklerne 5 og 9 finder tillige anvendelse på  

 lovgivningen om sundhedsvæsenet.
3. Ved godkendelsen af denne konvention afleverer  

 hvert nordisk land en fortegnelse over den gældende lovgivning, der er  

 omfattet af konventionen.
Derefter giver hvert land en gang om året inden  

 udgangen af februar måned det danske udenrigsministerium meddelelse om de  

 ændringer i fortegnelsen, som skyldes lovgivning, der er gennemført i det  

 foregående kalenderar.
Artikel 3. Personkreds Hvis ikke andet er anført i de enkelte artikler, finder konventionen  

 anvendelse på Artikel 4. Ligestilling af nordiske statsborger Ved anvendelsen af den lovgivning i et nordisk land, som konventionen  

 omfatter, ligestilles statsborgere i et andet nordisk land, der har lovligt  

 midlertidigt ophold eller lovlig bopæl i landet, med landets egne  

 statsborgere.
Særlige bestemmelser Artikel 5. Anvendelse af nordiske sprog 1. En statsborger i et nordisk land har ved skriftlig  

 henvendelse til en myndighed i et andet nordisk land i enkeltsager om  

 adgangen til social bistand eller sociale tjenester ret til at anvende dansk,  

 finsk, islandsk, norsk eller svensk.
I sådanne sager skal myndigheden sørge  

 for, at vedkommende, hvis der er behov herfor, får den fornødne tolke- og  

 oversættelseshjælp i disse sprog.
 2. I de tilfælde, hvor sproget er af stor betydning  

 for, at formålet med social bistand og sociale tjenester skal kunne opnås,  

 skal organet, så vidt muligt, anvende et sprog, som vedkommende forstår.
 3. Bestemmelserne i første og andet stykke gælder  

 tillige for sundhedstjenester og sygebehandling.
 4. I øvrigt gælder bestemmelserne i den nordiske  

 sprogkonvention af 17. juni 1981.
Artikel 6. Social bistand og sociale tjenester under midlertidigt ophold i  

 et andet nordisk land En person, som er omfattet af konventionen, og som under lovligt  

 midlertidigt ophold i et nordisk land får et umiddelbart behov for social  

 bistand og sociale tjenester, skal fra opholdslandet modtage en sådan bistand  

 efter landets lovgivning, som behovet for hjælp tilsiger.
Artikel 7. Beskyttelse imod hjemsendelse En nordisk statsborger kan ikke hjemsendes på grund af vedkommendes behov  

 for social bistand, såfremt hans familieforhold, tilknytning til bopælslandet  

 eller omstændighederne i øvrigt taler for, at han bør forblive der, og i alle  

 tilfælde ikke, såfremt han i de sidste 3 år har haft lovlig bopæl i landet.
Artikel 8. Samarbejde om rejse til et andet nordisk land Når der for en myndighed i et nordisk land opstår spørgsmål om, at en  

 person, der omfattes af konventionen, skal modtages i et andet nordisk land,  

 påhviler det denne myndighed, når der er behov herfor, i nødvendigt omfang at  

 tilrettelægge rejsen i samarbejde med det ansvarlige organ i det andet  

 nordiske land.
Artikel 9. Flytning til et andet nordisk land af personer med behov for  

 behandling eller pleje af længere varighed 1. Når en person, der omfattes af konventionen, med  

 behov for behandling eller pleje af længere varighed har ønske om at flytte  

 fra et nordisk land til et andet nordisk land, hvortil den pågældende har en  

 særlig tilknytning, skal de ansvarlige myndigheder i de to lande søge at  

 medvirke til en sådan flytning, såfremt denne vil forbedre den pågældendes  

 livssituation.
 2. De ansvarlige myndigheder i fra- og  

 tilflytningslandene kan som led i aftalen om flytningen træffe beslutning om  

 fordeling af udgifterne til behandling eller pleje mellem myndighederne i de  

 to lande.
 3. I den udstrækning en aftale, som er nævnt i andet  

 stykke, omfatter en fordeling af udgifter til ydelser ved sygdom, skal en  

 sådan aftale anses for en aftale i henhold til artikel 23, første stykke, i  

 den nordiske konvention af 15. juni 1992 om social sikring.
Artikel 10. Befordringsordninger Kommunerne i grænseområderne mellem de nordiske lande skal samarbejde for  

 gennem deres befordringsordninger at muliggøre handikappede og ældre  

 personers rejser til en nabokommune i det andet land på samme måde som til en  

 nabokommune inden for landets egne grænser.
Artikel 11. Bidragsforskud til børn 1. En person, der omfattes af konventionen, og som  

 flytter fra et nordisk land til et andet nordisk land, har ret til  

 bidragsforskud i det sidstnævnte land under samme forudsætninger som dette  

 lands egne statsborgere fra det tidspunkt, vedkommende tager bopæl i landet.
2. Et dokument om ret til underholdsbidrag til børn,  

 som er udstedt i et nordisk land, skal anses som gyldigt grundlag for  

 bidragsforskud også i et andet nordisk land.
Består dokumentet ikke i en  

 beslutning fra en domstol eller en anden offentlig myndighed, skal dokumentet  

 være forsynet med attestation for, at det i det land, hvor det er udstedt,  

 kan danne grundlag for inddrivelse hos den bidragsskyldige.
 3. Bidragsforskud kan nedsættes, i den udstrækning  

 bidragsforskud er udbetalt fra et andet nordisk land for samme tidsrum.
Øvrige bestemmelser Artikel 12. Bestemmelser om gennemførelsen Vedkommende myndigheder skal sammen fastsætte de bestemmelser, der er  

 nødvendige for at sikre en ensartet nordisk anvendelse af denne konvention.
Artikel 13. Samarbejde mellem myndigheder og organer 1. Myndigheder og organer skal i fornøden udstrækning  

 bistå hinanden ved gennemførelsen af denne konvention, herunder ved ydelse af  

 sociale tjenester i grænseområder mellem de nordiske lande.
I hvert nordisk  

 land skal der findes et forbindelsesorgan, som udpeges af vedkommende  

 myndighed.
 2. Ved samarbejde i sager, som angår børn, skal der  

 vises særlig opmærksomhed over for barnets behov, barnets muligheder for  

 kontakt med de personer, der er af særlig betydning for barnet, og barnets  

 egne ønsker.
Artikel 14. Ikrafttrædelse 1. Konventionen træder i kraft den første dag i den  

 måned, som ligger to fulde kalendermåneder efter den dag, da samtlige parter  

 har givet det danske udenrigsministerium meddelelse om deres godkendelse af  

 konventionen.
 2. For Færøernes, Grønland og Ålands vedkommende  

 træder konventionen først i kraft den første dag i den måned, som ligger to  

 fulde kalendermåneder efter den dag, da Danmarks henholdsvis Finlands  

 regering har meddelt det danske udenrigsministerium, at Færøernes Landsstyre  

 og Grønlands Landsstyre henholdsvis Ålands Lagting har meddelt, at  

 konventionen skal have gyldighed for Færøerne og Grønland henholdsvis Åland.
 3. Det danske udenrigsministerium underretter de  

 øvrige parter og Nordisk Ministerråds Sekretariat om modtagelsen af disse  

 meddelelser og om tidspunktet for konventionens ikrafttrædelse.
Artikel 15. Opsigelse 1. En part kan opsige konventionen ved skriftlig  

 meddelelse herom til det danske udenrigsministerium, som underretter de  

 øvrige parter om modtagelsen af meddelelsen og om dens indhold.
 2. En opsigelse gælder kun den part, som har afgivet  

 den, og den får virkning seks måneder efter den dag, da det danske  

 udenrigsministerium modtog meddelelsen om opsigelsen.
Artikel 16. Ophævelse af bestemmelse i sikringskonventionen Når denne konvention træder i kraft, ophæves sidste punktum i artikel 30 i  

 den nordiske konvention af 15. juni 1992 om social sikring.
Artikel 17. Deponering af originalteksten Originalteksten til denne konvention deponeres i det danske  

 udenrlgsministerium, der tilstiller de øvrige parter bekræftede genparter  

 heraf.
 Til bekræftelse heraf har undertegnede befuldmægtigede repræsentanter  

 undertegnet denne aftale.
Udfærdiget i Arendal, den 14. juni 1994,  

 i et eksemplar på dansk, finsk, islandsk, norsk og  

 svensk, hvilke tekster alle har samme gyldighed.
------------------------------------------------------------ Bilag 2 Fortegnelse over dansk lovgivning, der er omfattet af Nordisk konvention  

 om social bistand og sociale tjenester Lovgivning omfattet af artikel 2, stk. 1, a:
 Lov om social bistand, (Socialministeriets lovbekendtgørelse nr. 110 af  

 26. februar 1996), som senest ændret ved lov nr. 497 af 12. juni 1996.
 Lov om kommunal aktivering (Socialministeriets lovbekendtgørelse nr. 36 af  

 26. januar 1996).
 Gældende for Færøerne:
 Lov nr. 315 af 17. maj 1995 for Færøerne om sociale ydelser på Færøerne.
Lov for Færøerne om offentlig forsorg, jf.
Iovbekendtgørelse nr. 100 af 2.  

 marts 1988 med senere ændringer.
Lov for Færøerne om børneforsorg, jf.
Iovbekendtgørelse nr. 104 af 2.  

 marts 1988 med senere ændringer.
 Gældende for Grønland:
 Landstingsforordning nr. 10 af 1. november 1982 om hjælp fra det  

 offentlige med senere ændringer.
 Landstingsforordning nr. 9 af 3. november 1994 om aktivering af ledige.
 Lovgivning omfattet af artikel 2, stk. l, b:
 Lov om børnetilskud og forskudsvis udbetaling af børnebidrag  

 (Socialministeriets lovbekendtgørelse nr. 707 af 25. august 1995).
 Gældende for Færøerne:
 Lagtingslov om børnebidrag til enlige forsørgere m.v. nr. 71 af 20. maj  

 1996 med senere ændringer.
 Gældende for Grønland:
 Landstingsforordning nr. 2 af 3. marts 1994 om udbetaling af  

 underholdsbidrag til børn samt adoptionstilskud med senere ændringer.
 Lovgivning omfattet af artikel 2, stk. 2:
 Lov om sygehusvæsenet (Sundhedsministeriets lovbekendtgørelse nr. 687 af  

 16. august 1995), som senest ændret ved lov nr. 1121 af 20. december 1995.
 Lov om svangerskabshygiejne og fødselshjælp (Sundhedsministeriets  

 lovbekendtgørelse nr. 622 af 19. juli 1995).
 Lov om offentlig sygesikring (Sundhedsministeriets lovbekendtgørelse nr.  

 77 af 31. januar 1994), som senest ændret ved lov nr. 1120 af 20. december  

 1995.
 Gældende for Færøerne:
 Lov nr. 316 af 17. maj 1995 om sundhedsvæsenet pa Færøerne.
 Lagtingslov om Færøernes sygehusvæsen nr. 89 af 4. juni 1996.
Lov om svangerskabshygiejne og fødselshjælp, jf.
Anordning nr. 643 af 9.  

 december 1982 med senere ændringer.
 Lov for Færøerne om offentlig sygeforsikring, jf. lovbekendtgørelse nr.  

 554 af 7. november 1977 med senere ændringer.
 Lagtingslov om sygekassernes udgifter til medicin og refusion fra  

 landskassen, nr. 115 af 21. maj 1993 med senere ændringer.
 Gældende for Grønland:
 Landstingsforordning nr. 8 af 30. oktober 1992 om sundhedsvæsenets ydelser  

 med senere ændringer.
----------------------------------------------------- Bilag 3 Fortegnelse over finsk lovgivning, der er omfattet af Nordisk konvention  

 om social bistand og sociale tjenester Lovgivning omfattet af artikel 2, stk.1, a:
 Socialvårdslag (710/82).
 Barnskyddslag (683/83).
 Lag om barndagvård (36/73).
 Lag angående specialomsorgen om utvecklingsstörda (519/77).
 Lag om service och stød på grund av handikapp (380/87).
 Lag om missbrukarvård (41/86).
 Gældende for Åland:
 Landskapslagen om tillampning i landskapet Åland av vissa  

 riksförfattningar rörande socialvården (46/84).
 Landskapslagen om socialhjalp i landskapet Åland (21/56).
 Landskapslagen om barndagvård (38/73).
 Landskapsforordningen om barndagvård (61/73).
 Landskapslagen om stød før vård av barn i hemmet (50/85).
 Landskapslagen om tillampning av lagen angående specialomsorger om  

 utvecklingsstørda (48/78).
 Landskapslagen angående tillampning av visse författningar rørande  

 barnskydd i landskapet Åland (13/71).
 Lovgivning omfattet af artikel 2, stk.1, b:
 Lag om moderskapsunderstød (477/93).
 Lag om stød før hemvård av barn (797/92).
 Lag om tryggande av underhåll før barn (122/77).
 Gældende for Åland:
 Landskapslagen angående tlllampning i landskapet Åland av visse  

 riksførfattningar rørande tryggande av underhåll før barn (70/83).
 Lovgivning omfattet af artikel 2, stk. 2:
 Folkhålsolag (66/72).
 Lag om specialiserad sjukvård (1062/89).
 Mentalvårdslag (1116/90).
 Lag om smittsamma sjukdomar (583/86).
 Gældende for Åland:
 Landskapslagen om halso- och sjukvård (60/93).
 Landskapslagen om tillampning i landskapet Åland av lagen om patientens  

 stallning och rattigheter (61/93).
 Landskapslagen om ikrafttradande av landskapslagen om halso- och sjukvård  

 (68/93).
------------------------------------------------------------ Bilag 4 Fortegnelse over islandsk lovgivning, der er omfattet af Nordisk  

 konvention om social bistand og sociale tjenester Lovgivning omfattet af artikel 2, stk.1, a:
 Lov om forsorg for ældre nr. 82/1989.
 Lov om kommunale sociale tjenester nr. 40/1991.
 Lov om forsorg for handikappede nr. 59/1992.
 Lov om værn af børn og unge nr. 58/1992.
 Lov om legeskoler nr. 78/1994.
 Lovgivning omfattet af artikel 2, stk.1, b:
 Børnelov nr. 20/1992.
 Lov om social sikring nr. 117/1993.
 Lov om social bistand nr. 118/1993.
 Lovgivning omfattet af artikel 2, stk.2:
 Lov om sundhedstjenester nr. 59/1983.
---------------------------------------------------------- Bilag 5 Fortegnelse over norsk lovgivning, der er omfattet af Nordisk konvention  

 om social bistand og sociale tjenester Lovgivning, som omfattes af artikel 2, stk.1, a:
 Lov av 6. juni 1975 nr. 30 om barnehager.
 Lov av 13. desember 1991 nr. 81 om sosiale tjenester m.v.
 Lov av 17. juli 1992 nr. 100 om barneverntjenester.
 Lovgivning, som omfattes af artikel 2, stk.l, b:
 Lov av 17. februar 1989 nr. 2 om bidragsforskott.
 Lovgivning, som omfattes af artikel 2, stk.2:
 Lov av 28. april 1961 nr. 2 om psykisk helsevern.
 Lov av 19. juni 1969 nr. 57 om sykehus.
 Lov av 19. november 1982 nr. 66 om helsetjenesten i kommunene.
----------------------------------------------------------- Bilag 6 Fortegnelse over svensk lovgivning, der er omfattet af Nordisk konvention  

 om social bistand og sociale tjenester Lovgivning omfattet af artikel 2, stk. 1, a:
 Socialtjanstlagen (1980:620).
 Lagen (1993:387) om stød och service til vissa funktionshindrade.
Lagen (1993:388) om inførande av lagen (1993:387) om stød och service til vissa funktionshindrade.
 Lagen (1993:963) om kommunal riksfardtjanst.
 Lovgivning omfattet af artikel 2, stk. 1, b:
 Lagen (1964:143) om bidragsførskott.
 Lagen (1984:1095) om førlangt bidragsførskott før studerande.
 Lagen (1984: 1096) om sarskilt bidrag till vissa adoptivbarn.
 Lovgivning omfattet af artikel 2, stk.2:
 Halso-och sjukvårdslagen (1985:125).
 Tandvårdslagen (1985:125).
 Lagen (1991 :1128) om psykiatrisk tvångsvård.
