 Til samtlige til eksport af fersk kød autoriserede virksomheder samt  

 dyrlægerne ved disse.
 Privat oplagring - oksekød .
 EF-direktoratet har oplyst, at der påny åbnes mulighed for at foretage  

 privat oplagring af oksekød efter 2 forskellige støttesatser:
 Kategori I: Kød af voksne handyr.
 Kategori II: Kød af voksne dyr uanset køn.
 For begge kategorier gælder, at de skal være præsenteret til vejning i  

 form af halve kroppe eller fjerdinger.
 Landbrugsministeriet har anmodet Veterinærdirektoratet om at etablere den  

 kontrol på slagterierne, på opskæringsvirksomhederne samt på frysehusene, som  

 er nødvendig for at sikre reglernes overholdelse.
 Støtteberettiget er halve kroppe og fjerdinger, som stammer fra voksne  

 dyr, og som opfylder de fastsatte kriterier med hensyn til vægt og antal  

 ribben, samt det kød, som fremkommer ved udbening eller opskæring af sådanne  

 halve kroppe eller fjerdinger.
 Støtten er betinget af, at alt det kød, som fremkommer ved  

 udbeningen/opskæringen oplagres i kontraktperioden, idet dog knogler, store  

 sener, brusk, fedtstykker og andet afpuds ikke må indlagres, såfremt varen  

 oplagres i form af udbenet kød, ligesom der ikke må indlagres pillekød.
Kontraktsvilkårene fremgår af vedlagte »Vejledning nr.
I-16/87 af 25.  

 august 1987 om ydelse af støtte til privat oplagring af oksekød«.
 Ordningen træder i kraft den 31. august 1987.
 Kontrol foranstaltningernes art og omfang er forskellige for kategori I  

 (se side 3) og kategori II (se side 12).
 Kontrol forskrifterne svarer på de fleste punkter til det, der tidligere  

 gjaldt i henhold til Veterinærdirektoratets cirkulæreskrivelse af 1.  

 september 1986 (K.K. 3049-1985), som her er gengivet med de nu gennemførte  

 ændringer (markeret med en lodret streg i marginen) og tilføjelser (markeret  

 med en stiplet streg i marginen).
 Ud over den her foreskrevne kontrol kan EF-direktoratet og  

 Veterinærdirektoratet foranstalte supplerende kontrol for ethvert parti  

 omfattet af ordningen.
 Kontrollen ud føres under den kontrollerende dyrlæges ledelse og ansvar.  

 Med undtagelse af de opgaver, som i henhold til retningslinierne direkte er  

 pålagt den kontrollerende dyrlæge (eller dennes stedfortræder), kan  

 kontrollen udføres af tilsynsassistenten eller reservetilsynsassistenten  

 efter dyrlægens beslutning.
Der er ikke fastsat særlige regler for betaling eller refusion af  

 kontroludgiften.
Indberetning herom med henblik på betaling sker derfor på  

 månedsindberetningen.
Det månedlige tidsforbrug (aktivitetsregnskabet)  

 indberettes på Form.
K.K. 629-1983, under afsnit »2. Privat  

 oplagring«.
 Kontrol vedrørende kategori I .
Kontrollen skal sikre - at der til oplagring - eventuelt efter udbening/opskæring - kun anvendes  

 halve kroppe eller fjerdinger, som opfylder de i Vejledningen angivne  

 kriterier - at der ikke sker ombytning eller fjernelse af fjerdinger eller af  

 udbenet/opskåret kød - at kødet/emballagen efter eventuel udbening/opskæring mærkes således at  

 identiteten kan kontrolleres ved oplagringen - at der i forbindelse med oplagring af udbenet kød ikke indlagres  

 knogler, afpuds m.v. samt pillekød.
 Da de kontrolordninger, der er etableret i forbindelse med særlig  

 eksportrestitution, tager sigte på de samme forhold, er det besluttet, at  

 kontrollen i videst muligt omfang skal foretages i henhold til disse regler.
Dette indebærer med de ændringer, som er angivet nedenfor I konsekvens heraf skal al udbening/opskæring af kød under denne ordning  

 ske under permanent overvågning ved veterinærkontrollen.
 Om rekvisition af de attester og stempler, der er knyttet til ordningen  

 henvises til de pågældende cirkulæreskrivelser.
 ad a) Kontrol af køn og vægt .
 Der henvises til cirkulæreskrivelse af 25. januar 1982, 18. maj 1982 samt  

 29. august 1986 (alle K.K. 109-1982), hvis regler skal følges i enhver  

 henseende, herunder om udstedelse af »attest for oksekød af voksne  

 handyr«.
Det bemærkes dog, at mens der på »pistoler« til særlig  

 eksportrestitution må være indtil 9 ribben, må der til privat oplagring kun  

 være 8 ribben, jfr.
Vejledningens punkt 1.3.c.1.
Veterinærkontrollen skal ved ankomst til opskæringsvirksomheden af partier  

 bestående af »pistoler« kontrollere, at grænsen på 8 ribben er  

 overholdt.
Kontrollen udføres som stikprøvekontrol på alle partier.
Opmærksomheden henledes på, at kontrakter kun kan indgås for halve kroppe  

 samt for- og bagfjerdinger (jfr.
Vejledningens punkt 1.3) og at varer til  

 opskæring/udbening skal ankomme til opskæringsvirksomheden i en af disse  

 former.
 Halve kroppe skal transporteres som sådanne og må således ikke  

 transporteres i form af »quartiers compenses«.
Hvert enkelt parti (delparti) skal ved levering til indfrysning eller  

 opskæring/udbening (også når dette sker på slagtevirksomheden) være ledsaget  

 af et veterinært certifikat (EØF-certifikat for fersk kød) med attestation af  

 slagtedato for de pågældende dyr, jfr.
Vejledningens punkt 2.4, og dyrlægen  

 skal på bagsiden af veterinærcertifikatet attestere det i Vejledningens punkt  

 2.5 angivne.
 I den ledsagende »attest for oksekød af voksne handyr« skal i  

 dennes rubrik 9 angives nummeret på den pågældende kontrakt om privat  

 oplagring (»P.0.-kontraktnr.: xxxxx«) som oplyst overfor  

 slagtevirksomheden af kontraktsindehaveren (oplagreren), og på det tilhørende  

 veterinærcertifikat skal i rubrikken »Nr. (2)....« angives nummeret  

 på pågældende »attest for oksekød af voksne handyr« således:  

 »xxxxx 32/82«.
Transport til anden virksomhed skal ske under forsegling, d.v.s. enten i  

 transportmiddel forseglet med One-seal, hvis nummer angives i certifikatet,  

 eller ved at hver enkelt fjerding/halve krop forsynes med Fastex Ring seals,  

 hvis numre angives i bagsidepåtegningen (jfr.
Vejledningens punkt 2.5).
Uanset om de enkelte fjerdinger er identificeret ved brug af Fastex Ring  

 seal, skal alle døråbninger i transportmidlet i henhold til de generelle  

 regler være forseglet under transporten.
Hertil kan f.eks. anvendes  

 EØF-mærkesedler med dato og underskrift fæstnet med grønstribet snor og  

 plombe.
Når identiteten af fjerdingerne sikres alene ved en forsegling af  

 transportmidlet med One-seal, og der undervejs ønskes tillæsset  

 fjerdinger/halve kroppe af voksne handyr fra flere virksomheder, skal  

 veterinærkontrollen på tillæsningsvirksomheden påse, at forseglingen er  

 intakt ved ankomsten.
Tillæsningen skal ske således, at de enkelte partier er  

 tydeligt indbyrdes adskilt.
 Tillæsning af halve kroppe/fjerdinger af kategori II må kun ske, såfremt  

 dyrene af kategori I er mærket med Fastex Ring seal.
 Efter tillæsning skal transportmidlet genforsegles, og dyrlægen skal på  

 bagsiden af de ledsagende veterinærcertifikater attestere det ny seglnummer  

 med dato, initialer og embedsstempel.
Er transportmidlet forsynet med flere døråbninger, kan f.eks. sidedørene  

 forsegles med EØF-mærkeseddel på den virksomhed, hvor transporten begynder.
I  

 så fald skal veterinærkontrollen på den virksomhed, hvor transporten slutter,  

 kontrollere, at sådanne mærkesedler stammer fra transportens begyndelse.
 Brydes sådan forsegling undervejs, skal genforsegling derfor ske ved hjælp  

 af One-seal og med påtegning på certifikatet.
 ad b) Kontrol med udbening .
 Der henvises til cirkulæreskrivelse af 22. september 1982 (K.K. 1964-  

 1982) og til nedenstående kommentarer A-C.
 Uanset om udbening sker i henhold til A, B eller C skal det påses, at  

 Vejledningens punkt 3.1 og 3.2 overholdes.
 I henhold til Vejledningens punkt 3.1 skal principielt alt det kød  

 oplagres, som fremkommer ved opskæring og udbening, men det må kun oplagres i  

 form af »identificerbare muskler«.
 Til svarende er nu i Vejledningens punkt 3.2 angivet, at der foruden  

 knogler, store sener, brusk, fedtstykker og anden afpudsning heller ikke må  

 indlagres pillekød.
 Kontrollens opgave er på den baggrund at sikre, at der ikke hverken i  

 kartoner med identificerbare muskler eller i separate kartoner - indlagres  

 afskårne dele af nævnte arter.
 Kontrollen skal derimod ikke sikre den håndværksmæssige kvalitet af  

 udbeningen og således heller ikke tage stilling til, hvorvidt afpudsningen er  

 tilstrækkelig.
Da »identificerbare muskler« ikke er nøjere defineret, kan der  

 opstå tvivl om, hvorvidt dele, som pakkes med henblik på indlagring, er  

 omfattet af dette begreb eller snarere er afpuds eller pillekød.
Opstår sådan  

 tvivl, skal veterinærkontrollen fra virksomheden rekvirere den beskrivelse,  

 som virksomheden i forbindelse med indgåelse af kontrakten har fremsendt til  

 EF-direktoratet af, hvordan udbeningen agtes foretaget, og i hvilke  

 udskæringer udbeningsresultatet vil foreligge.
 Er der overensstemmelse mellem det heri beskrevne og det faktiske  

 udbeningsresultat, skal veterinærkontrollen ind sende beskrivelsen til  

 Veterinærdirektoratet sammen med en kortfattet indberetning om forholdet.
 Er der uoverensstemmelse mellem beskrivelsen og udbeningsresultatet skal  

 dyrlægen give meddelelse til Veterinærdirektoratet, og partiet beslaglægges,  

 men kan dog færdiggøres og føres til indfrysning under beslag.
A.
Ved udbening af bagfjerdinger forholdes i enhver henseende som angivet  

 i nævnte cirkulæreskrivelse med tilhørende »Retningslinier for udbening,  

 emballering og mærkning af oksekød af voksne handyr samt for kontrollen  

 hermed«, idet dog veterinærkontrollen skal påse, at vejningen før  

 udbening (jfr.
Vejledningens pkt. 6.2) sker på udbeningsvirksomheden  

 umiddelbart før (d.v.s. tidligst dagen før) udbeningen påbegyndes.
Veterinærkontrollen skal i øvrigt påse, at udefra modtagne bagfjerdinger  

 ankommer under intakt forsegling.
Senest ved varens ankomst skal dyrlægen  

 have forevist den pågældende kontrakt om privat oplagring.
Mærkningen skal ud over det i cirkulæreskrivelse af 22. september 1982  

 (K.K. 1964-1982) angivne omfatte (jfr.
Vejledningens punkt 8.2 og 8.3):
Nummeret på pågældende P.o.-kontrakt og (påregnet) Dato for indlagring Opmærksomheden henledes på, at mens reglerne vedrørende privat oplagring  

 tillader udbening af en del af et kontraktparti, er ydelse af særlig  

 eksportrestitution betinget af, at hele det parti, som er dækket af en  

 »attest for oksekød af voksne handyr« behandles under et.
Afbrydes  

 således udbeningen af sidstnævnte parti fortabes retten til særlig  

 eksportrestitution, men varen kan privat oplagres såfremt den udbenede del af  

 partiet behandles efter reglerne for forfjerdinger .
B.
Udbenet kød af forfjerdinger og af halve kroppe er ikke  

 støtteberettiget efter reglerne om særlig eksportrestitution, og der kan  

 derfor ikke udstedes attest Form.
K.K. 1964-1982 for disse varer.
 Uanset dette skal udbeningen, emballeringen og mærkningen samt kontrollen  

 hermed ske som angivet i nævnte Retningslinier med følgende ændringer:
 Dyrlægen adviseres senest som angivet ved at virksomheden foreviser den  

 pågældende kontrakt om privat oplagring.
 Veterinærkontrollen skal påse, at udefra modtagne halve kroppe/fjerdinger  

 ankommer under intakt forsegling, og at vejning før udbening (jfr.  

 Vejledningens punkt 6.2) sker på udbeningsvirksomheden umiddelbart før  

 (d.v.s. tidligst dagen før) udbeningen påbegyndes.
 Individuel indpakning af de fremkomne kødstykker kan undlades, og  

 individuel handyrmærkning skal undlades.
 Mærkningen skal omfatte:
Varebetegnelse Nettovægt Nummeret på pågældende P.o.-kontrakt Løbenummer Handyrmærket.
Som varebetegnelse skal angives »Forkød af handyr« eller  

 »Udbenet kød af handyr« for kød hidrørende fra forfjerdinger  

 henholdsvis fra halve kroppe.
Er kødet sorteret i udskæringer kan betegnelsen  

 herfor angives som supplement.
 Til svarende varebetegnelser kan angives på fremmede sprog.
 Alle aftryk af handyrmærket skal påføres emballagen med rød stempelfarve.
I stedet for Form.
K.K. 1964-1982 anvendes fotokopi af vedlagte Form.
K.K.  

 3049-1985, som anvendes analogt.
Attest-originalen ledsager partiet til  

 oplagringsvirksomheden.
 Uanset den generelle regel om, at de enkelte partiet før og under udbening  

 skal holdes indbyrdes adskilt, kan flere partier efter virksomhedens ønske  

 udbenes under 2t.
 Dette gælder dog kun, når det fremkomne kød ikke er støtteberettiget efter  

 reglerne om særlig eksportrestitution (kød af forfjerdinger og af halve  

 kroppe), og kun når de pågældende partier er omfattet af 2n og samme kontrakt  

 vedrørende privat oplagring.
Når udbening af flere partier således foregår under et skal i rubrik nr. 7  

 i den eller de tilhørende »attest for udbenet oksekød af forfjerdinger  

 eller af halve kroppe af voksne handyr« (Form.
K.K. 3049-1985) angives  

 nummeret på samtlige tilhørende Form.
K.K. 109- 1982, og disse skal samlet  

 indsendes af dyrlægen til EF-direktoratet, Indre marked, sammen med fotokopi  

 af den/de tilhørende Form.
K.K. 3049-1985.
C.
Uanset 8 kan halve kroppe, som er omfattet af en kontrakt vedrørende  

 halve kroppe, efter ankomst til opskæringsvirksomheden deles, således at  

 bagfjerdingerne indeholder max. 9 ribben.
 De ved denne deling fremkomne bagfjerdinger behandles som angivet under A,  

 mens forfjerdingerne behandles som angivet under B.
Dette indebærer, at de fremkomne bagfjerdinger skal vejes, og at vægten i  

 henhold til autoriseret vejer og målers vejeerklæring skal angives i rubrik 7  

 i en ny »attest for oksekød af voksne handyr« (Form.
K.K.  

 109-1982), som sammen med vejeerklæringen hæftes sammen med den fra  

 slagtevirksomheden modtagne Form.
K.K. 109-1982 omfattende de halve kroppe.
 ad c) Kontrol med opskæring .
Der henvises til cirkulæreskrivelse af 16. april 1984 (K.K. 74-1984), der  

 dækker såvel halve kroppe som for- og bagfjerdinger.
Dog  skal vejningen før  

 opskæring (jfr.
Vejledningens punkt 6.2) ske på opskæringsvirksomheden, og  

 veterinærkontrollen her skal påse, at udefra modtagne råvarer (halve kroppe  

 og fjerdinger) ankommer under intakt forsegling.
Mærkningen af kartonvarer skal udover det i cirkulæreskrivelsen nævnte  

 omfatte (jfr.
Vejledningens punkt 8.2 og 8.3):
 Nummeret på pågældende P.o-kontrakt og (påregnet) Dato for indlagring.
 ad d) Kontrol med oplagring og udlagring .
 Modtagelse til indfrysning eller endelig oplagring skal ske under kontrol,  

 hvorfor veterinærkontrollen skal tilkaldes ved varens ankomst til  

 indfrysnings- henholdsvis oplagringsstedet.
 Veterinærkontrollen skal påse, at varen ankommer under forsegling,  

 ledsaget af de tilhørende veterinærcertifikater og attester.
For halve kroppe og fjerdinger til ind frysning gælder, at vejning skal  

 ske på ind frysningsvirksomheden.
Det skal kontrolleres, at vejningen sker på  

 en sådan måde, at der ikke kan ske sammenblanding eller forveksling inden for  

 partiet eller med andre varer.
Ved modtagelse på endeligt oplagringssted skal veterinærkontrollen  

 kontrollere, at den på kartonerne anførte dato for indlagring er korrekt.
I  

 modsat fald skal den korrigeres.
Efter afslutningen af indlagringen skal dyrlægen på originaleksemplaret  

 attestere rigtigheden af den meddelelse, som frysehuset i henhold til  

 Vejledningens punkt 6.4 skal afgive vedrørende partiets identitet og  

 indlagring, jfr. punkt 6.5 og derigennem samtidig bekræfte, at partiet er  

 oplagret på en sådan måde, at det ikke sammenblandes med andre partier eller  

 med varer, som ikke er underkastet privat oplagring, jfr.
Vejledningens punkt  

 8.1 og 8.4. Kontrollen med oplagringen skal afpasses efter måden, hvorpå  

 partiet er oplagret, således at omfanget er mindst, når partiet er totalt  

 isoleret.
Originaleksemplaret af indlagringsmeddelelsen forsynet med dyrlægens  

 attestation skal indsendes af dyrlægen til EF-direktoratet for herved at  

 udelukke selv den teoretiske mulighed for, at der efterfølgende kan foretages  

 ændringer i dokumentet.
Dokumentet kan i lukket og adresseret kuvert  

 overgives til virksomhedens postbesørgelse.
Indsendelse skal ske snarest  

 muligt efter at dokumentet er attesteret af dyrlægen.
Efter udlagring skal  

 dyrlægen attestere oplagringsperiodens længde jfr.
Vejledningens punkt 9.8.  

 Erklæringen skal af dyrlægen indsendes til EF-direktoratet som beskrevet for  

 indlagringsmeddelelsen.
 Kontrol vedrørende kategori II.
Der henvises til Vejledning nr.
I - 16/87 af 25. august 1987 navnlig  

 punkterne 2.3, 2.4, 3.1, 3.2, 3.3, 3.4, 6.4, 6.5 og 9.8.
 Kontrol med opskæring/udbening .
 Opskæring/udbening skal forud være anmeldt til dyrlægen på  

 opskæringsvirksomheden ved at der til denne udleveres en kopi af kontrakten.
 Anmeldelse skal ske senest kl. 12.00 dagen før opskæring/udbening agtes  

 påbegyndt, når kontrakten omfatter opskæring/udbening i stykker mindre end 3  

 kg, og ellers senest ved ankomst til virksomheden af partiet.
ad 3.1. og 3.2 Kontrollen udføres som angivet for kategori I i afsnit 3-9 under »ad  

 b) Kontrol med udbening« på siderne 6 og 7.
 I de til fælde, hvor udbening sker under permanent overvågning udføres  

 kontrollen i forbindelse hermed, eventuelt suppleret med stikprøvekontrol  

 (jfr. nedenfor).
I andre til fælde skal der på pakkevirksomheden for hvert parti ske  

 stikprøvevis undersøgelse af indholdet i mindst 5% af de færdigpakkede  

 kartoner, før disse fryses ind.
Der skal undersøges mindst 1 karton for hver  

 type af udskæring.
 Findes ved kontrollen kartoner, som indeholder de i Vejledningens punkt  

 3.2 nævnte dele, skal det indberettes til Veterinærdirektoratet, og partiet  

 skal beslaglægges, men kan dog overføres til indfrysning under beslag.
 I alle tilfælde, hvor veterinærkontrollen fra virksomheden har rekvireret  

 udbeningsbeskrivel sen i forbindel se med opstået tvivl om  

 udbeningsresultatet, skal beskrivelsen indsendes til Veterinærdirektoratet  

 sammen med en kortfattet indberetning om forholdet.
ad 3.3 For partier omfattet af en kontrakt, hvoraf det fremgår, at kødet kan  

 udskæres i stykker mindre end 3 kg skal veterinærkontrollen foretage  

 permanent overvågning af opskæring og udbening til sikring af, at alt det  

 kød, som fremkommer ved opskæring og udbening anbringes på lager med de i  

 pkt. 3.2 nævnte undtagel ser.
 Kontrol med indfrysning/oplagring .
ad 6.4 Senest ved varens ankomst skal veterinærkontrollen ved det/de frysehus(e),  

 hvor indfrysningen henholdsvis oplagringen skal finde sted, være underrettet  

 om den forestående indfrysning/oplagring, således at veterinærkontrollen  

 herved kan skaffe grundlag for dyrlægens senere attestation af dato for  

 begyndelse af indfrysningen af det senest indlagrede og dato for afslutning  

 af indlagringen.
ad 6.5 Efter ønske fra EF-revisionen skal originaleksemplaret af meddelelse om  

 indlagring udsendes af dyrlægen til EF-direktoratet for herved at udelukke  

 selv den teoretiske mulighed for, at der efterfølgende kan foretages  

 ændringer i dokumenterne.
Dokumentet kan i lukket kuvert overgives til  

 virksomhedens postbesørgelse.
Indsendelse skal ske snarest muligt efter  

 dokumentet er attesteret af dyrlægen.
ad 9.8 Efter udlagring skal dyrlægen attestere oplagringsperiodens varighed.  

 Originaleksemplaret skal af dyrlægen indsendes til EF-direktoratet som  

 angivet under ad 6.5.
 P.V.V.
