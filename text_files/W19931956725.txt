Restskat i gældssanering - Anmeldelse af indregnet restskat i gældssanering.
 Efter kildeskattelovens § 61, stk. 3, anses indregnet restskat  

 som et yderligere tilsvar for det efterfølgende år, til hvis dækning der  

 opkræves yderligere A- eller B-skat for dette år.
 Beløb, der er opkrævet for et år, hvortil der er overført  

 restskat m.v., anses for medgået først til dækning af den overførte restskat  

 m.v.
 Betalingen af den indregnede restskat er således udtryk for  

 betaling af en løbende forpligtelse af forskudsskat, og indregnede  

 restskatter,  

 der må anses for betalt på tidspunktet for gældssaneringssagens indledning,  

 skal ikke anmeldes.
 Opkrævning af indregnet restskat efter disse retningslinjer er  

 efter Styrelsens opfattelse ikke omstødelig efter konkurslovens regler.
Restskatter, der er indregnet i forskudsskatter, og som ikke er  

 betalt på det tidspunkt, hvor gældssaneringssagen indledes, jf.  

 kildeskattelovens § 61, stk. 3, sidste pkt., skal anmeldes sammen med andre  

 fordringer, jf.
SD-cirkulære 1988-40.
 For så vidt angår afgangsførelse af indregnet restskat, der er  

 omfattet af en gældssaneringskendelse, henvises til SD-cirkulære 1986-34.
