Landsskatteretskendelse vedr.
Ejendomsværdiskat  forskudt  

 indkomstår - pensionistnedslag Klagen vedrører  

 ret til nedslag efter ejendomsværdiskattelovens § 8.  

 Forskudt indkomstår.
Landsskatterettens  

 afgørelse Ejendomsværdiskat Klageren er ikke anset  

 berettiget til nedslag efter ejendomsværdiskattelovens § 8.
 Landsskatteretten finder at  

 klageren er berettiget til nedslag efter ejendomsværdiskattelovens § 8.
Sagens oplysninger Klageren er ejer af en  

 ejendom.
Ejerboligvurderingen pr. 1. oktober 2004 var ansat til 1.022.000 kr.  

 Klageren har bagudforskudt indkomstår.
Klagerens indkomstår går fra 1. juli  

 til  

 30. juni.
Klageren er født den 15. juli 1937.
Skattecenterets afgørelse Skattecenteret har ikke  

 beregnet nedslag efter ejendomsværdiskattelovens § 8 for klageren.
Til støtte for afgørelsen har  

 skattecenteret anført, at ifølge kildeskattelovens § 90 ansættes den  

 skattepligtige  

 indkomst for et givent indkomstår efter de regler, der gælder for det  

 kalenderår, som indkomståret træder i stedet for.
Indkomståret vedrører  

 perioden 1. juli 2003 til 30. juni 2004 og træder i stedet for kalenderåret  

 2004. Det fremgår ikke særskilt af ejendomsværdiskatteloven, hvorledes  

 personer  

 med forskudt indkomstår skal beskattes.
Da klageren ikke er fyldt 67 år inden  

 det forskudte indkomstårs udløb den 30. juni 2004, opfylder hun ikke  

 betingelserne for at få pensionistnedslag, jf. ejendomsværdiskattelovens § 8.
Klagerens påstand og  

 argumenter Repræsentanten har fremsat  

 påstand om, at klageren er berettiget til nedslag efter  

 ejendomsværdiskattelovens  

 § 8.
Til støtte for påstanden har  

 repræsentanten anført, at det fremgår af ejendomsværdiskattelovens § 8, stk.  

 1  

 og 3, at hvis den skattepligtige eller dennes samlevende ægtefælle inden  

 udgangen af indkomståret er fyldt 65 år (67 år), nedsættes den beregnede  

 ejendomsværdiskat med et beløb svarende til 4 promille af beregningsafkastet.  

 Det fremgår ikke af lovteksten, hvorledes nedslaget beregnes, såfremt der er  

 forskudt indkomstår.
Før vedtagelsen af ejendomsværdiskatteloven blev  

 boligbeskatningen reguleret af reglerne i ligningslovens § 15E ff.
De  

 tidligere  

 bestemmelser i ligningslovens § 15 E og 15I,definerede heller ikke, hvordan  

 der  

 skulle forholdes med pensionistnedslaget og forskudt indkomstår.
I cirkulære  

 nr. 72 af 17. april 1996 pkt. 10.4.1. Vedrørende ligningslovens § 15E og 15I  

 står: For den skattepligtige med forskudt indkomstår anvendes denne  

 lempeligere lejeværdiberegning, hvis aldersbetingelsen er opfyldt inden  

 udløbet  

 af det kalenderår, som det forskudte indkomstår træder i stedet for.  

 Cirkulæret er ikke efterfølgende ophævet, hvorfor det stadig må være  

 gældende.  

 Derfor bør den tidligere fortolkning også kunne finde anvendelse ved  

 beregning  

 af ejendomsværdiskat for forskudte indkomstår.
Landsskatterettens  

 bemærkninger og begrundelse Det fremgår af  

 ejendomsværdiskattelovens § 8, stk. 1, at hvis den skattepligtige eller den  

 med  

 denne samlevende ægtefælle inden udgangen af indkomståret er fyldt 67 (65)  

 år,  

 nedsættes den beregnede ejendomsværdiskat med et beløb svarende til 4  

 promille  

 af beregningsgrundlaget efter § 4, stk. 2 og 3.
Ejendomsværdiskatteloven blev  

 vedtaget i 1998 og har virkning fra indkomståret 2000. I henhold til  

 forarbejderne til loven afløser denne de hidtidige bestemmelser i  

 ligningslovens § § 15 B-I om lejeværdibeskatning efter procentreglerne.
Det  

 anføres i forarbejderne endvidere, at selv om ejendomsværdiskatten ikke er en  

 indkomstskat, har  

 den på nogle punkter  

 ligheder med lejeværdien opgjort efter ligningslovens § 15 B-I.
I tilfælde,  

 hvor dette er tilfældet, bemærkes det, at det ikke er hensigten at ændre den  

 praksis, som har udviklet sig.
Der henvises herved til ligningsvejledningen  

 for  

 1997.
Det fremgik af den tidligere  

 bestemmelse i ligningslovens § 15 B, stk. 3, at nedsat lejeværdi anvendes,  

 hvis  

 den skattepligtige eller den med denne samlevende ægtefælle inden udgangen af  

 indkomståret er fyldt 67 år.
I cirkulære nr. 72 af 17, april 1996 pkt.  

 10.4.1.  

 præciseres det, at for skattepligtige med forskudt indkomstår anvendes den  

 lempeligere lejeværdiberegning, hvis aldersbetingelsen er opfyldt  

 inden det kalenderår, som det forskudte indkomstår træder i stedet for.
Dette  

 fremgik endvidere af ligningsvejledningen for 1997, LV 1997 A.D.3.
Ordlyden af  

 ejendomsværdilovens § 8, stk. 1, og tidligere ligningslovs § 15 E, stk. 3, er  

 således sammenfaldende på det omstridte punkt.
Praksis efter den tidligere  

 gældende regel i ligningsloven var helt fast, og der er efter rettens  

 opfattelse intet i forarbejderne der tilsiger, at denne praksis skulle være  

 forladt med den nye bestemmelse.
Reglen i ejendomsværdiskattelovens § 8, stk.  

 1, må derfor omfatte den samme personkreds, som var omfattet af tidligere  

 ligningslovs § 15 E, stk. 3.
 Henvisningen i  

 ejendomsværdiskattelovens § 15 til kildeskattelovens bestemmelser om  

 indkomstår, forfaldstidspunkt, forrentning, procenttillæg, opkrævning,  

 hæftelse  

 og inddrivelse af indkomstskat har ifølge forarbejderne det formål at  

 overføre  

 kildeskattelovens regler om opkrævning m.v. af indkomstskatter på  

 ejendomsværdiskatten, der således vil blive omfattet af kildeskattelovens  

 opkrævningssystem.  

 Bestemmelsen var nødvendig, idet ejendomsværdiskatten ikke er en  

 indkomstskat,  

 jf. § 1, stk. 2. Myndighedernes henvisning hertil kan derfor ikke føre til et  

 andet resultat.
 Klageren kan således anvende  

 ejendomsværdiskattelovens § 8 i indkomståret 2004.
