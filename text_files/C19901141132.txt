 Ang.: Administration af luftforureningskrav fra 1. oktober 1990.
 I bekendtgørelse af 10. juli 1990 om ændring af Detailforskrifter for  

 Køretøjer, pkt. 7.X6, er der ændrede krav gældende fra 1. oktober 1990.
 I den anledning meddeles følgende om dokumentation for, at  

 luftforureningskravene er opfyldt:
Dokumentation kan bestå af - erklæring fra fabrikant eller dennes repræsentant om, at bilen opfylder  

 Detailforskrifter for Køretøjer, afsnit 7, med angivelse af det konkrete  

 pkt., bilen er omfattet af, eller - erklæring i henhold til Justitsministeriets Meddelelse om køretøjers  

 indretning og udstyr nr. 1550 om »Miljøvenlige biler«.
Dokumentation afleveres - ved ansøgning om typegodkendelse (standardtypegodkendelse,  

 typegodkendelse, tillæg eller godkendelseserklæring), der udstedes på  

 ikrafttrædelsesdatoen eller senere, - ved syn med henblik på 1. registrering af bil, der ikke er omfattet af  

 en typegodkendelse udstedt på ikrafttrædelsesdatoen eller senere.
 Der skal dog ikke afleveres særskilt dokumentation for de nye  

 luftforureningskrav ved syn, såfremt der afleveres en generel erklæring i  

 form af:
- Typeattest underskrevet af godkendelsesindehaveren på  

 ikrafttrædelsesdatoen eller senere, eller - typegodkendelse underskrevet på ikrafttrædelsesdatoen eller senere, som  

 er forsynet med følgende erklæring (fortrykt på nyere typegodkendelser):
 »Det fabriksny køretøj (chassis) med stelnummer ....... er i  

 overensstemmelse med typegodkendelsen samt tillæg nr. ......., og de dele af  

 køretøjet, som er omfattet af godkendelsen, opfylder gældende krav til  

 køretøjers indretning og udstyr«.
 Med henblik på afgivelse af erklæring kan følgende oplyses om grundlaget:
- For biler, der opfylder pkt. 7.X6.021(1), kan der afgives erklæring om,  

 at bilen er »miljøvenlig«, jf.
Meddelelse om køretøjers indretning  

 og udstyr nr. 1550.
 - Angående pkt. 7.X6.021(1) kan følgende supplerende oplyses om  

 »tjenestevægt med standardudstyr«:
Fabrikanten eller dennes repræsentant fastsætter »tjenestevægt med  

 standardudstyr«, idet - ekstra udstyr som f.eks. kran, læssebagsmæk eller personlift ikke  

 indgår som standardudstyr i denne forbindelse, og - for campingbiler indgår den særlige indretning, f.eks. borde og bænke,  

 køkkenindretning og toilet m.m., ikke som standardudstyr i denne  

 forbindelse.
 - For bil, der er godkendt i henhold til Rådets direktiv nr. 70/220/EØF  

 som ændret ved direktiv 88/76/EØF, kan der afgives erklæring om, at den  

 opfylder Detailforskrifter for Køretøjer, pkt. 7.X6.021(3).
 - For bil, der er godkendt i henhold til Rådets direktiv nr. 88/77/EØF  

 eller godkendt i henhold til ECE-regulativ nr. 49-01, kan der afgives  

 erklæring om, at den opfylder Detailforskrifter for Køretøjer, pkt.  

 7.X6.022(2) eller 7.X6.024(2).
 Meddelelse nr. 1559 af 19.09.89 ophæves med virkning fra 1. oktober 1990.
 P.M.V.
 E.B.
