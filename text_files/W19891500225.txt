Kvinde med mangeårig psykiatrisk sygehistorie indlægges akut på  

 psykiatrisk afdeling pga synsforstyrrelser m.v.
Nogle måneder senere blev det  

 på en somatisk afdeling konstateret, at kvinden havde en hjertesvulst.  

 Patientklagenævnet beklagede iht. lægelovens § 6, at man ikke havde undersøgt  

 nærmere.
5.1.2. Om at lytte til patienten 54-årig kvinde med mangeårig psykiatrisk sygehistorie (neurosis hysterica)  

 indlægges akut af vægtlæge på psykiatrisk afdeling på grund af  

 synsforstyrrelser, læsevanskeligheder og hovedpine.
Forinden er patienten  

 undersøgt af speciallæger i øjensygdomme, øre- næse- og halssygdomme uden  

 abnorme fund.
Godt et år tidligere har patienten gennemgået operativ og kemoterapeutisk  

 behandling for en stadium IV ovariecancer.
Under den psykiatriske indlæggelse  

 forværres tilstanden yderligere med faldtendens og hukommelsesbesvær.
Dette  

 giver ikke anledning til nærmere udredning af evt. organisk baggrund.
Først  

 nogle måneder senere ved indlæggelse på somatisk afdeling afsløres det, at  

 patienten har en hjernesvulst.
 Patienten klager over, at de praktiserende læger og psykiatriske læger  

 ikke tidligere diagnosticerede hjernesvulsten og over hårdhændet behandling  

 på psykiatrisk afdeling.
 Diverse udtalelser og kopier af journaler af journaloptegnelser fra  

 undersøgende og behandlede læger samt hospitalsjournaler og udtalelse fra  

 forstanderinden er lagt til grund for Sundhedsstyrelsens udtalelse.
 Sundhedsstyrelsen fandt, at lægerne på den psykiatriske afdeling burde  

 have mistænkt, at der kunne være tale om en legemlig årsag til patientens  

 symptomer.
 Patientklagenævnet var enig med Sundhedsstyrelsen i, at dette burde  

 beklages overfor den psykiatriske overlæge, idet nævnet dog yderligere fandt,  

 at det i afgørelsen skulle præciseres, at det var udtryk for manglende omhu  

 og samvittighedsfuldhed efter Lægelovens § 6, at man ikke havde foranlediget  

 nærmere undersøgelse.
