 Taksationskommissionen afviste erstatning for mistede muligheder for  

 erhvervsmæssig udnyttelse af grusforekomster på de eksproprierede arealer,  

 idet taksationskommissionen anså det for højst usikkert om en  

 indvindingstilladelse ville være blevet givet, og taksationskommissionen  

 tvivlede på, at forventningen om opnåelse af en sådan tilladelse ville have  

 givet sig udslag i prisen på ejendommen ved salg.
Udskrift af forhandlings- og kendelsesprotokollen for  

 Taksationskommissionen for Fyn og sydlige Jylland (Lov nr. 186 af 4. juni 1964) Sag nr.
Ta.
II 10/91 Matr.nr.: 2a Tolstrup By, Herslev m.fl.
 Lb.nr 47.
Kendelse den 16. juli 1993 Ejerne af ovennævnte ejendom har ønsket efterprøvet den erstatning, der  

 ved kendelse af 23. september 1991 er tillagt dem af  

 Ekspropriationskommissionen vedrørende fremtidige motorvejsanlæg i Jylland i  

 anledning af stedfunden ekspropriation til anlægget af motorvejen  

 Børup-Herslev.
Der fremlagdes udskrift af forhandlingsprotokollen for  

 Ekspropriationskommissionen, hæfte 16 og 18, brev af 29. november 1992 fra  

 Kommissarius ved Statens Ekspropriationer i Jylland, arealfortegnelse nr. 4,  

 arealerhvervelsesplaner samt ankebegæring.
Endvidere fremlagdes breve af 23.  

 april 1993 fra advokat Uffe Baller og Konsulent Ole Kirk.
Kommissionen besigtigede ejendommen den 27. april 1993 og fik de  

 ekspropriativeindgreb forevist.
Parterne havde lejlighed til at forelægge  

 deres synspunkter og fremkomme med deres bemærkninger.
Det blev oplyst, at en  

 ejer er afgået ved døden, og at ekspropriaten derfor nu er alene.
Ekspropriationen omfatter afståelse af et ca. 45.940 (m2) stort areal.  

 Heraf medgår ca. 43.110 (m2) til selve motorvejen, der berører et mindre  

 hjørne af Ekspropriationen omfatter afståelse af et ca. 45.940 (m2) stort  

 areal.
Heraf medgår ca. 43.110 (m2) til selve motorvejen, der berører et  

 mindre hjørne af matr.nr. 4i, fraskærer et mindre areal af matr.nr. 2a og  

 gennemskærer matr.nr. 5b omtrent på midten.
Arealet, der herved kommer til at  

 ligge på vestsiden af motorvejen, får en størrelse på 46.500 (m2) med form  

 som en aflang trekant, hvortil der bliver adgang ad en ny privat fællesvej,  

 som - bl.a. af hensyn til dette areal - etableres langs motorvejens vestside.  

 De øvrige afståede arealer medgår dels til anlæg af en ny kommunal sti, som  

 føres under motorvejen, dels til regulering af kommunevej Herslevvej.
Ved  

 anlægget af stien fraskæres på motorvejens østside et ca. 9.400 (m2) stort  

 areal af matr.nr. 5b.
Dette areal beholder ejerne.
 Til midlertidig brug afstår ejendommen ca. 21.280 (m2), men erstatningen  

 herfor fastsættes først, når den midlertidige brug er ophørt.
 Ved ekspropriationen pålægges der ejendommen servitut om byggelinje, om  

 færdselsret til regnvandsbassin og om rørledning for så vidt angår 2.520  

 (m2).
 I forbindelse med ekspropritionen tillægges der uden vederlag ejendommen  

 et ca. 860 (m2) stort areal af lb.nr. 50 og efter anlægets udførelse et ca  

 610 (m2) stort areal af nedlagt kommunevej Øsdalsvej.
Ejendommen, der består af en række matrikelnumre, er en landbrugsejendom i  

 landzone på ca. 94 ha.
Den var pr. 1. januar 1990 vurderet til 4.450.000 kr.  

 i ejendomsværdi, heraf grundværdi 1.485.100 kr.
 Ekspropritationskommissionen har fastsat erstatningen således:
Renter 10 1/2 % p.a. fra den 1. september 1991.« Det fremgår af kendelsen, at Ekspropriationen ved fastsættelsen af  

 arealerstatningen har skelnet mellem 4 arealtyper: god agerjord,  

 skræntaraler, bedre engarealer og dårlige engarealer.
For hver arealtype har  

 kommissionen fastsat erstatningen på grundlag af beliggenheden og  

 beskaffenheden, herunder boniteten, og efter arealernes anvendelighed.  

 Kommissionen har herefter fastsat prisen for et 23.370 (m2) store agerareal  

 til 5,00 kr. pr. (m2), for et 10.000 (m2) stort skræntareal til 3,50 kr. pr.  

 (m2), for et 5.770 (m2) stort engareal til 2,00 kr. pr. (m2) og for det  

 resterende engareal på 6.000 (m2) til 1,50 kr. pr. (m2). Arealerstatningen  

 andrager således 172.390 kr.
Som ulempeerstatning har kommissionen herudover tillagt ejerne 389.000 kr.  

 I dette beløb indgår ikke erstatning for tab af grusforekomster, bortset fra  

 et mindre beløb vedrørende grus til eget brug.
Kommissionen har herved  

 bemærket, at ejerne på ekspropriationstidspunktet ikke havde nogen  

 gravetilladelse til erhvervsmæssig udnyttelse af grus i de ekspropriterede  

 eller tilstødende arealer, og at de heller ikke havde nogen berettiget  

 forventning om at kunne få en tilladelse.
Ekspropriationen har derfor ikke  

 påført dem noget tab.
 Langt hovedparten af ulempeerstatningen er ydet dels for de  

 landbrugsmæssige ulemper ved driftsforstyrrelse og den nødvendigegjorte  

 driftsomlægning samt den ret betydelige defigurering (skråskæring),  

 vejanlægget medfører, dels for den generelle ejendomsforringelse, der er en  

 følge af nedgangen i ejendommens arealtilliggende.  

 Ekspropriationskommissionen har herved også taget i betragtning, at  

 grusindvinding til eget brug på et lille areal vest for motorvejen  

 umuliggøres.
Ved beregningen af ulempeerstatningen har kommisssionen også taget hensyn  

 til, at der bliver en vis mindre omvej til arealerne på motorvejens vestside,  

 og til, at motorvejsanlægget nødvendiggør hegnsætning over en ca. 1.500 m  

 lang strækning og nyanlæg af private veje på begge sider af motorvejen.  

 Kommissionen har endvidere været opmærksom på de driftsmæssige gener, der vil  

 opstå i forbindelse med grusgravning til eget brug, og på ulemperne ved  

 servitutten om rørledning med brønde, hvoraf 1 etableres over terræn, men i  

 skel.
Ulempeerstatninger inkluderer også markskader i forbindelse med  

 forundersøgelser på motorvejstrækningen.
 Endelig er der taget hensyn til, at arealsafståelsen først får  

 skattemæssig virkning fra den 1. januar 1993, samt til de eventuelle  

 udgifter, ejerne får i forbindelse med erstatningsudbetalingen.
 Servitutten om byggelinje erstattes ikke, jf. lov om offentlige veje § 38  

 modsætningsvis.
For Taksationskommissionen har ejeren nedlagt påstand om stadfæstelse af  

 den tillagte arealerstatning.
Erstatningen for ulemper er påstået forhøjet  

 til 490.000 kr., der fremkommer således:
 Herudover har ejeren nedlagt påstand om erstatning for mistet mulighed for  

 erhvervsmæssig udnyttelse af grus i de eksproprirede og tilstødende arealer.  

 Erstatningen herfor er principelt påstået fastsat til 2,0 mio kr. og  

 subsidiært 600.000 kr. i form af et tillæg til arealerstatningen på 10 kr.  

 pr. (m2) beregnet i forhold til et areal på 6 ha.
Til støtte for kravet om erstatning for mistede grusforekomster henviste  

 advokat Uffe Baller til sine anbringender for Ekspropriationskommissionen,  

 som er refereret i Ekspropriationskommissionens kendelse.
Til yderligere  

 støtte for kravet anførte advokaten, at det eksproprierede areal med grus må  

 ses som en del af en helhed.
Han henviste herved til den anden grusgrav, som  

 findes på ejendommen, og som nu er færdigudgravet.
Denne grusgrav fik  

 Taksationskommissionen forevist.
 Endvidere henviste advokaten til to taksationskommissionskendelser referet  

 i »Kendelser om fast ejendom« 1987 s. 83 og 1992 s. 139 samt en  

 højsteretsdom optrykt i UFR 1975 s. 715 vedrørende forventningsværdi på  

 landbrugsejendomme.
 Advokaten anslog, at de eksproprierede og tilstødende arealer indeholder  

 ca. 900.000 kubikmeter grus (6 ha x 15 m's dybde). Grusværdien ansatte han  

 til 5,4 mio. kr. (60 kr. pr. kubikmeter). Da det imidlertid må erkendes, at  

 der vil være betydelige udgifter ved at skulle udvinde og borttransportere  

 gruset, er erstatningskravet skønsmæssigt sat til 2 mio. kr.
Anlægsmyndigheden har påstået Ekspropriationskommissionens afgørelse  

 stadfæstet for så vidt angår arealerstatningen.
Ulempeerstatningen påstod  

 anlægsmyndigheden nedsat til et beløb, som Taksationskommissionen finder  

 passende i størrelsesordnen omkring 300.00 kr.
Anlægsmyndigheden afviset med  

 henvisning til Ekspropriationskommissionens kendelse, at der skal gives  

 erstatning for mistede mulighder for erhvervsmæssig udnyttelse af grus i de  

 eksporprierede arealer.
I øvrigt anså anlægsmyndigheden under hensyn til  

 grusets kvalitet et beløb på 60 k. pr. kubikmeter for at være helt  

 urealistisk.
 Taksationakommissionen finder efter sin besigtigelse ikke, at der er  

 grundlag for at ændre ved størrelsen af den tillagte arealerstatning.
 Med hensyn til ulempeerstatningen konstaterer kommissionen, at forskellen  

 mellem det tillagte beløb og det påståede tilsyneladende især knytter sig til  

 bedømmelsen af længden af nødvendige nye private veje og muligheden for at  

 indvinde grus til eget brug.
Med hensyn til gruset må det lægges til grund, at der på den  

 tilbageværende del af ejendommen findes grus, som ejeren vil kunne udnytte  

 til eget brug.
Kommissionen finder derfor, at den erstatning ejeren har krav  

 på i henseende hertil alene knytter sig til ulemperne ved at skulle flytte  

 grusgravningen til et andet sted på ejendommen.
Efter Taksationskommissionens opfattelse må ulemperne herved anses for  

 begrænsede og dækket af den ulempeerstatning, Ekspropriationskommissionen har  

 fastsat.
Da ulempeerstatningen i øvrigt findes passende, stadfæster  

 kommissionen også på dette punkt Ekspropriationskommissionens afgørelse.
Forudsætningen for, at ejeren i givet fald ville have kunnet udnytte  

 gruset i de nu eksproprierede arealer erhvervsmæssigt er, at han kunne opnå  

 en indvindingstilladelse.
Hans erstatningskrav i så henseende beror på en  

 forventning om, at en sådan tilladelse kunne været opnået, hvis ikke  

 motorvejsplanerne havde grebet forstyrrende ind.
 Efter Taksationskommissionens opfattelse må det anses for højst usikkert,  

 om en indvindingstilladelse ville vare blevet givet, og  

 Taksationskommissionen tvivler på, at forventningen ville have givet sig  

 udslag i prisen på ejendommen ved salg.
 Taksationskommissionen er derfor enig med Ekspropriationskommissionen i,  

 at der ikke er påført ejeren noget tab ved eksporpriationen i henseende til  

 mulighederne for en erhvervsmæssig udnyttelse af gruset.
 Kommissionen stadfæster herefter i det hele Ekspropriationskommissionens  

 afgørelse.
For udgifter til sagkyndig bistand for Ekspropriationskommissionen er der  

 tillagt ejeren et beløb af 15.000 kr.
For tilsvarende udgifter ved  

 Taksationskommissionen tillægges der ligeledes ejeren et beløb af 15.000 kr.
 Ejeren har anlagt sag ved Vestre Landsret.
