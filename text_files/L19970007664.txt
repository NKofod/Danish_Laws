 Den internationale overenskomst om kaffe, indgået i London den 30.
marts 1994, er i sin helhed offentliggjort som bilag til rådsafgørelse nr. 94/570/EF af 18. juli 1994 i De Europæiske Fællesskabers Tidende nr.
L 222 af 26. august 1994, side 4 ff.
Danmarks godkendelsesinstrument deponeredes den 19. september 1994 hos FNs  

 generalsekretær.
Ved godkendelsen af overenskomsten har Danmark taget  

 forbehold for overenskomstens anvendelse i Grønland og på Færøerne.
Den internationale kaffeoverenskomst af 30. marts 1994 erstatter den  

 hidtil gældende 1983-overenskomst.
Med virkning fra 1. oktober 1994 trådte  

 overenskomsten i kraft blandt de stater, der på dette tidspunkt havde  

 deponeret ratifikations-, accept-, godkendelses- eller  

 tiltrædelsesinstrumenter eller som havde givet meddelelse om at ville anvende  

 overenskomsten midlertidigt.
Overenskomsten trådte endeligt i kraft den 19.  

 maj 1995.
 Foruden Danmark og Den Europæiske Union har nedennævnte lande ratificeret  

 eller tiltrådt overenskomsten:
 Angola, Belgien, Benin, Bolivia, Brasilien, Burundi, Cameroun, Den  

 Centralafrikanske Republik, Colombia, Congo, Costa Rica, Cuba, Cypern, Den  

 Dominikanske Republik, Ecuador, Elfenbenskysten, Etiopien, Finland, Frankrig,  

 Gabon, Ghana, Grækenland, Guatemala, Guinea, Haiti, Honduras, Indien,  

 Indonesien, Irland, Italien, Jamaica, Japan, Kenya, Luxembourg, Madagaskar,  

 Malawi, Mexico, Nederlandene, Norge, Papua New Guinea, Paraguay, Portugal, El  

 Salvador, Schweiz, Spanien, Forenede Kongerige Storbritannien og Nordirland,  

 Sverige, Tanzania, Thailand, Togo, Trinidad/Tobago, Tyskland, Uganda,  

 Venezuela, Zaire, Zambia, Zimbabwe, Ækvatorial Guinea og Østrig.
