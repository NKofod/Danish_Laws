Nyt om arbejdsskader - ændret  

 beregningspraksis Den 10. juni 1999 afsagde Højesteret dom om  

 udmåling af erstatning i en arbejdsskadesag.
 Dommen medfører, at Arbejdsskadestyrelsen har  

 ændret beregningspraksis i forhold til erstatninger, der tilkendes med  

 tilbagevirkende kraft.
Når Arbejdsskadestyrelsen tidligere tilkendte  

 erstatninger med tilbagevirkende kraft, blev tilgodehavendet beregnet ud fra  

 de reguleringsniveauer, som var gældende i de respektive perioder,  

 tilgodehavendet dækkede.
Skulle der eksempelvis udbetales  

 tilgodehavende vedrørende 1998, blev dette opgjort i  

 1998-reguleringsniveau.
Som følge af Højesteretsdommen tager  

 Arbejdsskadestyrelsen ved beregning af erstatninger nu udgangspunkt i det  

 reguleringsniveau, som er gældende på tidspunktet for  

 afgørelsen.
Dette sker uanset om tilgodehavendet også  

 dækker perioder, hvor reguleringsniveauet var et andet.
 Princippet bag denne ændring er, at erstatning altid  

 udbetales i det prisniveau, der er gældende på  

 afgørelsestidspunktet, og baggrunden er § 42, stk. 4 i lov om  

 sikring mod følger af arbejdsskade nr. 390 af 20. maj 1992 med senere  

 ændringer, hvoraf følger: "Ved fastsættelsen af  

 løbende erstatningsydelse, kapitalerstatning samt  

 godtgørelsesbeløb beregnes erstatningen og godtgørelsen  

 som om arbejdsskaden var indtruffet på afgørelsens  

 tidspunkt".
 Træffes der eksempelvis i 1999 afgørelse  

 indeholdende tilgodehavende, og tilgodehavendet også vedrører  

 perioder med  andre reguleringsniveauer, da skal hele tilgodehavendet  

 beregnes i det reguleringsniveau, som gælder i 1999. Dette skyldes, at  

 det er i 1999, at afgørelsen træffes.
Eksempel 1 Skadedato:
15. februar 1997 Årsløn:
 200.000 kr.
 Afgørelse truffet 1. februar 1999:
50% løbende ydelse fra 1. august 1998 Tilgodehavende for perioden 1. august 1998   31. januar  

 1999 vil efter hidtidig beregningspraksis udgøre:
·  

   i perioden 1. august 1998   31. december 1998 6.840 kr. pr. måned ·  

   i perioden 1. januar 1999   31. januar 1999 7.039 kr. pr. måned Tilgodehavende i alt 41.239 kr. brutto.
 Tilgodehavende for perioden 1. august 1998   31. januar  

 1999 vil efter ny beregningspraksis udgøre:
·  

   i perioden 1. august 1998   31. januar 1999 7.039 kr. pr. måned Tilgodehavende i alt 42.234 kr. brutto.
Af eksemplet fremgår, at praksisændringen har  

 mindre økonomiske konsekvenser.
Dette skyldes, at tilgodehavendet  

 oftest dækker en tidsmæssig begrænset periode og, at  

 reguleringsprocenterne som oftest kun ændres i størrelsesordenen  

 2   3 procent fra år til år.
 Højesteretsdommen indebærer også en  

 ændret praksis i forbindelse med Arbejdsskadestyrelsens beregning af  

 ændringer i erstatninger   f.eks. i forbindelse med afgørelser  

 fra Den Sociale Ankestyrelse.
Efter hidtidig praksis har Arbejdsskadestyrelsen beregnet  

 den fulde nye erstatning ud fra de reguleringsniveauer, der har været  

 gældende i den periode, den hidtidige ydelse har løbet.
Fremover  

 vil Arbejdsskadestyrelsen alene beregne ændringen af ydelsen, men denne  

 beregnes til gengæld i aktuelt niveau.
 Dette sker i forlængelse af ovennævnte  

 princip, hvorefter tilgodehavender, der træffes afgørelse om,  

 skal være reguleret med den reguleringsprocent, der er gældende i  

 afgørelsesåret.
Hvis der således allerede er udbetalt erstatning for  

 tidligere år, og erstatningen har været udbetalt i korrekte  

 reguleringsniveauer, da skal den del af erstatningen ikke reguleres  

 yderligere.
Det er derfor alene ændringen i erstatningen,  

 Arbejdsskadestyrelsen beregner for perioden frem til tidspunktet for den nye  

 afgørelse.
Den fremtidige ydelse vil   som hidtil - blive beregnet som  

 den fulde ydelse.
Eksempel 2 Skadedato:
15. februar 1997 Årsløn:
 200.000 kr.
 Afgørelse truffet 1. oktober 1997:
50 % løbende ydelse fra 1. november 1997 Ny afgørelse truffet 1. marts 1999:
65 % løbende ydelse fra 1. november 1997 Hidtidig praksis:
Udbetalt 50% 65% Difference 1997 pr. md.
 6.667 kr.
 8.667 kr.
 2.000 kr.
 1998 pr. md.
 6.840 kr.
 8.892 kr.
 2.052 kr.
 1999 pr. md.
 7.039 kr.
 9.150 kr.
 2.111 kr.
I alt 109.492 kr.
 142.338 kr.
 32.846 kr.
 Fremtidig praksis:
 15 % løbende ydelse i 99-regleringsniveau  

 udgør 2.112 kr. pr. måned.  Ydelsen skal udbetales med dette  

 beløb i 16 måneder, hvor det samlede  

 tilgodehavende(ændringen) udgør:
2.112 kr. x 16 = 33.792 kr.
 Afrundingsregler er årsag til, at der er forskel  

 på erstatningen svarende til 15% løbende ydelse(2.112 kr.) og  

 differencen(2.111 kr.) i tabellen ovenover.
 Yderligere oplysninger kan fås hos budget- og  

 statistikchef Carl Georg Röser.
