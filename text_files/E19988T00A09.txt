A.9.1 Ansøgning om toldsuspension Formål Toldsuspension indrømmes i form af hel eller delvis fritagelse for told  

 efter Den Fælles Toldtarif.
Ordningen med toldsuspension har til formål at  

 sætte virksomheder i EU i stand til at anvende råvarer, halvfabrikata eller  

 komponenter, som ikke er til rådighed i EU eller kun er til rådighed i  

 utilstrækkelige mængder.
 Ordningen kan i særlige tilfælde udvides til mere forædlede varer,  

 herunder også færdigvarer.
 Der kan i øvrigt henvises til EF-Kommissionens meddelelse af 13. september  

 1989 (89/C 235/02) om autonome toldsuspensioner.
Det legale grundlag EF-Traktatens artikel 28 udgør det generelle legale grundlag for at give  

 toldsuspension.
 De konkrete toldsuspensioner gives i forskellige forordninger, der normalt  

 er vedtaget af Rådet.
Nogle toldsuspensioner er af permanent karakter og er optaget som fodnoter  

 i Den Fælles Toldtarif.
Til toldsuspensioner er ofte knyttet særlige krav til  

 anvendelsen, se afsnit A.11 om end-use-ordningen.
I disse tilfælde skal  

 virksomheden have en bevilling fra toldcentret.
Den Fælles Toldtarif/Toldtariffen indeholder i "Bestemmelser",  

 afsnit II, punkt A, en mulighed for toldsuspension for varer til visse skibe  

 og til bore- og produktionsplatforme.
Indførsel af varer under denne  

 toldsuspension kræver ligeledes bevilling fra toldcentret.
For langt den overvejende del af toldsuspensionerne gælder, at de hidtil  

 har været tidsbestemte og offentliggjort i specifikke forordninger med en  

 gyldighed på 6 eller 12 måneder.
Der er nu som noget nyt udstedt én  

 forordning, der dækker alle varer undtagen fiskerivarer.
Denne forordning er  

 gældende fra 1. juni 1996, og igen som noget nyt, indtil videre.
Tilføjelser  

 og udeladelser til den nu ikrafttrådte forordning vil foreligge som  

 selvstændige rådsforordninger, medmindre der er tale om tekniske  

 tilpasninger, herunder offentliggørelse af en konsolideret udgave, som kan  

 vedtages af Kommissionen.
 Der er som hovedregel ikke knyttet særlige betingelser til varernes  

 anvendelse, hvorfor en suspension kan udnyttes af enhver importør i EU.
A.9.1 Ansøgning om toldsuspension Virksomheder, som har behov for at få tolden suspenderet på en råvare, et  

 halvfabrikat eller en komponent, kan indgive ansøgning herom.
Her i landet  

 sendes ansøgningen til Skatteministeriet, Departementet, på en særlig blanket, som kan fås ved henvendelse til  

 Departementet.
Ansøgninger om toldsuspension behandles i en særlig gruppe i  

 Europa-Kommissionens regi.
For at en ansøgning kan realitetsbehandles skal en  

 række betingelser være opfyldt, bl.a.:
- det sparede toldbeløb skal overstige 20.000 ECU, - der må ikke i EU være produktion - eller kun produktion i  

 utilstrækkeligt omfang - af det pågældende produkt eller en tilsvarende vare.
Hvor der er tale om utilstrækkelig produktion vil toldfritagelsen normalt  

 være knyttet til et toldkontingent eller i ekstraordinære tilfælde optræde  

 som en delvis toldsuspension.
Sidstnævnte kan f.eks. være tilfældet i  

 forbindelse med følsomme produkter, eller når der i EU foregår  

 niche-produktion, som ønskes beskyttet.
