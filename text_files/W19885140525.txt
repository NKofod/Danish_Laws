 Varemærkerne »Dansk Gasteknisk Center« og »Nordisk  

 Gasteknisk Center« var uden dokumentation af indarbejdelse ikke i  

 besiddelse af det til registrering som varemærke fornødne særpræg.
År 1988, den 23.december afsagde Patentankenævnet (Grønning-Nielsen, Hans  

 Chr.
Thomsen, Warnich-Hansen) følgende k e n d e l s e i sagen j.nr.
V. 9/88 og V 10/88: Klage fra Dansk Olie & Naturgas A/S, Hørsholm over Patentdirektoratets afgørelse af 19. og 20. april 1988 af  

 varemærkeansøgninger nr. 4241/86 og nr. 4547/86.
 Den 1. juli 1986 og den 14. juli 1986 indgav klageren ansøgning om  

 registrering af henholdsvis varemærket »Dansk Gasteknisk Center« og  

 »Nordisk Gasteknisk Center«.
 I skrivelser af 28. juli 1987 og 12. august 1987 gav Patentdirektoratet  

 foreløbig meddelelse om, at varemærkerne ikke var fundet egnede til  

 registrering i medfør at § 13 i varemærkelov nr. 211 af 11. juni 1959, idet  

 mærkerne ikke skønnedes at være i besiddelse af det for et varemærke fornødne  

 særpræg, da de kunne angive tjenesteydelsens art og - for så vidt angår  

 »Nordisk Gasteknisk Center« - oprindelse.
 Ansøgeren kommenterede ikke skrivelserne, hvorefter direktoratet afslog  

 ansøgningerne med følgende begrundelse ved skrivelser af 19. og 20. april  

 1988:
 »Vedr.: Dansk Gasteknisk Center (w).
Under henvisning til skrivelse herfra af 28 juli 1987 afslås herved i  

 medfør af bestemmelsen i varemærkelov nr. 211 af 11. juni 1959 § 13 den  

 ovennævnte ansøgning, da mærket ikke skønnes at være i besiddelse af det til  

 registrering som varemærke fornødne særpræg, da mærket kan angive  

 tjenesteydelsens art.« »Vedr.: Nordisk Gasteknisk Center.
Under henvisning til skrivelse herfra af 12. aug 1987 afslås herved i  

 medfør af bestemmelsen i varemærkelov nr. 211 af 11. juni 1959 § 13 den  

 ovennævnte ansøgning, da mærket ikke skønnes at være i besiddelse af det til  

 registrering som varemærke fornødne særpræg, da det kan angive  

 tjenesteydelsernes art og oprindelse.« Disse afgørelser har klageren ved skrivelser af 17. og 18. juni 1988  

 indbragt for Patentankenævnet.
Klageren har i forbindelse med de 2  

 ansøgninger bl.a. anført ... »at De Danske Naturgasselskaber,  

 institutter m.v er enedes om, at oprette et Dansk Gasteknisk Center, hvori  

 alle gasaktiviteter af sekretariats- og forskningsmæssig karakter skal  

 samles.
 Centret får til formål at koordinere samtlige fælles forskningsmæssige  

 aktiviteter inden for gas området, herunder at koordinere offentlige midler i  

 forbindelse med erhvervsvirksomheders forskning indenfor gasområdet.
 Således foranlediget skal jeg anmode om, at Dansk Gasteknisk Center  

 registreres.
 For god ordens skyld skal oplyses, at Dansk Gasteknisk Center har udøvet  

 aktiviteter siden primo maj d.å., samt anmeldt til A/S registret.« ...  

 samt ...
 »Forholdet er dette, at de fire nordiske lande er blevet enige om at  

 samle de gastekniske aktiviteter i et salskab, kaldet Nordisk Gasteknisk  

 Center.
Centeret får til formål at koordinere samtlige fælles forskningsmæssige  

 aktiviteter inden for gas området, herunder skal Nordisk Gasteknisk Center  

 ansøge om offentlige midler, koordinere disse samt opfordre  

 erhvervsvirksomheder til at fremme forskning og udviklingsaktiviteter inden  

 for gasområdet.
Desuden skal Nordisk Gasteknisk Center besidde og  

 administrere patenter, varemærker m.v., som i forbindelse hermed opnås,  

 herunder at fordele indtægterne til de respektive bidragsydende  

 selskaber.« ...
 Ankenævnet har behandlet sagerne i sit møde den 7. december 1988.
 For klageren mødte advokat Thorkild Meiner-Jensen, som gentog og uddybede  

 den skriftlige klagebegrundelse.
Det blev herunder oplyst, at selskabernes navne må ses som bindeled mellem  

 selskaberne og den kundekreds, der skal betjenes. »Dansk Gasteknisk  

 Center A/S« er den 28. oktober 1988 under nr. 172118 blevet registreret  

 i Erhvers- og Selskabsstyrelsen. »Nordisk Gasteknisk Center« vil  

 snarest blive søgt registreret i Foreningsregisteret.
Der er i selskaberne  

 blevet ansat en række personer i såvel dansk som nordisk regi.
 Ankenævnet skal udtale:
I henhold til de af direkoratet anførte grunde, og idet det for ankenævnet  

 anførte ikke findes at kunne føre til andet resultat, hvorved bemærkes, at  

 der (endnu) ikke ses dokumenteret nogen form for indarbejdelse af de ansøgte  

 navne bestemmes:
 De påklagede afgørelser stadfæstes.
