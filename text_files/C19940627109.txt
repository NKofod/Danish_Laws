CIRKULÆRE Ad § 1. Hvem og hvad omfattes af aftalen Ad § 2. Arbejdstiden og dens tilrettelæggelse Ad § 3. Undervisning og forberedelse mv.
Ad § 4. Øvrige opgaver Ad § 5. Opgørelse af arbejdstiden Ad § 6. Børnehaveklasseledere med nedsat arbejdstid AFTALE § 1.  Arbejdsopgaver § 2.  Arbejdstid § 3 § 4.  Særlige opgaver § 5.  Opgørelse af arbejdstiden § 6.  Særlige bestemmelser for børnehaveklasseledere  

 med nedsat arbejdstid § 7.  Andre bestemmelser § 8 § 9.  Ikrafttræden Ad § 1. Hvem og hvad omfattes af aftalen Aftalen omfatter børnehaveklasseledere ansat ved de frie grundskoler og  

 ved de private gymnasiers grundskoleafdelinger (nedenfor omtalt samlet som  

 frie grundskoler).
 For børnehaveklasseledere og lærere ved frie grundskoler er der en generel  

 adgang til at læse timer både i børnehaveklassen og i 1.-10. klasse, idet der  

 ikke ved disse skoler er knyttet uddannelseskrav til stillinger som  

 henholdsvis børnehaveklasseleder og lærer.
 Deraf følger, at undervisere m.fl. ved frie grundskoler ikke ansættes og  

 aflønnes efter deres uddannelse, men efter deres funktion.
 Som børnehaveklasseleder betegnes den, der forestår undervisningen i en  

 børnehaveklasse.
 Som lærer betegnes den, der underviser på 1.-10. klassetrin.
 Den, der forestår undervisningen i en børnehaveklasse, og som også  

 underviser på 1.-10. klassetrin, er ansat og aflønnes som  

 børnehaveklasseleder for undervisningen i børnehaveklassen og er ansat og  

 aflønnes som lærer for undervisningen på 1.-10. klassetrin.
 Den pågældende skal have en indplacering både som børnehaveklasseleder og  

 som lærer, jfr. dog nedenfor om samordnet indskoling.
 Denne grundregel om aflønning efter funktion vil fortsat være gældende.
 Det anses ikke for at være i strid med § 1 at lade en børnehaveklasseleder  

 medvirke i de første dage efter sommeferien i undervisningen i 1. klasse af  

 de elever, vedkommende havde i børnehaveklassen det foregående år, hvis den  

 nye børnehaveklasse har en lidt senere skolestart (uanset om der er etableret  

 samordnet indskoling).
Samordnet indskoling Det er ved aftalens indgåelse lagt til grund, at børnehaveklasselederens  

 arbejdsopgaver omfatter undervisning i børnehaveklasser og i 1. og 2. klasse  

 som et led i samordnet indskoling samt pædagogisk/administrative opgaver i  

 forbindelse hermed.
 En børnehaveklasseleder, der medvirker i et samordnet indskolingsforløb,  

 fungerer og aflønnes som børnehaveklasseleder for alle sine timer i  

 indskolingsordningen.
 Tilsvarende aflønnes en lærer, der medvirker i et samordnet  

 indskolingsforløb, som lærer, også for så vidt angår undervisningstimerne i  

 børnehaveklassen i indskolingsforløbet.
Ad § 2. Arbejdstiden og dens tilrettelæggelse Børnehaveklasseledere har en årlig arbejdstid på 1924 timer (inkl. ferie  

 og fridage).
Børnehaveklasselederens arbejdstid til undervisning fordeles over  

 skoleåret på skolens almindelige undervisningsdage.
Varetagelsen af øvrige  

 opgaver forudsættes fastlagt på disse dage eller i umiddelbar tilknytning  

 hertil.
 Normperioden er et skoleår: men hvis skolen for lærerne har fastlagt  

 kortere normperioder, kan tjenesteplanerne for børnehaveklasselederne  

 udarbejdes, så de følger disse normperioder.
 For så vidt angår ferie for børnehaveklasseledere henvises til aftale af  

 5. april 1994 mellem Finansministeriet og Lærernes Centralorganisation om de  

 for ledere, lærere og børnehaveklasseledere ved frie grundskoler gældende  

 ferieregler.
 Der henvises i øvrigt til bemærkningerne til §§ 4 og 5 i læreraftalen.
 Ad § 3. Undervisning og forberedelse mv.
Der er ikke med aftalen taget stilling til lektionslængden, der fastsættes  

 af ledelsen.
Lektionslængden bør normalt ikke være mindre end 30 minutter.
 For hver 60 minutter, der er afsat til undervisning, ydes der  

 børnehaveklasselederen 45 minutter til forberedelse mv. (Forberedelsesfaktor  

 = 0,75).
 Forberedelsestiden er fastsat som et gennemsnit for den tid, der medgår  

 til:
 - Forberedelse og efterbehandling af konkrete undervisningsforløb og  

 planlægning af undervisningsforløb.
 - Pauser (frikvarterer).
 Det er forudsat, at den enkelte børnehaveklasseleder selv tilrettelægger  

 forberedelse og efterbehandling af undervisning og anvender den fornødne tid  

 hertil.
Det er endvidere forudsat, at forberedelsen kan finde sted på skolen eller  

 uden for denne, ligesom flere lærere og/eller børnehaveklasseledere kan  

 aftale, at forberedelsen eller en del af denne sker i samarbejde.
Såfremt det  

 er nødvendigt af hensyn til tilrettelæggelsen af den ønskede undervisning, at  

 forberedelse sker fælles - og dette ikke kan opnås ved aftale - kan skolens  

 ledelse fastlægge en mindre del af forberedelsestiden til fælles  

 forberedelse.
 Forberedelse mv. finder sted uden for den i tjenesteplanen fastlagte tid.
 Den tid, der konkret anvendes til forberedelse, tælles ikke op, men anses  

 for medgået til de anførte formål.
Børnehaveklasseledere er som hidtil forpligtet til at føre tilsyn med  

 børnehaveklasseeleverne i frikvartererne uden for undervisningstiden.
Der  

 skal dog sikres børnehaveklasselederne mulighed for jævnligt at holde  

 frikvarter sammen med skolens lærere.
 For børnehaveklasseledere kan der højst afsættes 10 minutter til  

 frikvarter for hver 45 minutters undervisning samt yderligere 10 - 15  

 minutter til spisepause.
 Tiden efter § 3, stk. 2, kan tidligst medregnes fra begyndelsen af det  

 skoleår, hvori børnehaveklasselederen fylder 60 år.
Børnehaveklasseledere, der får medregnet yderligere tid efter § 3, stk. 2,  

 kan ikke få overtidsbetaling.
Hvis normen overskrides, afspadseres de  

 overskydende timer i det efterfølgende skoleår i forholdet 1:1. Eventuelt  

 overarbejde fra skoleåret før det fyldte 60. år vederlægges dog efter de  

 almindelige regler, jf. § 12, stk. 4, i læreraftalen.
Ad § 4. Øvrige opgaver For de i § 4 nævnte øvrige opgaver gælder bemærkningerne til § 8 i  

 læreraftalen tilsvarende, idet det dog bemærkes, at børnehaveklasseledere har  

 en kollektiv forpligtelse til at medvirke ved rådgivning og vejledning af  

 pædagogstuderende i praktik inden for de 100 timer.
Ad § 5. Opgørelse af arbejdstiden Undervisningen opgøres på grundlag af børnehaveklasselederens ugeskema.  

 Det ugentlige undervisningstimetal multipliceres med 40. Er der for skolen  

 etableret semesterordning, og det ugentlige timetal for  

 børnehaveklasselederen varierer fra semester til semester, multipliceres det  

 ugentlige timetal med antallet af uger i semesteret og sammenlægges med  

 den/de tilsvarende beregninger for den resterende del af skoleåret, således  

 at det samlede ugetal bliver 40.
 Det vil være hensigtsmæssigt, at der foretages en registrering af  

 eventuelle timer efter skemaet/tjenesteplanen, der ikke er anvendt til  

 undervisning eller øvrige opgaver til brug ved en eventuel senere modregning  

 efter § 5, stk. 3.
Ved særlig tilrettelæggelse af undervisningen i børnehaveklassen/den  

 samordnede indskoling som følge af arrangementer for hele eller større dele  

 af skolen (f.eks. featureuge, idrætsdag o.lign.) foretages ikke registrering  

 af aktiviteter, der afvikles i det tidsrum, børnehaveklasselederen skulle  

 have haft undervisning efter det normale skema.
Derimod optælles den  

 virksom-hed, der finder sted uden for skemaet og registreres som undervisning  

 (§ 5, stk. 2, pkt. 1 b) eller øvrige opgaver (§ 5, stk. 2, pkt. 3 a). Samme  

 regler er gældende ved eventuel omlægning af tjenesten.
Hvis den opgjorte arbejdstid for fuldtidsansatte overstiger 1924 timer,  

 kan der modregnes for eventuelle timer efter det/de faste skema(er)/den/de  

 faste tjenesteplaner, der ikke er anvendt til undervisning henholdsvis øvrige  

 opgaver.
Følgende timer kan indgå i modregningen:
Der kan ikke modregnes for flere timer end det antal timer, den opgjorte  

 arbejdstid overstiger 1924, dvs. modregningen kan ikke medføre, at den årlige  

 arbejdstid for en fuldtidsansat bliver lavere end 1924 timer.
Medfører  

 beregningerne, at det årlige timetal bliver større end 1924 timer,  

 afspadseres eller vederlægges det overskydende antal timer efter regler  

 svarende til § 12 i læreraftalen.
Ad § 6. Børnehaveklasseledere med nedsat arbejdstid For børnehaveklasseledere med nedsat arbejdstid nedsættes det årlige  

 timetal og lønnen forholdsmæssigt.
 I det i § 4, stk. 2, nævnte timetal (de 100 timer) kan der foretages en  

 nedsættelse, der er mindre end forholdsmæssig, idet der kan tages hensyn til  

 praktikvirksomheden og til, at deltagelse i det rådgivende organ ikke  

 påvirkes af beskæftigelsesgraden.
 Eksempler på beregning af ansættelsesbrøker:
Eksempel 1 Børnehaveklasselederen har 9 lektioner a 45 min. om ugen med  

 børnehaveklassen (indskolingsgruppen). Ø-tiden er sammensat af:  

 Klasselærerpuljen på 65 timer + pulje 34 Ø-timer (100 timers puljen nedsat  

 forholdsmæssigt til 34 timer).
Eksempel 2 Børnehaveklasselederen har 15 lektioner a 45 min. om ugen med  

 børnehaveklassen (indskolingsgruppen). Ø-tiden er sammensat af:  

 Klasselærerpuljen på 65 timer + pulje 54 Ø-timer (100 timers puljen nedsat  

 forholdsmæssigt til 54 timer) + 3 andre Ø-timer.
Eksempel 3 Børnehaveklasselederen har 20 lektioner a 45 min. om ugen med  

 børnehaveklassen (indskolingsgruppen). Ø-tiden er sammensat af:  

 Klasselærerpuljen på 65 timer + pulje 80 Ø-timer (100 timers puljen  

 skønsmæssigt nedsat til 80 timer) + 10 andre Ø-timer.
 I eksemplerne er benyttet arbejdstimetallet for skoleåret 1994/95 (1924  

 timer ferier og fridage = 1687,2 timer), og der er i eksempel 1 og 2  

 foretaget den størst mulige nedsættelse af det i § 4, stk. 2, nævnte timetal  

 (de 100 timer), idet der er foretaget en forholdsmæssig nedsættelse.
 For deltidsansatte kan der foretages modregning som nævnt i § 5, stk. 3, i  

 det omfang den opgjorte arbejdstid overstiger beskæftigelsesgraden.  

 Modregning for øvrige opgaver kan komme på tale, hvis disse overstiger en i  

 forhold til beskæftigelsesgraden beregnet andel af 230 timer.
 Der henvises i øvrigt til bemærkningerne til § 18 i læreraftalen.
Finansministeriet Den 12. april 1994 P.
M.
V.
E.
B.
Birgitte Nielsen AFTALE OM ARBEJDSTID FOR BØRNEHAVEKLASSELEDERE VED DE FRIE GRUNDSKOLER I henhold til § 2, stk. 2, i hovedaftale af 27. oktober 1969 med  

 tjenestemændenes centralorganisationer aftales følgende:
Arbejdsopgaver § 1.  En børnehaveklasseleder er forpligtet til at  

 varetage følgende undervisningsopgaver, der indgår i det pligtige timetal:
Arbejdstid § 2.  Den årlige arbejdstid er 1924 timer, inkl. ferie  

 og fridage.
Stk. 2. Arbejdstiden fordeles på de almindelige skoledage.
Arbejdstiden i  

 medfør af § 4 kan dog i konkrete tilfælde placeres på dage, der ikke er  

 skoledage.
Stk. 3. Arbejdsdage, på hvilke børnehaveklasselederen er fraværende på  

 grund af sygdom eller andet lovligt forfald, indgår i arbejdstidsopgørelsen  

 med den planlagte arbejdstid.
Hvis der ikke er planlagt nogen arbejdstid,  

 regnes med 7,4 timer pr. dag.
 Stk. 4. Feriedage og søgnehelligdage, hvor læreren ikke udfører tjeneste,  

 medregnes med 7,4 timer pr. dag.
 § 3.  For hver undervisningstime af 60 minutters  

 varighed medregnes 45 minutter til forberedelse mv.
Stk. 2. For børnehaveklasseledere, der er fyldt 60 år, og som anmoder  

 herom, medregnes for hver 60 minutters undervisning yderligere 15 minutter ud  

 over det i stk. 1 fastsatte.
Arbejdstimer ud over de i § 2, stk. 1, nævnte  

 afspadseres eller betales, dog uden tillæg på 50 %.
Særlige opgaver § 4.  Ud over undervisningen og den dertil knyttede  

 forberedelse mv. kan børnehaveklasselederen pålægges at deltage i eller  

 medvirke til løsning af pædagogisk/administrative opgaver og/eller særlige  

 hverv i tilknytning til skolens virksomhed.
Bestyrelsen fastsætter efter  

 indstilling fra skolens ledelse det årlige antal timer, skolen kan anvende  

 til de nævnte opgaver mv.
 Stk. 2. Til hver børnehaveklasseleder afsættes 100 timer årligt til  

 varetagelse af følgende opgaver, hvis tidsmæssige omfang ikke kan opgøres  

 konkret:
- Uforudsete og uforudsigelige arbejdsopgaver i tilknytning til  

 undervisningen - Forberedelse af mødevirksomhed, f. eks. forældremøder, møder i det  

 rådgivende organ mv.
- Deltagelse i møder i det rådgivende organ, herunder deltagelse i  

 eventuelle underudvalg og arbejdsgrupper - Rådgivning og vejledning af pædagogstuderende i praktik Stk. 3. Til varetagelse af funktionen som klasselærer afsættes 65 timer  

 årligt.
 Opgørelse af arbejdstiden.
 § 5.  Med henblik på konstatering af eventuelle  

 overtimer for fuldtidsbeskæftigede børnehaveklasseledere foretages ved  

 skoleårets afslutning en opgørelse af arbejdstimetallet, jf. stk. 2 og 3.
 Stk. 2. Den årlige arbejdstid opgøres ved en sammentælling af:
Stk. 3. Overstiger det opgjorte timetal 1924 timer, vil der kunne ske  

 modregning i det overskydende antal timer for eventuelle timer, der indgår  

 ved beregningen efter stk. 2, pkt. 1 a), hvor der som følge af den samlede  

 planlægning for skolen ikke er varetaget undervisning eller andre  

 arbejdsopgaver.
Modregning kan ske for følgende timer:
 Stk. 4. Overstiger det efter stk. 2 og 3 beregnede timetal 1924 timer, er  

 det overskydende timetal overarbejde, jf. § 7, litra c).
Særlige bestemmelser for børnehaveklasseledere med nedsat arbejdstid § 6.  Til børnehaveklasseledere med nedsat arbejdstid  

 ydes løn i forhold til den nedsatte arbejdstid, og de i § 2, stk. 3 og 4,  

 nævnte timer nedsættes forholdsmæssigt.
 Stk. 2. Skolens ledelse kan nedsætte det i § 4, stk. 2, nævnte timetal.
Stk. 3. Ved opgørelse af arbejdstiden for deltidsansatte  

 børnehaveklasseledere vil der kunne ske en tilsvarende modregning som nævnt i  

 § 5, stk. 3, i det omfang det opgjorte timetal overstiger  

 beskæftigelsesgraden.
Det i § 5, stk. 3, litra b) nævnte timetal nedsættes  

 forholdsmæssigt.
 Stk. 4. Eventuel merbeskæftigelse af midlertidig karakter godtgøres med  

 frihed af samme varighed eller normal timeløn.
Andre bestemmelser § 7.  Følgende bestemmelser og bemærkninger hertil i  

 arbejdstidsaftalen for lærere ved frie grundskoler finder anvendelse for  

 børnehaveklasseledere med de nødvendige tilpasninger som følge af forskellene  

 på de to arbejdstidsaftaler:
 § 8.  Børnehaveklasseledere er omfattet af aftale af  

 5. april 1994 mellem Finansministeriet og Lærernes Centralorganisation om  

 ulempegodtgørelse til lærere m. fl. ved de frie grundskoler.
Ikrafttræden § 9.  Aftalen har virkning fra 1. august 1994 og kan  

 opsiges med 6 måneders varsel til et skoleårs udløb.
 Stk. 2. Lokalaftaler vedr. børnehaveklasseledere kan opsiges til ophør  

 med 3 måneders varsel til et skoleårs udløb, medmindre parterne aftaler andre  

 opsigelsesregler.
København, den 5. april 1994 Lærernes Centralorganisation  

 Finansministeriet Jørn Østergaard P.
M.
V.
E.
B.
