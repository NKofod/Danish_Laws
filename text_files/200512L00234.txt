Fremsat den 25. april 2006 af  

 Kristian Thulesen Dahl (DF), Christian H.
Hansen (DF),  

  

 Pia Kjærsgaard (DF), Poul Nødgaard (DF) og Peter Skaarup (DF) Forslag til Lov  

 om ændring af lov om vederlag og pension m.v. for ministre og lov om valg til  

 Folketinget (Forhøjelse  

 af pensionsalderen fra 60 år til 67 år) § 1 I lov om vederlag og pension m.v. for ministre, jf.  

 lovbekendtgørelse nr. 273 af 20. april 2004, foretages følgende ændring:
 1.  

  

 I  

  

 § 4, stk. 1  

  

 , ændres »60 år« til: »67  

 år«.
§ 2 I lov om valg til Folketinget, jf. lovbekendtgørelse nr. 704 af  

 27. juni 2004, som ændret ved § 1 i lov nr. 294 af 27. april 2005, § 78 i lov  

 nr. 537 af 24. juni 2005, § 46 i lov nr. 540 af 24. juni 2005 og § 12 i lov  

 nr.  

 542 af 24. juni 2005, foretages følgende ændring:
 1.  

  

 I  

  

 § 110, stk. 1  

  

 , ændres »60 år« to steder  

 til: »67 år«.
§ 3 Loven har virkning for ministre og medlemmer af Folketinget, der  

 går på pension fra den 1. januar 2017 eller senere.
Indtil den 31. december  

 2022 er forhøjelsen af pensionsalderen dog til 65 år og derefter indtil den  

 31.  

 december 2024 til 66 år.
Bemærkninger til lovforslaget Det er Dansk Folkepartis opfattelse, at pensionstidspunktet  

 skal være ens, hvad enten man skal have pen-sion som folkepensionist,  

 forhenværende minister eller medlem af Folketinget.
I dag er forhenværende  

 ministre  

 eller medlemmer af Folketinget berettiget til såkaldt egenpension, allerede  

 fra  

 vedkommende er fyldt 60 år.
Forslaget om ens pensionstidspunkt er blevet aktualiseret efter  

 regeringens oplæg »Fremtidens velstand og velfærd« af 4. april 2006, hvori et  

 af de centrale punkter er en senere tilbagetrækning fra arbejdslivet.  

 Regeringen  

 lægger op til, at folkepensionsalderen hæves frem mod 2025, så den igen udgør  

 67 år.
Regeringen vil hæve folkepensionsalderen med 1 år i 2023 og med  

 yderligere  

 1 år i 2025.
Dansk Folkeparti mener, at det er en logisk følge af  

 regeringens forslag, at pensionsalderen for ministre og medlemmer af  

 Folketinget tilsvarende skal hæves fra de nugældende 60 år til 67 år.
Dermed  

 kommer pensionstidspunktet for ministre og medlemmer af Folketinget til at  

 matche pensionstidspunktet for befolkningen generelt.
Overgangsordning Regeringen foreslår i sit udspil, at efterlønsalderen og  

 folkepensionsalderen sættes op i følgende intervaller:
 Efterlønsalderen fra 60 år til 61 år i 2017, fra 61 år til 62  

 år i 2019 og fra 62 år til 63 år i 2021.
 Folkepensionsalderen fra 65 år til 66 år i 2023 og fra 66 år  

 til 67 år i 2025.
Dansk Folkeparti mener, at pensionstidspunktet for ministre og  

 medlemmer af Folketinget skal ændres fra 60 år til 65 år  

  

 første gang,  

  

 der ændres i efterlønnen.
Derefter skal pensionstidspunktet  

 ændres  

  

 samme år,  

  

 som folkepensionsalderen  

 hæves.
Det giver følgende forløb:
 Fra 60 år til 65 år første gang, der ændres i efterlønnen.  

 Gennemføres regeringens oplæg uændret, bliver det i 2017.
Derefter fra 65 år til 66 år og fra 66 år til 67 år samme år,  

 som folkepensionsalderen hæves.
Gennemføres regeringens oplæg uændret, bliver  

 det i henholdsvis 2023 og 2025.
 Det skal understreges, at ændringerne skal ske samtidig med de  

 ændringer, som Folketinget måtte vedtage vedrørende efterlønsalderen og  

 folkepensionsalderen.
Dansk Folkeparti ønsker en længere overgangsordning for  

 efterlønsalderen og folkepensionsalderen end den af regeringen foreslåede, og  

 såfremt Folketinget måtte vedtage en anden overgangsordning for  

 efterlønsalderen  

 og folkepensionsalderen, skal ændringerne for ministre og medlemmer af  

 Folketinget  

 følge den nye overgangsordning.
I givet fald er Dansk Folkeparti indstillet  

 på  

 at fremsætte ændringslovforslag herom.
Reglerne i dag Egenpension til ministre I dag er en minister, som har haft mindst 1 års funktionstid  

 som minister, berettiget til egenpension.
Egenpensionen udbetales fra den 1.  

 i  

 måneden efter, at vedkommende er fyldt 60 år.
Såfremt den pågældendes  

 erhvervsevne  

 er nedsat til halvdelen eller derunder på grund af helbredsmæssige forhold,  

 kan  

 finansministeren dog efter indhentet udtalelse fra Helbredsnævnet bestemme,  

 at  

 pensionen udbetales fra den 1. i måneden efter, at sag herom er rejst over  

 for  

 finansministeren.
Egenpensionen udbetales dog tidligst fra udløbet af det  

 tidsrum, hvori vedkommende har ret til eftervederlag.
Egenpension til folketingsmedlemmer I dag er et folketingsmedlem berettiget til egenpension, når  

 vedkommende i én eller flere perioder har været medlem af Folketinget i  

 mindst  

 1 år.
Pensionen ydes fra udløbet af det tidsrum, for hvilket der er udbetalt  

 grundvederlag, såfremt den pågældende på dette tidspunkt er fyldt 60 år, og  

 ellers fra den dag, da vedkommende opnår denne alder.
I ganske særlige  

 tilfælde, hvor den pågældendes helbredsmæssige, økonomiske eller sociale  

 forhold i øvrigt taler derfor, kan der dog ved beslutning af Folketingets  

 præsidium bevilges et tidligere medlem, der ikke er fyldt 60 år, en pension,  

 hvis størrelse fastsættes i det enkelte tilfælde.
Skriftlig fremsættelse Kristian Thulesen  

 Dahl  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om vederlag og pension m.v. for ministre og lov om valg til  

 Folketinget.  

 (Forhøjelse af pensionsalderen fra 60 år til 67 år).
(Lovforslag nr.
L 234).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget Lovbekendtgørelse nr. 273 af  

 20. april 2004 om vederlag og pension m.v. for ministre.
§ 4. En minister, som har haft  

 mindst 1 års funktionstid som minister, er berettiget til egenpension.  

 Egenpensionen  

 udbetales fra den 1. i måneden efter, at vedkommende er fyldt 60 år.
Såfremt  

 den pågældendes erhvervsevne er nedsat til halvdelen eller derunder på grund  

 af helbredsmæssige forhold, kan finansministeren dog efter indhentet  

 udtalelse fra Helbredsnævnet bestemme, at pensionen udbetales fra den 1. i  

 måneden efter, at sag herom er rejst over for finansministeren.
Egenpensionen  

 udbetales dog tidligst fra udløbet af det tidsrum, hvori vedkommende har ret  

 til eftervederlag efter § 3, stk. 1.
§ 4. En minister, som har haft  

 mindst 1 års funktionstid som minister, er berettiget til egenpension.  

 Egenpensionen  

 udbetales fra den 1. i måneden efter, at vedkommende er fyldt 67 år.
Såfremt  

 den pågældendes erhvervsevne er nedsat til halvdelen eller derunder på grund  

 af helbredsmæssige forhold, kan finansministeren dog efter indhentet  

 udtalelse fra Helbredsnævnet bestemme, at pensionen udbetales fra den 1. i  

 måneden  

 efter, at sag herom er rejst over for finansministeren.
Egenpensionen  

 udbetales dog tidligst fra udløbet af det tidsrum, hvori vedkommende har ret  

 til eftervederlag efter § 3, stk. 1.
 Lovbekendtgørelse nr. 704 af  

 27. juni 2004, som ændret ved § 1 i lov nr. 294 af 27. april 2005, § 78 i lov  

 nr. 537 af 24. juni 2005, § 46 i lov nr. 540 af 24. juni 2005 og § 12 i lov  

 nr. 542 af 24. juni 2005, om valg til Folketinget.
§ 110. Et folketingsmedlem er  

 berettiget til egenpension, når han i én eller flere perioder har været  

 medlem  

 af Folketinget i mindst 1 år.
Pensionen ydes fra udløbet af det tidsrum, for  

 hvilket der er udbetalt grundvederlag, såfremt den pågældende på dette  

 tidspunkt  

 er fyldt 60 år, og ellers fra den dag, da han opnår denne alder.
I ganske  

 særlige tilfælde, hvor den pågældendes helbredsmæssige, økonomiske eller  

 sociale forhold i øvrigt taler derfor, kan der dog ved beslutning af  

 Folketingets  

 præsidium bevilges et tidligere medlem, der ikke er fyldt 60 år, en pension,  

 hvis størrelse fastsættes i det enkelte tilfælde.
§ 110. Et folketingsmedlem er  

 berettiget til egenpension, når han i én eller flere perioder har været  

 medlem  

 af Folketinget i mindst 1 år.
Pensionen ydes fra udløbet af det tidsrum, for  

 hvilket der er udbetalt grundvederlag, såfremt den pågældende på dette  

 tidspunkt er fyldt 67 år, og ellers fra den dag, da han opnår denne alder.
I  

 ganske særlige tilfælde, hvor den pågældendes helbredsmæssige, økonomiske  

 eller sociale forhold i øvrigt taler derfor, kan der dog ved beslutning af  

 Folketingets præsidium bevilges et tidligere medlem, der ikke er fyldt 67 år,  

 en pension, hvis størrelse fastsættes i det enkelte tilfælde.
