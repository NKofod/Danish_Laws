Et typehusfirma opfører huse i hele landet, og salgspriserne beregnes som  

 en prislistepris med et procenttillæg varierende efter zoneområde.
Tillægget  

 er beregnet at skulle dække meromkostningerne ved opførelse af huse på  

 fjernere steder.
 Meromkostningerne består hovedsagelig af rejse- og opholdsudgifter, kost  

 til personalet samt fragt og kørsel.
 Afgiften på udgifter til transport af materialer og værktøj mv vil kunne  

 medregnes til virksomhedens indgående afgift, medens afgift på rejse- og  

 opholdsudgifter samt kost til personalet ikke vil kunne medregnes til den  

 indgående afgift.
 Det omhandlede procenttillæg vil ikke kunne holdes uden for det beløb,  

 hvoraf den udgående afgift beregnes.
