 I medfør af § 1, stk. 1, nr. 3, § 1, stk. 3, nr. 2 og 5, og § 5, stk. 2, i  

 lov nr. 131 af 26. februar 1992 om gødning og jordforbedringsmidler m.m., som  

 ændret ved lov nr. 400 af 14. juni 1995, og efter bemyndigelse fastsættes:
 § 1.  Spildevandsslam fra kommunalt ejede eller drevne  

 rensningsanlæg og kompost fremstillet af kildesorteret affald fra  

 husholdninger, institutioner og private virksomheder skal af producenten  

 anmeldes til Plantedirektoratet, hvis produkterne skal anvendes som  

 jordforbedringsmiddel (gødning) i jordbruget eller i private haver.  

 Anmeldelse skal ske senest en uge før første levering fra partiet på et skema  

 udformet af Plantedirektoratet.
 Stk. 2.  Ændringer i sammensætningen af tidligere  

 anmeldte produkter skal anmeldes til direktoratet snarest muligt.
§ 2.  Producenten skal for egen regning foranledige,  

 at der udtages repræsentative prøver af de anmeldte produkter til analyse for  

 indhold af stoffer nævnt i bilag 2, afsnit A.
Prøverne skal udtages og  

 analyseres efter retningslinjerne i bilag 1 af laboratorier, der er  

 akkrediteret hertil.
Prøverne skal analyseres efter bestemmelserne i  

 bekendtgørelse om anvendelse af affaldsprodukter i jordbruget.
Stk. 2.  Laboratoriet, der foretager analyserne, skal  

 tilsende Plantedirektoratet analyseresultaterne samt dokumentation for  

 prøvernes oprindelse.
Resultaterne skal være direktorateet i hænde senest en  

 uge før første levering fra partiet.
§ 3.  Viser det endelige resultat af analysen for  

 indhold af metaller, jf. bilag 1, afsnit C, nr. 1, at en eller flere af de  

 tilladte grænseværdier for metaller, jf. bilag 2, afsnit B, nr. 1, er  

 overskredet, må partiet ikke anvendes til jordbrugsformål.
Er partiet indgået  

 i et andet parti, inden dette konstateres, må hele det blandede parti ikke  

 anvendes til jordbrugsformål.
 Stk. 2.  Viser det endelige resultat af analysen for  

 indhold af miljøfremmede stoffer, jf. bilag 1, afsnit C, nr. 2, at en eller  

 flere af afskæringsværdierne, jf. bilag 2, afsnit B, nr. 2, er overskredet,  

 må slam fra det pågældende anlæg ikke anvendes til jordbrugsformål og må ikke  

 overføres til videreforarbejdning i et andet anlæg, før afskæringsværdierne  

 igen er overholdt.
 Stk. 3.  Slam, der er produceret efter den 1. juli 1997,  

 skal, inden det første gang anvendes til jordbrugsformål, være analyseret for  

 indhold af miljøfremmede stoffer, jf. bilag 2, afsnit A, nr. 4, og  

 afskæringsværdierne, jf. i afsnit B, nr. 2, skal være overholdt.
 § 4.  Plantedirektoratet kan udtage prøver til analyse  

 af alle anmeldelsespligtige produkter.
 Stk. 2.  Plantedirektoratet offentliggør  

 analyseresultaterne.
 § 5.  Overtrædelse af §§ 1-3 straffes med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6.  Bekendtgørelsen træder i kraft den 1. juli 1997.
 Stk. 2.  Bekendtgørelse nr. 831 af 19. september 1996 om  

 tilsyn med kvaliteten af kommunalt spildevandsslam og komposteret  

 husholdningsaffald m.m., der anvendes til jordbrugsformål ophæves.
 Stk. 3.  Uanset § 2, stk. 1, kan prøver til analyse for  

 indhold af miljøfremmede stoffer indtil den 1. november 1997 udtages og  

 analyseres af laboratorier, der ikke er akkrediteret endeligt hertil.
Plantedirektoratet, den 20. juni 1997 Mogens Nagel Larsen / Henrik Wanscher Bilag 1 Prøvetagnings- og analysehyppighed A.
Prøvetagning Prøverne skal udtages efter retningslinjerne i Plantedirektoratets  

 prøvetagningsforskrift, der kan rekvireres i direktoratet.
B.
Prøvetagningshyppighed 1. Analyse for indhold af næringsstoffer, uønskede  

 stoffer (metaller) m.fl., jf. bilag 2, afsnit A, nr. 1-3.
a.
Slam Prøvetagningshyppigheden, jf. skemaet, er fastlagt som funktion af Prøvetagningshyppigheden aflæses efter det uønskede stof, jf. bilag 2,  

 hvis indhold ved analysen er fundet at ligge relativt nærmest grænseværdien.  

 Ligger indholdet over grænseværdien, anvendes tallene i skemaet, kolonne 5.
 Sker leveringen hyppigere end produktionens størrelse betinger, skal  

 slammet være prøvetaget og analyseresultaterne foreligge inden levering.
b.
Kompost Der skal udtages mindst en prøve pr. påbegyndte 2.000 m3 færdigkomposteret  

 produkt.
 2. Analyse for indhold af miljøfremmende stoffer, jf.  

 bilag 2, afsnit A, nr. 4.
Der skal udtages en prøve pr. produkt (anlæg) pr. år.
Dette gælder også  

 for anlæg, der overfører slam til videreforarbejdning i et andet anlæg.
C.
Analysehyppighed 1. Analyse for indhold af uønskede stoffer (metaller),  

 jf. bilag 2, afsnit A, nr. 1-3.
a.
Slam Analysehyppigheden for det enkelte uønskede stof fremgår af den kolonne i  

 skemaet, som gælder for analyseresutlatet.
Den næste analyse for det  

 pågældende stof skal senest gennemføres i henhold hertil.
 Viser analyseresultatet, at en eller flere grænseværdier nævnt i bilag 2,  

 B, er overskredet med mere end 50 pct., må produktet ikke anvendes til  

 jordbrugsformål.
 Den følgende prøve i det pågældende rensningsanlæg skal udtages efter  

 højeste hyppighed for den pågældende produktstørrelse (anlægsstørrelse), jf.  

 skemaet, kolonne 5, hvorefter skemaet følges for efterfølgende prøver.
 Viser analyseresultatet, at en eller flere grænseværdier nævnt i bilag 2,  

 B, er overskredet med indtil 50 pct., udtages en ny prøve, der analyseres for  

 disse parametre.
 Viser det nye analyseresultat, at partiet kan godkendes, udtages den  

 følgende prøve uanset kvalitet efter højeste hyppighed for den pågældende  

 produktstørrelse (anlægsstørrelse), jf. skemaet, kolonne 5, hvorefter skemaet  

 følges for efterfølgende prøver.
 Eksempel på anvendelse af skemaet for slam:
 Partiet hidrører fra et anlæg med en produktion på 1.500 tons slamtørstof  

 pr. år, og analyseresultat viser som den højeste værdi i forhold til  

 grænseværdien et zinkindhold på 53 pct. (fundet 2112 mg/kg, grænseværdi 4.000  

 mg/kg). Prøvetal pr. år: 6.
b.
Kompost Der skal gennemføres mindst en analyse pr. produkt pr. år for alle  

 parametre nævnt i bilag 2, A.
 Viser analyseresultatet, at en eller flere grænseværdier er overskredet  

 med mere end 50 pct., må produktet ikke anvendes til jordbrugsformål.
 Viser analyseresultaterne, at en eller flere grænseværdier nævnt i bilag  

 2, B, er overskredet med indtil 50 pct., udtages en ny prøve, der analyseres  

 for disse parametre.
 Resultatet af denne analyse er afgørende for, om partiet kan godkendes.
 2. Miljøfremmede stoffer, jf. bilag 2, afsnit A, nr.  

 4.
 Der skal gennemføres mindst en analyse pr. produkt pr. år for hver  

 parameter.
 Skema for slam: Det årlige prøveantals (analyseantals) afhængighed  

 af produktstørrelse og produktkvalitet for kommunalt (Bilag 1, B, 1)  

 spildevandsslam.
GV = Grænseværdi; FED værdi: Antal prøver/år; Ordenstal med md. (måned) eller uge i parantes: Vejledende  

 prøvetagningshyppighed.
Bilag 2 Analyseparametre og grænseværdier A.
Analyser Analyser skal foretages for indhold af tørstof og for indhold i tørstof af  

 følgende næringsstoffer, uønskede stoffer (metaller) m.fl.:
Totalkvælstof (N) Totalfosfor (P) Cadmium (Cd) Kviksølv (Hg) Bly (Pb) Nikkel (Ni) Chrom (Cr) Zink (Zn) Kobber (Cu) Arsen (As) (til privat havebrug).
 Der kan foretages analyser for andre plantenæringsstoffer.
 Fra den 1. juli 1997 skal analyseres for indhold af følgende miljøfremmede  

 organiske stoffer:
LAS Lineære alkylbenzensulfonater SigmaPAH Polycykliske aromatiske hydrocarboner (acenaphten, phenathren,  

 fluoren, fluoranthen, pyren, benzfluoranthener (b+j+k), benz(a)pyren,  

 benz(ghi) perylen, indeno(1,2,3-cd)pyren NPE Nonylphenol+nonylphenolethoxylater med 1-2 ethoxygrupper DEHP bis(2-etheylhexyl)phthalat B.
Grænseværdier, jf.
Miljø- og Energiministeriets bekendtgørelse om  

 anvendelse af affaldsprodukter til jordbrugsformål Grænseværdierne skal være overholdt enten pr. kg. tørstof eller pr. kg  

 totalfosfor.
 Analyseresultaterne fra mindst 75 pct. af mindst fem prøver skal ligge  

 under grænseværdierne, og en grænseværdi må ikke være overskredet med mere  

 end 50 pct. i den enkelte prøve.
 Fra den 1. juli 1997 gælder følgende afskæringsværdier (grænseværdier, der  

 ikke må overskrides) for indholdet af miljøfremmede stoffer i slam og  

 kompost:
