Fremsat den 1. marts 2002 af  

 Jytte Andersen (S), Mette Frederiksen (S),  

 Carsten Bo Jensen (S),  

 Poul Qvist Jørgensen (S), Peder Sass (S),  

 Frode Sørensen (S),  

 Nicolai Wammen (S) og Jytte Wittrock (S) Forslag til folketingsbeslutning om opretholdelse af DR s og TV 2 s centrale og decentrale  

 programråd Folketinget pålægger regeringen at drage  

 omsorg for, at DR s og TV2 s centrale og decentrale programråd kan  

 fortsætte deres virke som fastsat i lov om radio- og  

 fjernsynsvirksomhed, jf. lovbekendtgørelse nr. 701 af 15. juli  

 2001.
Bemærkninger til forslaget I forbindelse med regeringens udspil Regeringen har ikke præsenteret en begrundelse for  

 at nedlægge de omtalte råd.
Samtidig viser et svar fra  

 kulturministeren til Folketingets Kulturudvalg (svar på  

 spørgsmål nr. 15, jf. alm. del   bilag 80, folketingsåret  

 2001-02, 2. samling), at nedlæggelsen af rådene ikke  

 påvirker statens budget, da udgifterne til DR s og TV 2 s centrale og  

 decentrale programråd dækkes af DR og TV 2 og amtskommunerne  

 bidrager til at dække udgifter til TV 2 s decentrale programråd.  

 Begrundelsen for nedlæggelsen af rådene må derfor  

 være, at regeringen ikke mener, at rådenes formål er  

 relevante.
Heri er forslagsstillerne ganske uenige.
På trods  

 af, at monopolbruddet i 1980 erne skabte en øget markedskontrol med  

 stationernes virke, er det afgørende for et public service-medie at  

 fastholde en organiseret dialog med sine brugere.
Markedskontrollen kan vise  

 fra- og tilvalg, men kan ikke skabe rammen om en demokratisk dialog om de  

 ønsker og kritikpunkter, brugerne måtte have til deres public  

 service-medier.
Dette skal de centrale og decentrale programråd fortsat  

 være et vigtigt element til at sikre.
Public service-medierne er netop  

 kendetegnet ved ikke at være dominerede af markedsvilkår.
Det er forslagsstillernes opfattelse, at denne form for  

 kontrol er forenelig med armslængdeprincippet i den danske mediepolitik  

 samt med princippet om at sikre redaktionel frihed i de danske public  

 service-medier.
Forslagsstillerne frygter, at et alternativ til denne  

 kontrolform, vil være en stærkere statslig styring af medierne,  

 hvilket forslagsstillerne mener vil være en forkert udvikling.
Skriftlig fremsættelse Jytte Andersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opretholdelse af DR  

 s og TV 2 s centrale og decentrale programråd.
(Beslutningsforslag nr.
B 78).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
