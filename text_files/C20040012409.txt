Cirkulære  

 om  

  

 den moms- og lønsumsafgiftsmæssige behandling af  

  

 gebyrer i detailhandlen mv. for benyttelse af betalingskort  

  

 og kreditkort  

1) Indledning 1  

.  

 	  

  

 Lov om visse betalingsmidler  

 (betalingsmiddelloven) er med virkning fra 1. januar 2005 ændret ved lov nr.  

 459 af 10. juni 2003. Ved ændringen af betalingsmiddellovens § 14, får  

 visse virksomheder adgang til at opkræve gebyr af deres kunder, når kunderne  

 betaler med kort.
 2  

.  

 	  

  

 Skatteministeriet har vurderet den  

 momsmæssige og lønsumsafgiftsmæssige behandling af det nævnte gebyr.
 3.  

 	  

 Told- og  

 Skattestyrelsen har samtidig revurderet styrelsens afgørelse i TfS 2000, 331.
Momsfritagelse  

 for gebyrindtægter Gebyr i henhold til  

 betalingsmiddellovens § 14 4.  

 	  

 Det er  

 Skatteministeriets opfattelse, at gebyret i henhold til betalingsmiddellovens  

 § 14, må anses for et særskilt vederlag for en momsfri  

 betalingstransaktion omfattet af momslovens § 13, stk. 1, nr. 11.  

 Gebyret må således anses for et særskilt vederlag for en selvstændig ydelse,  

 som kunden skal betale oveni prisen for den købte vare eller ydelse.
 Skatteministeriet finder derfor, at gebyret er momsfrit.
Kreditkortgebyr,  

 jf.
TfS 2000, 331 5.  

 	  

 Styrelsen har i TfS  

 2000, 331, truffet afgørelse om, at et kreditkortgebyr skulle medregnes i  

 afgiftsgrundlaget, jf. momslovens § 27, stk. 2, nr. 2. Sagen  

 vedrørte  

 den situation, at et hotel hos sin kunde opkrævede et gebyr svarende til det  

 gebyr, som hotellet skulle betale til kreditkortselskabet, og at hotellet  

 dermed opnåede direkte dækning for denne udgift.
Styrelsen fandt, at udgiften  

 ikke kunne anses for et udlæg i kundens navn og for dennes regning, jf.  

 momslovens § 27, stk. 3, nr. 3. Det opkrævede gebyr skulle derimod  

 medregnes i momsgrundlaget efter § 27, stk. 1.
 6.  

 	  

 Styrelsen har på  

 baggrund af afgørelsen om gebyret efter betalingsmiddellovens § 14  

 fundet,  

 at gebyrer omfattet af afgørelsen i TfS 2000, 331, fra og med 1. januar 2005  

 ligeledes må anses for momsfri, jf. pkt. 16 om virkningstidspunktet.
Gebyret opkræves  

 ikke særskilt 7.  

 	  

 Hvis virksomheden  

 ikke opkræver et særskilt gebyr for kundens brug af Dankort m.v. som  

 betalingsmiddel, skal virksomhedens udgift til betalingstransaktionen fortsat  

 indgå i momsgrundlaget for den leverede vare eller ydelse, jf. momslovens  

 § 27, stk. 1. Det gebyr, som virksomheden i denne situation selv  

 skal  

 betale til indløseren, jf. betalingsmiddellovens § 14, kan således ikke  

 modregnes i momsgrundlaget for den leverede vare eller ydelse.
 Det samme gælder,  

 hvis virksomheden i faktura, på kassebon eller lign. måtte opkræve et gebyr  

 for  

 kundens brug af Dankort mv., men ikke opkræver et samlet vederlag for  

 leveringen, der er større end ved kontant betaling.
 Dette følger af  

 principperne i EF-domstolens dom i sag C-18/92, Chaussures Bally SA.
 Fradragsret for  

 terminaler mv.
 8.  

 	  

 Detailhandlere  

 m.fl., der afholder udgifter til terminaler, teknisk udstyr og  

 kommunikationsforbindelser i forbindelse med modtagelse af betalinger, der  

 efter dette cirkulæres punkt 4 og 6 er momsfri, har delvis fradragsret for  

 disse udgifter.
 9.  

 	  

 Efter EF-Domstolens  

 faste domspraksis, jf. dommene i sagerne C-4/94, BLP Group plc, C-98/98,  

 Midland Bank plc, og C-408/98, Abbey National, har en virksomhed fradragsret  

 for moms på indkøb, der ikke har en direkte og umiddelbar forbindelse til én  

 eller flere udgående transaktioner, der giver ret til fradrag, hvis  

 omkostningerne indgår i virksomhedernes generelle udgifter og således i de  

 udgående transaktioners priselementer.
 Hvis en virksomhed  

 udfører såvel transaktioner, der giver ret til fradrag, som transaktioner,  

 der  

 ikke giver ret til fradrag, kan virksomheden dog alene foretage delvist  

 fradrag  

 for generalomkostninger.
 10.  

 	  

 Generalomkostninger,  

 der fuldt ud kan henføres til en klart afgrænset del af virksomheden, hvis  

 omsætning fuldt ud er pålagt moms, må dog anses for at have en direkte og  

 umiddelbar tilknytning til den fuldt momspligtige del af virksomheden, og  

 giver  

 derfor ret til fuldt fradrag.
 11.  

 	  

 De pågældende  

 udgifter til terminaler, teknisk udstyr og kommunikationsforbindelser kan  

 ikke  

 anses for at have en direkte og umiddelbar forbindelse til en klart afgrænset  

 del af virksomheden, hvis omsætning fuldt ud er pålagt moms, idet  

 virksomheden  

 også har momsfrie gebyrindtægter.
 Udgifterne indgår  

 dog i priselementerne for både momsfrie og momspligtige transaktioner.
 Når udgifterne  

 anses for også at indgå som priselementer i den momspligtige del af  

 virksomheden,  

 skyldes det, at virksomhedernes gebyrindtægter med en vis modifikation højest  

 kan svare til deres gebyrudgifter, jf. betalingsmiddellovens § 14,  

 stk. 6. Virksomhederne er derfor nødt til at lade udgifterne indgå som  

 priselementer ved fastsættelsen af priserne for de momspligtige udgående  

 transaktioner.
 12.  

 	  

 Virksomhederne har  

 derfor delvis fradragsret for udgifterne.
13.  

 	  

 Hvis den momspligtige  

 omsætning udgør mere end 99 pct. af den samlede omsætning, vil virksomheden  

 dog  

 have fuld fradragsret, jf.
Momsvejledning 2004-4, afsnit J.2.1.1.
Lønsumsafgift 14.  

 	  

 De momsfrie  

 gebyrindtægter er indtægter ved finansielle transaktioner omfattet af  

 momslovens § 13, stk. 1, nr. 11. Virksomhederne vil derfor være  

 lønsumsafgiftspligtige af indtægterne.
 15.  

 	  

 Detailhandelsvirksomheder  

 m.fl., som skal opgøre lønsumsafgiftsgrundlaget efter lønsumsafgiftslovens  

 § 4, stk. 1 (metode 4), og som efter pkt. 13 i dette cirkulære har  

 fuld fradragsret for udgifter til terminaler mv., kan dog ansætte  

 lønsumsafgiftsgrundlaget til 0, jf. lønsumsafgiftslovens § 4,  

 stk. 4,  

 og lønsumsafgiftsbekendtgørelsens § 4, stk. 4.
Virkningstidspunkt 16.  

 	  

 Ændringen af  

 styrelsens afgørelse i TfS 2000, 331, har virkning fra 1. januar 2005.
 Der er i  

 forbindelse med praksisændringen tale om, at Told- og Skattestyrelsen inden  

 for  

 lovens rammer har foretaget en ny og anden skønsmæssig vurdering af, om  

 gebyrerne kan anses for vederlag for en selvstændig ydelse.
Told- og Skattestyrelsen, den 16. december  

 2004 Ole Kjær /Else Veggerby 1)  

 I Told- og Skattestyrelsens interne nummerrække har cirkulæret nr. 2004-40.
