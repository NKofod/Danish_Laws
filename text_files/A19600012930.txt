 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vor samtykke stadfæstet følgende lov:
§ 1 Landbrugsministeren kan påbyde vaccination mod mund- og klovsyge af  

 klovbærende dyr a. inden for områder, hvor det skønnes at fare for smitte er til stede, b. forinden deres indsætning på fælles græsgange eller større  

 græsningsarealer, der ved hegn eller på anden måde er delt i lodder eller  

 fenner, tilhørende forskellige ejere eller lejere, c. inden for mejerikredse, der har vedtaget at lade foretage kollektiv  

 vaccination af besætninger, hvorfra der leveres mælk til mejeriet, d. inden for en afstand af 2 km fra et eksportmarked eller en samlestald,  

 såfremt en landbo- eller husmandsforening inden for den pågældende  

 virksomheds opland eller ledelsen af den pågældende virksomhed anmoder herom.
 Stk. 2.  De i stk. 1 nævnte beføjelser udøves af  

 ministeren efter forhandling med vaccineudvalget, jfr. § 8.
 Stk. 3.  Ministeren kan forbyde, at der inden for et af  

 ham nærmere fastsat tidsrum føres klovbærende dyr ind i de i stk. 1 nævnte  

 områder, medmindre dyrene ifølge en medfølgende dyrlægeattest er vaccineret  

 efter de herom gældende bestemmelser.
 Stk. 4.  En kreaturejer (bruger) kan fritages for påbud  

 om vaccination, såfremt hans klovbærende dyr forinden er behørigt vaccineret  

 med en vaccine af samme type som den påbudte.
§ 2 Vaccination mod mund- og klovsyge skal foregå i overensstemmelse med de af  

 landbrugsministeren herom givne forskrifter.
 Stk. 2.  Ved vaccinationen må kun anvendes vaccine, der  

 udleveres gennem veterinærdirektoratet.
 Stk. 3.  Ministeren fastsætter prisen for vaccinen og de  

 nærmere regler for dens anvendelse og for mejeriernes regnskabsføring over  

 den til offentlig brug modtagne vaccine.
 Stk. 4.  Indførsel af vaccine mod mund- og klovsyge fra  

 udlandet må kun finde sted med ministerens tilladelse og på nærmere af ham  

 fastsatte betingelser.
§ 3 Vedkommende kreaturejer (bruger) skal vederlagsfrit stille den fornødne  

 medhjælp til rådighed ved dyrenes vaccination og skal, såfremt dyrene er på  

 græs, vederlagsfrit samle dem på en sådan måde, at vaccination kan foretages.  

 Opfylder han ikke disse forpligtelser, kan veterinærdirektoratet på hans  

 regning antage den fornødne medhjælp.
§ 4 Såfremt en kreaturejer (bruger) modsætter sig påbudt vaccination, skal  

 denne gennemføres ved politiets foranstaltning, og det mejeri, hvortil han er  

 leverandør af mælk, skal efter påbud derom afvise modtagelse af hans mælk,  

 indtil vaccination er foretaget.
 Stk. 2.  Opstår der, forinden den påbudte vaccination er  

 foretaget, mund- og klovsyge i en besætning, hvis ejer (bruger) har modsat  

 sig påbudt vaccination, kan der ikke ydes ham erstatning for tilbageholdt  

 mælk eller for tab, for hvilke der på anden måde ydes godtgørelse af det  

 offentlige.
§ 5 Såfremt påbudt vaccination medfører dyrets død som umiddelbar følge, og  

 dette er sandsynliggjort ved en af en kredsdyrlæge udfærdiget og af  

 veterinærdirektoratet godkendt syge- og obduktionserklæring, skal der af det  

 offentlige ydes erstatning i overensstemmelse med reglerne i § 8 i lov nr.  

 156 af 14. april 1920 om smitsomme sygdomme hos husdyrene.
Erstatningen  

 udredes dog i disse tilfælde fuldt ud af statskassen.
 Stk. 2.  Erstatning ydes ikke for mulige andre følger af  

 vaccinationen og heller ikke, hvis ejeren selv ved uforsigtighed eller  

 forsømmelse er skyld i dyrets død, eller han, såfremt der indtræder  

 faretruende sygdomstegn, har undladt at tilkalde en dyrlæge.
§ 6 Udgifterne til de i § 1, a og b, nævnte vaccinationer afholdes af  

 statskassen.
 Stk. 2.  Udgifterne til de i § 1, c, nævnte  

 vaccinationer afholdes af det mejeri, hvortil den pågældende kreaturejer  

 (bruger) er leverandør af mælk.
 Stk. 3.  Udgifterne til de i § 1, d, nævnte  

 vaccinationer afholdes af vedkommende virksomheder.
 Stk. 4.  Der ydes kreaturejere (brugere), der fritages  

 for påbud mod vaccination i henhold til § 1, stk. 4, refusion for de  

 udgifter, der dokumenteres at være afholdt til den foretagne vaccination.
§ 7 Landbrugsministeren kan pålægge enhver dyrlæge inden for dennes  

 praksisområde at medvirke ved gennemførelsen af påbudte vaccinationer og  

 fastsætter dyrlægens betaling for de påbudte vaccinationer, hvortil  

 udgifterne udredes af statskassen, samt de nærmere regler for dyrlægernes  

 indsendelse af regninger for udførte vaccinationer og for deres opgørelser  

 over udleveret vaccines anvendelse i de enkelte besætninger.
Stk. 2.  Dyrlægens betaling for andre påbudte  

 vaccinationer fastsættes ved forhandling mellem landsudvalget for bekæmpelse  

 af smitsomme husdyrsygdomme og Den danske Dyrlægeforening.
Såfremt enighed  

 mellem disse ikke kan opnås, fastsætter ministeren betalingen.
§ 8 Landbrugsministeren nedsætter et vaccineudvalg bestående af en af  

 ministeren udpeget formand, repræsentanter for interesserede  

 statsinstitutioner samt 1 repræsentant for hver af følgende organisationer:
De samvirkende danske Landboforeninger, De samvirkende danske Husmandsforeninger, Centralforeningen af »Tolvmandsforeninger« og større Landbrugere  

 i Danmark, De danske Mejeriforeningers Fællesorganisation, Landsudvalget til bekæmpelse af smitsomme husdyrsygdomme, De samvirkende Kvægavlsforeninger med kunstig Sædoverføring og Den danske Dyrlægeforening.
 Stk. 2.  Vaccineudvalget skal bistå ministeren ved  

 gennemførelsen af denne lov samt følge udviklingen med hensyn til  

 fremstilling og udlevering af vaccine mod mund- og klovsyge og fremsætte  

 indstilling til ministeren om sådanne foranstaltninger på dette område, som  

 det finder fornødne.
§ 9 Overtrædelse af bestemmelserne i § 2, stk. 2 og 4, samt § 3 straffes med  

 bøde.
 Stk. 2.  På samme måde straffes den, der undlader at  

 efterkomme påbud eller forbud, der udstedes i henhold til loven eller de i  

 medfør af denne fastsatte forskrifter.
 Stk. 3.  I forskrifter, der udfærdiges i medfør af  

 loven, kan fastsættes straf af bøde for overtrædelse af bestemmelser i  

 forskrifterne.
 Stk. 4.  Er overtrædelsen begået af et aktieselskab,  

 andelsselskab el.lign., kan der pålægges selskabet som sådant bødeansvar.
§ 10 Denne lov, der ikke gælder for Færøerne og Grønland, træder i kraft  

 straks.
 Givet på Amalienborg, den 31. marts  

 1960.
 Under Vor Kongelige Hånd og Segl.
 FREDERIK R.
 /Karl Skytte.
