Sikkerhedsrepræsentant var ikke dansksproget.
Firmaet ønsker oplyst om  

 der findes uddannelse for sikkerhedsgruppemedlemmer på udenlandsk.
 Direktoratet oplyste, at den lovpligtige uddannelse foregår på dansk,  

 men er i enkelte tilfælde gennemført ved tolkebistand stillet til rådighed af  

 arbejdsgiver.
 I skrivelse af 17. juni 1988 anmoder Sadolin Trykfarver A/S direktoratet  

 om en udtalelse foranlediget af, at der i firmaet er valgt en ikke dansk  

 sproget sikkerhedsrepræsentant.
 Pågældende er valgt som sikkerhedsrepræsentant for et aftenhold bestående  

 af udelukkende ikke dansk-sprogede.
 Såvidt Sadolin Trykfarver A/S er orienteret, afholdes den lovpligtige  

 uddannelse for sikkerhedsgruppemedlemmer udelukkende på dansk, og Sadolin   

 Trykfarver A/S ønsker direktoratets udtalelse om, hvorledes firmaet skal  

 forholde sig i den anledning.
 Direktoratet skal i denne anledning udtale:
 Arbejdsgiveren skal i henhold til arbejdsministeriets bekendtgørelse nr.  

 392 af 10. august 1978 § 24 stk. 5, give medlemmerne af sikkerhedsgruppen  

 m.v. lejlighed til, at erhverve sig den fornødne viden om eller uddannelse i  

 sikkerheds- og sundhedsmæssige spørgsmål.
Dette efterkommes ved, at arbejdsgiveren sørger for, at  

 sikkerhedsgruppemedlemmerne gennemgår den lovpligtige uddannelse.
For  

 sikkerhedsgruppemedlemmer, der dækker vedkommende arbejde, er der tale om en  

 32 timers uddannelse, jfr. arbejdsministeriets bekendtgørelse nr. 469 af 6.  

 oktober 1983 om sikkerhedsuddannelse m.v. § 2 stk. 1, og § 3, stk. 1.
Disse kurser gennemføres imidlertid udelukkende på dansk.
Direktoratet er  

 vidende om, at uddannelsen, i enkelte tilfælde er gennemført ved hjælp af  

 tolkebistand, som arbejdsgiveren har stillet til rådighed, eller for  

 sikkerhedsgrupper der dækker arbejde, hvor der kun stilles krav om, at  

 arbejdsgiveren skal stille undervisningsmateriale til rådighed, såkaldt  

 selvstudieuddannelse, at arbejdsgiveren sørger for, at relevant materiale  

 oversættes til forståeligt sprog.
 Direktoratet har alene truffet afgørelse i sidstnævnte tilfælde.
 Direktoratet skal derfor foreslå virksomheden, at rette henvendelse til de  

 i vedlagte meddelelse nævnte kursusarrangører, med henblik på at arrangere  

 kurset gennemført ved tolkebistand.
 Direktoratet skal ydermere gøre opmærksom på, at der såvidt direktoratet  

 kan vurdere, må være behov for løbende at oversætte relevant  

 informationsmateriale og regler m.v., vedrørende arbejdsmiljøforhold til  

 forståeligt sprog, for at sikre at sikkerhedsrepræsentanten kan varetage de  

 opgaver, der i henhold til bekendtgørelsen om virksomhedernes sikkerheds- og  

 sundhedsarbejde er pålagt en sikkerhedsrepræsentant.
 P.d.v.
 e.b.
