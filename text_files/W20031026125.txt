Landsskatteretskendelse vedr. andelsbeskatning A a.m.b.a. har haft anmodet om en  

 bindende  

 forhåndsbesked  

  

 konsekvensen af påbegyndelse af aktivitet i relation til  

 opretholdelse af kooperationsbeskatning efter selskabsskattelovens § 1, stk.  

 1,  

 nr. 3. Klagen angår følgende spørgsmål:
Spørgsmål 1: Vil A a..m.b.a. kunne opretholde sin status som  

 kooperationsbeskattet selskab, jf. selskabsskattelovens § 1, stk. 1, nr. 3,  

 hvis selskabet selv eller et datterselskab påbegynder produktion og salg af  

 stabilisator ? Ligningsrådet har svaret Se sagsfremstilling og  

 begrundelse.
Herefter er svaret ja, hvis A fremstiller  

 stabilisatoren ud fra  

 et af biprodukterne fra produktionen af kartoffelstivelse, men  

 nej hvis A  

 indkøber og forarbejder plantemateriale fra andre leverandører end  

 andelshaverne.
Spørgsmål 2: Vil A a.m.b.a. kunne opretholde sin status som  

 kooperationsbeskattet selskab, jf. selskabsskattelovens § 1, stk. 1, nr. 3,  

 hvis selskabet selv eller et datterselskab påbegynder produktion og salg  

 af  

    

  

 tapioka ? Ligningsrådet har svaret nej til spørgsmålet.
Spørgsmål 4: Vil A a.m.b.a. kunne opretholde sin status som  

 kooperationsbeskattet selskab, jf. selskabsskattelovens § 1, stk. 1, nr. 3,  

 hvis selskabet i samarbejde med en lokal partner påbegynder produktion af  

 kartoffelstivelse i et kinesisk selskab ? Ligningsrådet har svaret nej til spørgsmålet.
Landsskatterettens  

 afgørelse Spørgsmål 1. Svaret ja, hvis A fremstiller stabilisatoren  

 ud fra et af biprodukterne fra produktionen af kartoffelstivelse, fastholdes.  

 Svaret nej, hvis A indkøber og forarbejder plantemateriale fra  

 andre  

 leverandører end andelshaverne, fastholdes, hvis A selv driver aktiviteten,  

 men  

 svaret ændres til ja, hvis aktiviteten drives i et datterselskab.
 Spørgsmål 2: Svaret nej fastholdes, hvis A selv driver  

 aktiviteten (produktion og salg af tapioka), men svaret ændres til  

 ja, hvis  

 aktiviteten drives i et datterselskab.
 Spørgsmål 4: Svaret nej ændres til Ja, jf. nærmere  

 Landsskatterettens bemærkninger og begrundelse.
Sagens oplysninger A a.m.b.a. er et andelsselskab ejet af tre fabrikker, som  

 alle er drevet som andelsselskaber.
To af selskaberne har ca. 600  

 andelshavere  

 hver, og det tredje selskab har ca. 1.000 andelshavere.
Disse andelshavere er  

 kartoffelavlere.
Hovedformålet for A er at afsætte den kartoffelstivelse, som  

 fremstilles af ejerne.
Dette gøres dels ved direkte salg af  

 kartoffelstivelsen  

 eller ved fremstilling og salg af specialprodukter baseret på  

 kartoffelstivelse, f.eks. kemisk modificeret stivelse.
Produkterne afsættes  

 over det meste af verden enten gennem egne salgskontorer eller gennem et  

 veludviklet agentnet.
As salg af kartoffelstivelse eller  

 kartoffelstivelsesbaserede produkter sker hovedsagligt til  

 fødevareindustrien.  

 Det karakteristiske for fødevareindustrien i disse år er en koncentrering i  

 større og større enheder.
Dette medfører som oftest, at indkøbsafdelinger  

 centraliseres og antallet af leverandører drastisk skæres ned.
 Med det begrænsede sortiment af varer, vil A hurtigt blive  

 uinteressant som leverandør, og hvis der ikke ændres strategi, vil A hurtigt  

 kunne miste sine markedsandele.
A har derfor besluttet at undersøge mulighederne for  

 fremstilling af andre produkter, som kunne øge produktsortimentet.
Det  

 gennemgående træk i denne strategi er, at produkterne skal kunne fremstilles  

 ud  

 fra biprodukter, som opstår ved fremstilling af kartoffelstivelse: frugtsaft  

 (proteinholdig) og kartoffelpulp (fiberholdigt), eller fremstilles ved  

 processer, hvor der driftsøkonomisk kan konkurreres med andre producenter.
Herudover overvejer A at deltage i opførelsen af en ny  

 fabrik i Kina.
Ejerandelen for A forventes at blive på mere end 50 pct.
A  

 ejer  

 i forvejen 27 pct. af aktierne i et kinesisk selskab, der forædler  

 kartoffelstivelse.
A har hidtil leveret noget af kartoffelstivelsen til denne  

 fabrik, men grundet EUs kvoteordninger kniber det med at fremskaffe de  

 nødvendige råvarer til at opretholde ikke alene denne leverance, men også  

 andre  

 leverancer.
Den planlagte kartoffelmelsfabrik skal forsyne den kinesiske  

 forædlingsfabrik med kartoffelstivelse, men vil også herudover sælge  

 kartoffelstivelse til eksterne købere.
Beskrivelse af de  

 enkelte projekter Stabilisatorprojektet Proces A ønsker at fremstille en stabilisator ved kemisk behandling  

 og ekstraktion fra forskelligt plantemateriale.
Den fremstillede stabilisator  

 er godkendt som tilsætning til levnedsmidler.
Råvarer Den påtænkte stabilisator vil kunne fremstilles ud fra et af  

 biprodukterne fra produktionen af kartoffelstivelse, kartoffelpulpen  

 (fiber-delen) eller fra andet plantemateriale, som skal indkøbes.
Placering Den geografiske placering er ikke endeligt afklaret.
Da  

 råvarerne til produktionen er den største udgift, og transportomkostningerne  

 kan være afgørende, vil man vælge at lægge produktionen tæt på råvarerne.  

 Dette  

 betyder, at selve produktionen vil blive placeret i Danmark i tæt tilknytning  

 til en kartoffelmelsfabrik eller i udlandet i en region, hvor der er let  

 adgang  

 til den anden type råvarer.
Økonomi Når produktionen er fuldt udnyttet forventes den årlige  

 omsætning at blive ca. 120 mio. kr.
Supplerende oplysninger Stabilisatoren kan produceres ved hjælp af mange forskellige  

 typer af plantemateriale, herunder kartoffelpulpen.
De forskellige typer af  

 plantemateriale giver hver især færdigvarer med forskellige egenskaber.
Fremstillingen af stabilisator er endnu på  

 udviklingsstadiet, men det forventes, at det vil være kartoffelpulpen, der  

 mængdemæssigt vil dominere produktionen, mens andet plantemateriale alene  

 forventes anvendt i mindre mængder.
Det kan dog ikke udelukkes, at andre  

 typer  

 plantemateriale end kartoffelpulpen kan vise sig at blive anvendt i et større  

 omfang end forventet på nuværende tidspunkt.
Dette afhænger af, hvorledes den  

 kommercielle efterspørgsel vil være efter de forskellige færdigvarer.
Fremstilling af stabilisator baseret på kartoffelpulp  

 forventes at ske fra et anlæg placeret i nær tilknytning til en  

 kartoffelmelsfabrik i Danmark, mens fremstilling af stabilisator baseret på  

 andet plantemateriale forventes at ske fra et anlæg placeret i udlandet i en  

 region, hvor der er let adgang til den type råvarer, der skal anvendes ved  

 fremstillingsprocessen.
Såfremt omkostningerne til transport af råvarerne er  

 af  

 begrænset omfang, er der mulighed for, at en sådan produktion også placeres i  

 Danmark.
 Kartoffelpulpen forventes udelukkende indkøbt fra  

 medlemmerne af A, mens andet plantemateriale udelukkende vil blive indkøbt  

 fra  

 fremmede.
 Repræsentanten for A har præciseret, at fremstilling af  

 stabilisator fra andet plantemateriale end kartoffelpulp udelukkende påtænkes  

 gennemført for at opnå et så bredt sortiment, at A fortsat er interessant som  

 leverandør af kartoffelbaserede produkter for de større kunder.
 Tapiokaprojektet:
Proces Fremstilling af tapiokastivelse ligner i store træk  

 fremstillingen af kartoffelstivelse.
Den største forskel er selvfølgelig  

 råvaren, cassavarødder.
Det er muligt at høste denne afgrøde næsten hele  

 året,  

 hvorfor produktion af tapiokastivelse foregår over en væsentlig længere  

 periode  

 i forhold til kartoffelstivelse.
A har en bred know how fra dyrkning af  

 landbrugsprodukter over levering af råvarer til fremstilling af stivelse.
Råvarer Tapiokastivelse fremstilles ud fra cassavarødder.
Planten  

 dyrkes i tropiske-/subtropiske egne, specielt Thailand, Vietnam og  

 Indonesien.  

 Ud over cassavarødder skal der stort set kun bruges rent vand, samt energi i  

 form af el og brændsel.
Placering Cassavarødder kan ikke lagres ligesom kartofler.
Når først  

 de er høstet, skal de forarbejdes indenfor 2-3 dage.
Så af hensyn til  

 leverancer af råvarer er det nødvendigt at placere produktionen i umiddelbar  

 nærhed af råvarerne.
En naturlig placering vil derfor være i Thailand eller  

 Vietnam.
Økonomi Når produktionskapaciteten er fuldt udnyttet forventes den  

 årlige omsætning af blive ca. 30 mio. kr.
 Kartoffelstivelsesprojektet:
Proces Processen er ikke forskellig fra den de danske  

 kartoffelmelsfabrikker anvender ved fremstilling af kartoffelstivelse.
Råvarer Kartoffelstivelsen fremstilles af kartofler indkøbt i Kina.
Placering Kartoffelmelsfabrikken påtænkes placeret i Kina, hvor de  

 fornødne råvarer er tilstede.
Økonomi Hvis opførelsen af fabrikken gennemføres, forventes den  

 årlige omsætning af blive ca. 150 mio. kr.
Repræsentanten har under sagens behandling for  

 Landsskatteretten oplyst, at projektet under spørgsmål 1 endnu ikke er  

 igangsat.
Projektet under spørgsmål 2 er igangsat i et vietnamesisk  

 aktieselskab, hvor A ejer 80 % af aktierne.
Projektet under spørgsmål 4 er  

 endnu ikke er igangsat.
 Til præcisering af spørgsmål 4 er det oplyst, at dette  

 spørgsmål modsat de øvrige spørgsmål ikke omfatter produktion og salg i eget  

 regi, men udelukkende produktion og salg af kinesisk fremstillet  

 kartoffelstivelse i et kinesisk aktieselskab, hvor A forventes at ville eje  

 mere end 50 % af den samlede aktiekapital.
Ligningsrådets  

 afgørelse Spørgsmålene er besvaret i overensstemmelse med Told- og  

 Skattestyrelsens indstilling.
Vedrørende spørgsmål 1 kan A - når der henses til, at den  

 påtænkte stabilisator kan fremstilles ud fra et af biprodukterne fra  

 produktionen af kartoffelstivelse - opretholde sin status som  

 kooperationsbeskattet selskab, jf. selskabsskatteloven § 1, stk. 1, nr. 3,  

 hvis  

 selskabet selv eller et datterselskab påbegynder produktion og salg af  

 stabilisator.
Det ligger imidlertid uden for den kooperative virksomhed, hvis  

 A  

 indkøber og forarbejder plantemateriale fra andre leverandører end  

 andelshaverne.
Det er uden betydning, at fremstilling af stabilisator fra  

 andet  

 plantemateriale end kartoffelpulp udelukkende påtænkes gennemført for at opnå  

 et så bredt sortiment, at A fortsat er interessant som leverandør af  

 kartoffelbaserede produkter for de større kunder.
 Vedrørende spørgsmål 2 kan A  når der henses til, at  

 cassavarødder ikke fremstilles af andelshaverne i A  ikke opretholde  

 sin  

 status som kooperationsbeskattet selskab, jf. selskabsskatteloven § 1, stk.  

 1,  

 nr. 3, hvis selskabet selv eller et datterselskab påbegynder produktion og  

 salg  

 af tapioka.
 Vedrørende spørgsmål 4 kan A - når der henses til, at  

 råvarerne til den kartoffelstivelse, der skal produceres i Kina, ikke skal  

 leveres af andelshaverne i A  ikke opretholde sin status som  

 kooperationsbeskattet selskab, jf. selskabsskatteloven § 1, stk. 1, nr. 3,  

 hvis  

 selskabet i samarbejde med en lokal partner påbegynder produktion af  

 kartoffelstivelse i et kinesisk selskab.
Som følge af bestemmelsen i selskabsskatteloven § 1, stk. 1,  

 nr. 3, dens forarbejder og praksis, som er nærmere gennemgået i den påklagede  

 afgørelse side 6-7, må der anses at være meget snævre grænser for hvilke  

 sideaktiviteter, der kan accepteres som kooperativ virksomhed.
Det klare  

 udgangspunkt er, at virksomheden skal være baseret på samhandel eller  

 omsætning  

 hovedsageligt med medlemmerne.
Det er ikke tilstrækkeligt for at være  

 omfattet  

 af kooperationsbeskatningen, at virksomheden har til formål at virke for  

 medlemmernes erhvervsmæssige interesser.
På baggrund af Højesterets dom i TfS  

 2000.229 må det anses for fastslået, at den lempelige beskatning af  

 andelsforeninger  

 efter selskabsskatteloven § 1, stk. 1, nr. 3, jf. § 16, stk. 1, er forbeholdt  

 andelsforeninger, der alene har et kooperativ formål og virke.
Dette blev  

 også  

 udtrykt i betænkning nr. 1244 af 18. december 1992 side 22 og er endvidere  

 kommet til udtryk ved Højesterets dom refereret i TfS 1997.100. Det kan  

 således  

 alene accepteres, at andelsselskaber udøver anden form for virksomhed end den  

 direkte kooperative, såfremt denne virksomhed er et tilfældigt biprodukt af  

 den  

 kooperative virksomhed, jf. betænkning 1244 af 18. december 1992 side 22.
Told- og  

 Skattestyrelsens udtalelse Told- og Skattestyrelsen har - på baggrund af en indstilling  

 fra Landsskatterettens kontor, hvorefter der ved afgørelsen inddrages lov nr.  

 313 af 21. maj 2002 - udtalt, at styrelsen kan tiltræde det materielle  

 resultat, men at retten ved at inddrage denne lov ved besvarelsen af  

 spørgsmålene tiltager sig en kompetence, der retmæssigt tilfalder  

 Ligningsrådet.
Klagen bør behandles på det grundlag  herunder i  

 særdeleshed  

 det lovgrundlag  som var til rådighed for Ligningsrådet på tidspunktet  

 for  

 afgørelsen.
På tidspunktet for Ligningsrådets afgørelse var loven ikke  

 vedtaget.
Lovforslaget L 99 af 7. februar 2002 var ligeledes ikke fremsat.
Klagerens påstand og  

 argumenter Repræsentanten har fremsat påstand om, at anden del af  

 svaret på spørgsmål 1 (A indkøber eller forarbejder plantemateriale fra andre  

 leverandører end andelshaverne) ændres til ja, hvis aktiviteten drives  

 i et  

 selvstændigt datterselskab.
Svaret på spørgsmål 2 ændres til ja,  

 hvis  

 aktiviteten drives i et selvstændigt datterselskab.
Svaret på spørgsmål  

 4  

 ændres til ja. Gennemførelse af aktiviteter, der alene baserer sig på  

 råvarer fra ikke-medlemmer, kan ikke gennemføres af A, uden at  

 kooperationsbeskatningen fortabes, men de planlagte aktiviteter kan  

 gennemføres, hvis det sker i et aktieselskabsbeskattet datterselskab.
 A opfylder betingelserne i selskabsskattelovens § 1, stk. 1,  

 nr. 3,  

    

  

 og § 16 (som affattet ved lov nr.  

 374 af 18. maj 1994) for at opretholde sin beskatning som kooperativ  

 produktions- og salgsforening, hvis de planlagte aktiviteter etableres i  

 aktieselskabsbeskattede datterselskaber.
 Bestemmelserne for produktions- og salgsforeningers  

 skattepligt som affattet ved lov nr. 374 af 18. maj 1994 bygger på  

 Rapport fra  

 udvalget til undersøgelse af eventuelle misbrugsmuligheder ved  

 andelsbeskatningen (Betænkning nr. 1244 af 18. december 1992). Af  

 betænkningens side 22 fremgår bl.a.:
Kravene indebærer først og fremmest, at der reelt skal være  

 tale om samhandel med medlemmerne.
Det er således ikke tilstrækkeligt for at  

 blive omfattet af bestemmelserne, at den pågældende forening har til formål  

 at  

 virke for medlemmernes interesser eller at fremme salget af medlemmernes  

 produkter.
Såfremt der udelukkende er tale herom, vil foreningen i stedet  

 kunne  

 blive omfattet af en af de andre skattepligtsbestemmelser.
Det accepteres i et vist omfang, at andelsselskabet udøver  

 anden form for virksomhed end den direkte kooperative virksomhed, såfremt  

 denne  

 virksomhed er et tilfældigt biprodukt af virksomheden. Før lovændringen i 1994 fremgår af Vestre Landsrets dom af  

 28. marts 1990 i TfS 1990.190 (om Landbrugets Veterinære Konsulenttjeneste),  

 at  

 en aktivitet, der alene er baseret på samhandel med ikke-medlemmer, ikke kan  

 gennemføres i selve andelsselskabet uden fortabelse af  

 kooperationsbeskatningen.
Det fremgår imidlertid også, at  

 kooperationsbeskatningen kan opretholdes, hvis en sådan aktivitet gennemføres  

 i  

 et aktieselskabsbeskattet datterselskab.
Der er henvist til, at  

 Skattedepartementet ikke havde indvendinger imod, at aktiviteten fra den 1.  

 januar 1979 blev overført til et anpartsselskab ejet af Landbrugets  

 Veterinære  

 Konsulenttjeneste, jf. fremlagt kopi af forespørgslen fra selskabet samt  

 Skattedepartementets svar af 22. juli 1982. Der var således i hvert fald  

 indtil  

 lovændringen i 1994 ikke noget til hinder for i et aktieselskabsbeskattet  

 datterselskab at drive en aktivitet, der ikke kunne drives af andelsselskabet  

 selv.
I Betænkningen fra 1992 har udvalget ikke stillet forslag om  

 ændringer i relation til den koncernopbygning, som blev anvendt af en række  

 andelsselskaber, herunder Landbrugets Veterinære Konsulenttjeneste.
Af  

 betænkningen side 99ff  

    

  

 fremgår, at  

 udvalget har været opmærksom på, at der i koncernen kan indgå både  

 kooperationsbeskattede og aktieselskabsbeskattede selskaber.
Udvalget  

 konkluderer, at misbrugsmuligheden primært ligger i anvendelse af forkerte  

 afregningspriser mellem de kooperationsbeskattede og de  

 aktieselskabsbeskattede  

 enheder.
Dette forhold er der efterfølgende lovgivet imod ved indførelsen af  

 ligningslovens § 2.
Konstruktionen med et andelsselskab og underliggende  

 aktieselskabsbeskattede enheder medfører ikke skattemæssige fordele.
I  

 Betænkningen fra 1992 påpeger udvalget som ulempe ved konstruktionen i  

 relation  

 til udnyttelse af underskud, at der ikke er mulighed for sambeskatning.  

 Imidlertid vil overskud også medføre skattemæssige ulemper, idet en indkomst  

 i  

 et underliggende aktieselskab  inden den når ud på andelshaverens  

 private hånd  

  vil være væsentligt hårdere beskattet, end hvis andelshaveren var  

 direkte  

 aktionær i aktieselskabet, jf. bilag vedlagt klagen (om beskatningsprofil for  

 indkomst erhvervet af aktieselskab ejet af hhv. en kooperativ forening og  

 direkte af andelshaverne).
Konstruktionen bliver derfor alene gennemført af  

 kommercielle hensyn.
Disse kan eksempelvis være organisatoriske hensyn,  

 ønsket  

 om at kunne optage fremmede investorer eller fordi aktiviteten falder uden for det kooperative  

 formål i selve andelsselskabet.
Det fremgår da også af Betænkningens fra  

 1992,  

 side 100, at koncerndannelser sker normalt på baggrund af almindelige  

 forretningsmæssige overvejelser, og skattemyndighederne skal ikke indgå i en  

 nærmere vurdering heraf. Den retstilstand, der var gældende indtil 1994, jf. sagen  

 vedrørende Landbrugets Veterinære Konsulenttjeneste, ses ikke ændret ved  

 efterfølgende lovgivning eller domstolspraksis.
Rapporten afgivet den 18. december 1992 ligger til grund for  

 lovforslaget fremsat den 27. oktober 1993 (Lovforslag L 46), som med enkelte  

 ændringer blev vedtaget som lov nr. 374 af 18. maj 1994. Hverken loven eller  

 lovforslaget med bemærkninger tager på ovennævnte punkter afstand fra den  

 opfattelse, som er lagt til grund for afgivelsen af rapporten.
Ifølge  

 bemærkningerne til § 1, nr. 20 i lovforslaget svarer definitionerne i de nye  

 bestemmelser i selskabsskattelovens §§ 15, stk. 1, og 16, stk. 1, til de  

 tidligere definitioner i selskabsskattelovens § 1, stk. 1, nr. 3 a og 4  

 bortset  

 fra, at produktions- og salgsforeninger nu kan sælge tjenesteydelser.
Vedrørende efterfølgende domspraksis kan Højesterets dom i  

 TfS 2000.229 og Højesterets dom i TfS 1997.100 ikke begrunde, at aktiviteten  

 i  

 et underliggende aktieselskab også skal kunne rummes inden for den  

 kooperationsbeskattede enheds andelsformål.
Der ses heller ikke at være andre  

 afgørelser, der støtter Ligningsrådets standpunkt.
Dicom-dommen i TfS 2000.229  der nøje præciserer, hvilke  

 aktiviteter, der i den konkrete sag ville medføre fortabelse af  

 andelsbeskatningen  kan ikke anvendes til diskvalifikation af en  

 hvilken som  

 helst aktivitet i underliggende aktieselskaber.
I den konkrete sag ville  

 konstruktionen have medført, at der skete en sammenblanding mellem  

 foreningens  

 og medlemmernes aktivitet, og der ville ikke være økonomisk uafhængighed  

 mellem  

 foreningen og dens medlemmer.
Vedrørende Told- og Skattestyrelsens udtalelse er det bl.a.  

 bemærket, at det er opfattelsen, at Landsskatteretten i det foreliggende  

 tilfælde er kompetent til at træffe afgørelse i sagen på baggrund af de  

 gældende lovregler.
En vurdering  

    

  

 af de  

 skattemæssige følger af en påtænkt disposition må naturligvis tage  

 udgangspunkt  

 i de retsregler, der er gældende på det tidspunkt, hvor vurderingen  

 foretages.  

 Det vil ikke give mening, såfremt retten ved behandlingen af en klage over en  

 bindende forhåndsbesked skulle være bundet af de retsregler, der var gældende  

 på tidspunktet for Ligningsrådets afgørelse.
En sådan binding ses heller ikke  

 at have hjemmel i skattestyrelseslovens § 20 A, stk. 1, samt § 23, stk. 1,  

 nr.  

 6. Der er ikke tale om, at der er inddraget nye faktiske forhold, som  

 Ligningsrådet ikke har haft mulighed for at tage stilling til.
Der kan ikke  

 være nogen forskel på, om retten anlægger en anden vurdering end  

 Ligningsrådet  

 på grund af en ændret lovgivning eller en ændret praksis, og var der  

 eksempelvis afsagt en Højesteretsdom af betydning for den retlige bedømmelse,  

 ville dette vel utvivlsomt ikke medføre, at Landsskatteretten ikke kunne  

 tillægge dommen betydning.
Landsskatterettens  

 bemærkninger og begrundelse Vedrørende spørgsmålene 1 og 2 ses problemstillingen alene  

 at vedrøre, om kooperationsbeskatningen for A kan opretholdes, hvis et  

 datterselskab udøver en aktivitet, som baserer sig på råvarer fra  

 ikke-medlemmer.
På baggrund af de nedlagte påstande ses det således ikke at  

 være bestridt, at kooperationsbeskatningen for A ikke kan opretholdes, hvis  

 en  

 sådan aktivitet udøves i A.
 Vedrørende spørgsmål 4 ses problemstillingen at vedrøre, om  

 kooperationsbeskatningen for A kan bevares, hvis et af A delvist ejet selskab  

 i  

 Kina udøver en aktivitet, som baserer sig på råvarer fra ikke medlemmer.
Af selskabsskattelovens § 1, stk. 1, nr. 3, der blev  

 indføjet ved lov nr. 374 af 18. maj 1994, og som var gældende på tidspunktet  

 for Ligningsrådets afgørelse, fremgår: andelsforeninger, det vil i  

 denne lov  

 sige foreninger, hvis formål er at fremme mindst 10 medlemmers fælles  

 erhvervsmæssige interesser gennem deres deltagelse i foreningens virksomhed  

 som  

 aftagere, leverandører eller på anden lignende måde, hvis omsætning med  

 ikke-medlemmer ikke væsentligt eller længerevarende overskrider 25 % af den  

 samlede omsætning, og som  bortset fra normal forrentning af en  

    

  

 indbetalt medlemskapital  anvender den  

 stedfundne omsætning med medlemmerne som grundlag for udlodning til  

 disse. Af selskabsskattelovens § 16, stk. 1, fremgår det yderligere  

 om produktions- og salgsforeninger, at foreningen har til formål at  

 bearbejde,  

 forædle eller sælge medlemmernes produkter eller tjenesteydelser.
Efter tidspunktet for Ligningsrådets afgørelse er ved lov  

 nr. 313 af 21. maj 2002 som nyt 2. pkt. i selskabsskattelovens § 1, stk. 1,  

 nr.  

 3, indføjet: Andelsforeninger kan være omfattet af 1. pkt., selv om de  

 ejer  

 aktier eller anparter i selskaber, der ikke opfylder betingelserne i 1.  

 pkt.  

 Af lovens forarbejder fremgår, at det med bestemmelsen sikres, at  

 kooperationsbeskattede andelsforeninger generelt kan eje aktier/anparter i  

 selskaber, der ikke opfylder det kooperative formål.
Det fremgår af lovens §  

 18, stk. 11, at bestemmelsen også har virkning for tiden før tidspunktet for  

 lovens ikrafttræden for andelsselskaber, der på dette tidspunkt var omfattet  

 af  

 selskabsskattelovens § 1, stk. 1, nr. 3, og ejede aktier eller anparter i  

 selskaber, der ikke kan beskattes efter nr. 3.
 På baggrund af affattelsen af selskabsskattelovens § 1, stk.  

 1, nr. 3, som ændret ved lov nr. 313 af 21. maj 2002 kan det i relation til  

 aktivitet, som baserer sig på råvarer fra ikke-medlemmer, tiltrædes, at anden  

 del  

 af svaret på spørgsmål 1 samt svaret på spørgsmål 2 ændres til  

 ja, hvis  

 aktiviteten drives i et selvstændigt datterselskab.
Videre kan det tiltrædes, at svaret på spørgsmål 4 ændres  

 til ja.
Det er herved lagt til grund, at aktiviteten ikke udøves  

 af A selv,  

 men i et delvist ejet kinesisk selskab.
Landsskatteretten ses i overensstemmelse med repræsentantens  

 opfattelse ikke at overskride sin kompetence ved at inddrage lov nr. 313 af  

 21.  

 maj 2002 ved behandlingen af klagesagen, således som Told- og Skattestyrelsen  

 har gjort gældende.
Det ses ikke fra styrelsens side at være bestridt, at  

 ændringen af selskabsskattelovens § 1, stk. 1, nr. 3, ved lov nr. 313 af 21.  

 maj 2002 får betydning for besvarelsen af spørgsmålene, som er indbragt for  

 Landsskatteretten.
Styrelsen har også vedrørende det materielle resultat  

 tilsluttet sig Landsskatterettens kontors indstilling, som er i  

 overensstemmelse med rettens afgørelse.
