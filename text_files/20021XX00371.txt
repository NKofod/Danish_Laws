Skriftlig fremsættelse (9. april 2003) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til  

 folketingsbeslutning om Danmarks ratifikation af de i Bruxelles den 26. marts  

 2003 undertegnede protokoller om Bulgariens, Estlands, Letlands, Litauens,  

 Rumæniens, Slovakiets og Sloveniens tiltrædelse af Den Nordatlantiske  

 Traktat.
(Beslutningsforslag nr.
B 143).
 På NATO-topmødet i Prag den 21. - 22. november 2002  

 besluttede stats- og regeringscheferne at invitere Bulgarien, Estland,  

 Letland,  

 Litauen, Rumænien, Slovakiet og Slovenien til at indlede  

 tiltrædelsesforhandlinger med NATO.
 De syv landes udenrigsministre har efter afslutningen af  

 disse forhandlinger på deres respektive regeringers vegne givet udtryk for  

 landenes  

 ønsker om optagelse i NATO.
 Det er regeringens opfattelse, at de nævnte syv landes  

 tiltrædelse af Den Nordatlantiske Traktat vil bidrage til at forøge  

 sikkerheden  

 i det nordatlantiske område.
Ved en ceremoni i Bruxelles den 26. marts 2003 underskrev  

 den faste repræsentant i Det Nordatlantiske Råd på Danmarks vegne   under  

 sædvanligt ratifikationsforbehold - de syv protokoller om henholdsvis  

 Bulgariens, Estlands, Letlands, Litauens, Rumæniens, Slovakiets og Sloveniens  

 tiltrædelse af Den Nordatlantiske Traktat.
Det samme gjorde repræsentanter  

 for  

 de øvrige medlemmer af NATO.
Fremsættelsen for Folketinget har afventet denne  

 undertegnelse.
 Idet jeg i øvrigt henviser til bemærkningerne, som ledsager  

 beslutningsforslaget, skal jeg anbefale forslaget til Folketingets velvillige  

 behandling med henblik på vedtagelse i indeværende folketingssamling.
