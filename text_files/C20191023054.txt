Skrivelse om ændring af vejledning om beregning af dagpengesatsen I vejledning nr. 10087 af 20. december 2018 om beregning af dagpengesatsen foretages følgende ændring:
1. I vejledningen Til § 4 ændres », samt den selvstændiges ejerandel af overskud i et selskab, hvor personen har afgørende indflydelse.« til: », samt den selvstændiges ejerandel af overskud i et selskab.
Det er en betingelse for at kunne medregne ejerandelen af overskuddet i selskabet, at medlemmet har afgørende indflydelse i selskabet.
Afgørende indflydelse vurderes efter lovens § 57 a, stk. 1, nr. 3.
Det bemærkes, at det er det beløb, der fremgår af medlemmets afsluttede årsopgørelser vedr. overskud fra selvstændig virksomhed, der kan medregnes til beregningen.
Det gælder uanset om virksomhedens skattepligtige indkomst er takseret eller på anden måde skønsmæssigt ansat af skatteforvaltningen.
 Medlemmets eller selskabets årsopgørelse kan først lægges til grund for beregningen, når årsopgørelsen anses for afsluttet. Årsopgørelsen vil som udgangspunkt anses for afsluttet på følgende tidspunkter:
  Er der tale om overskud fra selvstændig virksomhed, der drives som enkeltmandsvirksomhed, anses årsopgørelsen for afsluttet den 2. juli i året efter indkomståret, da oplysningerne fremgår af medlemmets udvidede årsopgørelse/oplysningsskema med indberetningsfrist den 1. juli.
 Er der tale om ejerandel af overskud i et selskab, hvor medlemmet har afgørende indflydelse, anses selskabets årsopgørelse for afsluttet dagen efter selskabets indberetningsfrist.
For selskaber med afsluttet regnskabsår i perioden 1. april til 31. december er indberetningsfristen 30. juni det følgende år, mens fristen for selskaber, der afslutter regnskabsår i perioden 1. januar til 31. marts, er den 1. september samme kalenderår.
  Er der tale om ejerandel af overskud i et selskab, hvor medlemmet har afgørende indflydelse, anses selskabets årsopgørelse for afsluttet dagen efter selskabets indberetningsfrist.
  Er der tale om A-indkomst udbetalt til en ejer af et selskab, hvor pågældende har afgørende indflydelse, anses årsopgørelsen for afsluttet den 2. maj i året efter indkomståret, da oplysningerne fremgår af medlemmets personlige årsopgørelse med indberetningsfrist den 1. maj, medmindre medlemmet har pligt til at aflevere en udvidet selvangivelse, hvor der er indberetningsfrist for det udvidede årsopgørelse/oplysningsskema med indberetningsfrist den 1. juli.
