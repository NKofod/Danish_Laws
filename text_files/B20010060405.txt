Bekendtgørelse om pligt til oplagring  

 af brændstoffer i medfør af lov om elforsyning I medfør af § 30, stk. 1, § 88 og § 92 i lov nr. 375 af 2. juni  

 1999 om elforsyning fastsættes:
 § 1. Bekendtgørelsen fastsætter  

 bestemmelser om lagringspligt for brændstoffer til elproduktion og om  

 de pligtige lagres sammenhæng med øvrige forhold  

 vedrørende forsyningssikkerheden for el.
§ 2. Den systemansvarlige virksomhed skal sikre,  

 at der af hensyn til forsyningssikkerheden for el til enhver tid opretholdes  

 lagre af brændstoffer, som i tilfælde af manglende  

 brændstofforsyning til landet kan anvendes til produktion af el og  

 kraftvarme inden for det sammenhængende elforsyningssystem.
Lagrene  

 skal opretholdes på et niveau svarende til mindst 1,5 TJ pr.
GWh af den  

 efter stk. 2 opgjorte indenlandske elforsyning i det foregående  

 kalenderår.
 Stk. 2. Den i stk. 1 nævnte indenlandske  

 elforsyning opgøres som den mængde el, der tilføres  

 nettet, herunder importeret el med fradrag af eksporteret el.
§ 3. De i § 2, stk. 1, nævnte lagre skal  

 være af en kvalitet og indbyrdes mængde, der til enhver tid kan  

 anvendes af elproduktionsvirksomheder inden for det sammenhængende  

 elforsyningssystem, og skal være inden for rammerne af de tekniske  

 specifikationer, som er oplyst af elproduktionsvirksomhederne.
Lagrene skal  

 være placeret her i landet, jf. dog stk. 3.
 Stk. 2. Den systemansvarlige virksomhed skal varetage  

 indkøb og oplagring af brændstoffer efter § 2, stk. 1, eller  

 indgå aftale med elproduktionsvirksomheder eller andre virksomheder om  

 varetagelse af disse opgaver på den systemansvarlige virksomheds  

 vegne.
 Stk. 3. For gasolie og fuelolie kan aftaler efter stk. 2  

 indgås med en virksomhed, der har lagringspligt over for et andet land  

 i Den Europæiske Union i henhold til Rådets direktiv 1999/32/EF  

 af 26. april 1999. Sådanne aftaler skal godkendes af Energistyrelsen,  

 der kan fastsætte nærmere vilkår herfor.
 Stk. 4. Elproduktionsvirksomheder inden for det  

 sammenhængende elforsyningssystem er, efter den systemansvarlige  

 virksomheds anmodning, forpligtet til at indgå aftale efter stk. 2 mod  

 rimelig betaling.
 Stk. 5. Lagre hos elproduktionsvirksomheder inden for det  

 sammenhængende elforsyningssystem, som indgår til dækning  

 af lagringspligt fastsat efter andre bestemmelser, kan, efter aftale i  

 henhold til stk. 2, medregnes til dækning af lagringspligten efter § 2,  

 stk. 1.
 Stk. 6. Aftaler efter stk. 2-3 skal indeholde  

 bestemmelser om, at den systemansvarlige virksomhed i tilfælde af  

 manglende brændstofforsyning til landet, efter anmodning, kan overtage  

 lagrene til rimelig hurtig levering og til priser, som ikke overstiger  

 markedsprisen på det pågældende tidspunkt.
 § 4. Den systemansvarlige virksomhed skal senest  

 den 1. april hvert år fremsende en redegørelse om lagrenes  

 sammenhæng med øvrige forhold vedrørende  

 forsyningssikkerheden for el til Energistyrelsen til godkendelse.
 Stk. 2. Den systemansvarlige virksomhed skal  

 månedligt fremsende oplysninger om lagringspligtens opfyldelse til  

 Energistyrelsen efter dennes specifikation.
 Stk. 3. Rigtigheden af de efter stk. 2 fremsendte  

 månedlige oplysninger skal én gang årligt bekræftes  

 af en statsautoriseret eller registreret revisor inden for tidsfrister  

 fastsat af Energistyrelsen.
 § 5. Energistyrelsen kan dispensere fra  

 bestemmelserne i denne bekendtgørelse, når særlige forhold  

 taler derfor.
 § 6. Medmindre højere straf er forskyldt  

 efter anden lovgivning, straffes med bøde den, der overtræder §  

 2, stk. 1, om pligten til at opretholde lagre af brændstoffer, eller  

 undlader at fremsende materiale efter § 4.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 7. Bekendtgørelsen træder i kraft  

 den 1. januar 2002.
 Stk. 2. Samtidig ophæves bekendtgørelse nr. 1003 af  

 14. december 1995 om mindstelagre af brændsel ved  

 elforsyningsvirksomheder.
