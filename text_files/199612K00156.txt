Nr LSF 156 Forslag til Lov om ændring af lov om arbejdsløshedsforsikring  

 m.v.(Opfyldelse af beskæftigelseskravet efter sygdom, barsel,  

 børnepasningsorlov m.v.) Fremsat af arbejdsministeren (Jytte Andersen) den 30. januar 1997 Vedtaget ved tredjebehandling den 23. maj 1997 Lov nr. 377 af 10/06/1997 § 1 I lov om arbejdsløshedsforsikring m.v., jf. lovbekendtgørelse nr. 27 af  

 13. januar 1997, foretages følgende ændringer:
 1. I § 53 indsættes efter stk. 5 som nyt stykke:
»Stk. 6. De i stk. 2 og 5 angivne perioder, inden for hvilke  

 beskæftigelseskravet skal være opfyldt, forlænges med sammenlagt op til 2 år,  

 hvis der forekommer 1) perioder med sygdom eller uarbejdsdygtighed af mere end 4 ugers  

 varighed, 2) perioder med støtte til pasning af handicappet eller alvorligt sygt  

 barn efter lov om social bistand, 3) perioder med støtte til pasning af nærtstående, der ønsker at dø i eget  

 hjem, efter lov om social bistand, 4) perioder med orlov til uddannelse efter reglerne for beskæftigede  

 lønmodtagere og selvstændige erhvervsdrivende i lov om orlov, 5) perioder med orlov til børnepasning efter lov om orlov eller 6) perioder med fravær på grund af barsel eller adoption efter lov om  

 ligebehandling af mænd og kvinder med hensyn til beskæftigelse og barselorlov  

 m.v.« Stk. 6 bliver herefter stk. 7.
 2. I § 53, stk. 6, som bliver stk. 7, ændres »stk. 2,  

 3 og 5« til: »stk. 2, 3, 5 og 6«.
§ 2 Loven træder i kraft dagen efter bekendtgørelsen i Lovtidende.
Loven har  

 virkning fra den 30. januar 1997.
Oprindeligt fremsat forslag I lov om arbejdsløshedsforsikring m.v., jf. lovbekendtgørelse nr. 27 af 13. januar 1997, foretages følgende ændringer:
 § 1 1. I § 53 indsættes efter stk. 5 som nyt  

 stykke:
 »Stk. 6. De i stk. 2 og 5 angivne perioder, inden for hvilke  

 beskæftigelseskravet skal være opfyldt, forlænges med sammenlagt op til 2 år,  

 hvis der forekommer følgende forhold:
1) perioder med sygdom eller uarbejdsdygtighed af mere end 4 ugers  

 varighed, 2) perioder med støtte til pasning af handicappet eller alvorligt sygt  

 barn efter lov om social bistand, 3) perioder med støtte til pasning af nærtstående, der ønsker at dø i eget  

 hjem, efter lov om social bistand, 4) perioder med orlov til uddannelse efter reglerne for beskæftigede  

 lønmodtagere og selvstændige erhvervsdrivende i lov om orlov, 5) perioder med orlov til børnepasning efter lov om orlov, eller 6) perioder med fravær på grund af barsel eller adoption efter lov om  

 ligebehandling af mænd og kvinder med hensyn til beskæftigelse og  

 barselsorlov m.v.« Stk. 6 bliver herefter stk. 7.
 2. I § 53, stk. 6, som bliver stk. 7, ændres »stk. 2,  

 3 og 5« til: »stk. 2, 3, 5 og 6«.
 § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Bemærkninger til lovforslaget Lov nr. 114 af 24. marts 1970 om arbejdsformidling og arbejdsløshedsforsikring m.v. (Folketingstidende 1969-70, FF sp.
 3222, 3605 og 4473, tillæg A sp. 2369, tillæg B sp. 673, tillæg C sp.
 321) er senest bekendtgjort ved lovbekendtgørelse nr. 27 af 13.
 januar 1997.
 I december 1995 vedtog Folketinget en ændring af lov om  

 arbejdsløshedsforsikring m.v., som betyder, at betingelserne for at opnå ret  

 til at begynde en dagpenge- og aktivperiode (beskæftigelseskravet) blev  

 ændret pr. 1. januar 1997. Lovændringen var et led i Finanslovsaftalen for  

 1996 med Det Konservative Folkeparti.
 Ændringen betyder, at kravet til forudgående beskæftigelse ved  

 førstegangsoptjening og ved genoptjening af ret til en dagpenge- og  

 aktivperiode, inden en tidligere optjent dagpenge- og aktivperiode er  

 udløbet, øges fra 26 til 52 ugers beskæftigelse inden for de sidste 3 år.
 Med ændringen bliver det endnu vanskeligere at opfylde  

 beskæftigelseskravet, når et medlem i 3-års-perioden gør brug af sin ret til  

 fx børnepasninsorlov eller er syg i en længere periode, inden medlemmet  

 ledigmeldes og indplaceres i dagpengeperioden.
 Et medlem kan således blive afskåret fra at opnå ret til en dagpenge- og  

 aktivperiode efter fravær på grund af børnepasningsorlov, sygdom og barsel  

 m.v., selvom medlemmet før fraværsperioden kunne opfylde (det skærpede)  

 beskæftigelseskrav.
 Hvis et medlem derimod før fraværet har påbegyndt en 5-årig dagpenge- og  

 aktivperiode, mister medlemmet ikke retten til dagpenge- og aktivperioden på  

 grund af fraværet, og dagpenge- og aktivperioden bliver heller ikke afkortet  

 på grund af fraværet.
De dagpengemæssige konsekvenser af en børnepasningsorlov kan således være  

 forskellige, alt efter om medlemmets dagpengeret efter endt  

 børnepasningsorlov er betinget af, at beskæftigelseskravet er opfyldt, eller  

 af om medlemmet kan bruge af en tidligere erhvervet dagpenge- og  

 aktivperiode.
Lovforslaget vil mindske denne forskel.
 Formålet med dette lovforslag er også at sikre, at medlemmer, som før en  

 fraværsperiode kunne opfylde betingelserne for at få ret til en dagpenge- og  

 aktivperiode, ikke bliver afskåret fra at erhverve ret til en dagpenge- og  

 aktivperiode på grund af fraværet.
Det foreslås derfor, at arbejdsløshedsforsikringsloven ændres således, at  

 3-års-perioden kan forlænges med sammenlagt op til 2 år med 1) perioder med sygdom eller uarbejdsdygtighed af mindst 4 ugers varighed, 2) perioder med støtte til pasning af handicappet eller alvorligt sygt  

 barn efter lov om social bistand, 3) perioder med støtte til pasning af nærtstående, der ønsker at dø i eget  

 hjem, efter lov om social bistand, 4) perioder med orlov til uddannelse efter reglerne for beskæftigede  

 lønmodtagere og selvstændige erhvervsdrivende i lov om orlov, 5) perioder med orlov til børnepasning efter lov om orlov, eller 6) perioder med fravær på grund af barsel eller adoption efter lov om  

 ligebehandling af mænd og kvinder med hensyn til beskæftigelse og  

 barselsorlov.
 Erhvervsøkonomiske konsekvenser Lovforslaget vil ikke have  

 erhvervsøkonomiske konsekvenser.
 Økonomiske konsekvenser Lovforslaget vil ikke have væsentlige  

 økonomiske konsekvenser.
 Administrative konsekvenser Forslaget forventes at give  

 arbejdsløshedskasserne en øget administrativ byrde.
 Forslaget indeholder ikke EU-retlige aspekter.
Skriftlig fremsættelse Arbejdsministeren (Jytte Andersen):
 Jeg tillader mig herved at fremsætte:
 Forslag til lov om ændring af lov om arbejdsløshedsforsikring m.v.  

 (Opfyldelse af beskæftigelseskravet efter sygdom, barsel, børnepasningsorlov  

 m.v.).
(Lovforslag nr.
L 156).
 Lovforslaget indeholder et forslag om op til 2 års forlængelse af den  

 3-års-periode, man har til at opfylde kravet om 52 (26) ugers arbejde for at  

 kunne få ret til dagpenge, når man har haft perioder med sygdom, barsel,  

 børnepasningsorlov m.v.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale lovforslaget til Tingets velvillige  

 behandling.
Efter 2. behandling den 15. maj 1997 § 1 I lov om arbejdsløshedsforsikring m.v., jf. lovbekendtgørelse nr. 27 af  

 13. januar 1997, foretages følgende ændringer:
 1. I § 53 indsættes efter stk. 5 som nyt stykke:
»Stk. 6. De i stk. 2 og 5 angivne perioder, inden for hvilke  

 beskæftigelseskravet skal være opfyldt, forlænges med sammenlagt op til 2 år,  

 hvis der forekommer 1) perioder med sygdom eller uarbejdsdygtighed af mere end 4 ugers  

 varighed, 2) perioder med støtte til pasning af handicappet eller alvorligt sygt  

 barn efter lov om social bistand, 3) perioder med støtte til pasning af nærtstående, der ønsker at dø i eget  

 hjem, efter lov om social bistand, 4) perioder med orlov til uddannelse efter reglerne for beskæftigede  

 lønmodtagere og selvstændige erhvervsdrivende i lov om orlov, 5) perioder med orlov til børnepasning efter lov om orlov eller 6) perioder med fravær på grund af barsel eller adoption efter lov om  

 ligebehandling af mænd og kvinder med hensyn til beskæftigelse og barselorlov  

 m.v.« Stk. 6 bliver herefter stk. 7.
 2. I § 53, stk. 6, som bliver stk. 7, ændres »stk. 2,  

 3 og 5« til: »stk. 2, 3, 5 og 6«.
§ 2 Loven træder i kraft dagen efter bekendtgørelsen i Lovtidende.
Loven har  

 virkning fra den 30. januar 1997.
