UNIBANK blev oprettet den 1/4 1990 gennem en fusion, hvori bl.a.
SDS  

 indgik.
Pr. samme dato blev et antal medarbejdere i Sparekassernes Datacenter  

 (SDC), der havde leveret tjenesteydelser bl.a. til SDS, ansat i  

 UNIDATA/UNIBANK (U), herunder 22 PROSA-medlemmer.
Der var under  

 arbejdsretssagen mellem parterne enighed om, at virksomhedsoverdragelsesloven  

 fandt anvendelse på de nævnte 22 PROSA-medlemmers ansættelse i U.
PROSA  

 påstod U dømt til at anerkende, at der fra 1/4 1990 bestod et  

 overenskomstforhold mellem PROSA og U, således at U var blevet bundet af en  

 hovedaftale af 10/11 1988 mellem PROSA og SDC og en overenskomst af 30/5 1990  

 mellem de samme parter, ikke blot i forhold til de nævnte 22 PROSA-medlemmer,  

 men også i forhold til 39 andre medlemmer af PROSA, der før fusionen var  

 ansat i de fusionerede pengeinstitutter eller efter fusionen var blevet ansat  

 udefra.
PROSA påstod endvidere U og dennes organisation Finanssektorens  

 Arbejdsgiverforening (F) dømt til betaling af bod.
Endelig gjorde PROSA et  

 efterbetalingskrav på ca. 650.000 kr. gældende.
Arbejdsretten udtalte, at virksomhedsoverdragelsesloven efter  

 forarbejderne med nogle for sagen betydningsløse undtagelser skal forstås i  

 overensstemmelse med det til grund for loven liggende EF-direktiv, således at  

 EF- domstolens fortolkning af uklarheder i direktivets tekst samtidig  

 indebærer en fortolkning af den danske lovtekst.
Det måtte herefter lægges  

 til grund, at loven alene medfører, at de medarbejdere fra SDC, herunder de  

 22 PROSA- medlemmer, som blev ansat i U i forbindelse med fusionen den 1/4  

 1990, havde krav på uændrede ansættelsesvilkår indtil udløbet den 31. marts  

 1991 af den overenskomst, som før fusionen var gældende for  

 ansættelsesforholdet.
Virksomhedsoverdragelsesloven havde derimod ikke  

 bevirket, at overenskomsten og hovedaftalen som sådan var blevet gældende for  

 U med PROSA som overenskomstpart.
Det var derfor afgørende, om det klart var  

 tilkendegivet PROSA, at man ikke ville indtræde i overenskomstforholdet.
I  

 modsat fald ville U i overensstemmelse med hidtidig arbejdsretlig teori og  

 praksis være blevet forpligtet ved passivitet med den følge, at  

 overenskomsten og hovedaftalen var gældende i forholdet mellem parterne og  

 dermed bestemmende for løn- og arbejdsforhold for samtlige medlemmer af  

 PROSA, der siden 1/4 1990 var eller havde været beskæftiget hos U.  

 Arbejdsretten lagde til grund, at PROSA i foråret 1990 forgæves havde anmodet  

 om en bekræftelse på, at U fremtidig ville være arbejdsgiverpart i  

 overenskomstforholdet, og at Finanssektorens Arbejdsgiverforening ved et møde  

 den 27/1990 som afslutning på drøftelserne utvetydigt tilkendegav, at U og F  

 blev herefter frifundet.
 Denne sag handler om rækkevidden af bestående kollektive overenskomster  

 efter en delvis virksomhedsoverdragelse.
 Under denne sag har Landsforeningen PROSA for PROSA/ØST for  

 PROSA/UNIDATA-klubben indklaget Finanssektorens Arbejdsgiverforening på egne  

 vegne og for UNIDATA/UNIBANK A/S for Arbejdsretten og nedlagt følgende  

 påstande:
Indklagede, UNIDATA/UNIBANK, tilpligtes at anerkende, 1. at der fra 1. april 1990 består et overenskomstforhold mellem klageren  

 og indklagede, idet den indklagede virksomhed er indtrådt i de rettigheder og  

 forpligtelser, der eksisterer i henhold til kollektiv overenskomst af 30. maj  

 1989 mellem Sparekassernes Datacenter og PROSA/SDC- klubben, 2. at der fra 1. april 1990 består et kollektivt hovedaftaleforhold mellem  

 klageren og indklagede, idet den indklagede virksomhed er indtrådt i de  

 rettigheder og forpligtelser, der fremgår af hovedaftale af 10. november 1988  

 mellem Sparekassernes Datacenter og PROSA/SDC-klubben, 3. at overenskomstforholdet omfatter de i bilag 26 medtagne medlemmer af  

 PROSA opgjort pr. 7. januar 1991. Endvidere omfatter overenskomstforholdet  

 medlemmer af PROSA, der er nyansatte efter den 7.januar 1991 jfr.  

 overenskomstens § 1, stk. 1, 4. at den indklagede virksomhed har begået brud på hovedaftalens § 5, stk.  

 1, ved den 29. august 1990 overfor overenskomstomfattede PROSA-medlemmer at  

 varsle indførelse af løn- og arbejdsvilkår i henhold til overenskomst med  

 anden aftalepart, 5. at den indklagede virksomhed har begået overenskomstbrud ved  

 underbetaling, 6. at den indklagede virksomhed skal betale en alvorlig bod som følge af  

 de under påstand 4 og 5 nævnte brud, hvori indgår efterbetaling af et beløb,  

 der pr. 31. januar 1991 er opgjort til kr. 643.981,47.
Indklagede, Finanssektorens Arbejdsgiverforening, tilpligtes at anerkende, 7. at have pådraget sig organisationsansvar og herfor at skulle udrede en  

 alvorlig bod efter Arbejdsrettens nærmere bestemmelse.
Bilag 26 er en liste over de 61 medlemmer af PROSA, der den 7. januar 1991  

 var ansat i UNIDATA/UNIBANK A/S.
Heraf havde 22 oprindeligt været ansat i  

 Sparekassernes Datacenter, 35 oprindeligt været ansat i Andelsbanken A/S,  

 Privatbanken A/S og SDS, medens 4 er nyansatte i UNIDATA/UNIBANK A/S.
 De indklagede har påstået frifindelse.
 Funktionærernes og Tjenestemændenes Fællesråd for Danske Bankfunktionærers  

 Landsforening er indtrådt som biintervenient til støtte for de indklagede.
 Sagens nærmere omstændigheder er følgende:
 Sparekassernes Datacenter og PROSA/SDC-Klubben underskrev den 10. november  

 1988 en hovedaftale, der blandt andet indeholder følgende bestemmelser:
»§ 5 Stk. 1 Overenskomster vedrørende løn- og øvrige arbejdsvilkår for  

 PROSA/SDC-klubbens medlemmer, kan kun indgås mellem SDC og PROSA/SDC-klubben.
Stk. 2 Ved ansættelse af nye medlemmer af PROSA/SDC-klubben, udfærdiger SDC en  

 skriftlig bekræftelse af ansættelsesforholdet, bl.a. med angivelse af, at de  

 gældende bestemmelser om løn- og øvrige arbejdsvilkår er indeholdt i  

 overenskomster indgået mellem SDC og PROSA/SDC-klubben.
Tilsvarende  

 udfærdiges tillæg til ansættelsesbrev med samme bekræftelse ved principielle  

 ændringer i nuværende medlemmers ansættelsesforhold.
§ 10 Stk. 1 Denne Hovedaftale træder i kraft straks og er gældende, indtil den opsiges  

 med mindst 6 måneders varsel til en 1. oktober, dog tidligst den 1. oktober  

 1991.
 Sparekassernes Datacenter og PROSA/SDC-klubben underskrev den 30. maj 1989  

 en overenskomst, hvis § 1 er sålydende:
 »Stk. 1.
 Overenskomsten omfatter medlemmer af PROSA/SDC-klubben.
 Medarbejdere, som inden udgangen af 3. ansættelsesmåned indmelder sig i  

 PROSA, dækkes af overenskomsten fra ansættelsestidspunktet.
 Overenskomstens § 22, stk. 1, bestemmer, at overenskomsten gælder fra den  

 1. april 1989, og at den kan opsiges med 3 måneders varsel af en af parterne,  

 dog tidligst til ophør den 31. marts 1991.
 Overenskomsten er ved skrivelse af 8. oktober 1990 fra Sparekassernes  

 Datacenter til PROSA/SDC-Klubben opsagt til ophør den 31. marts 1991.
Sparekassernes Datacenter er en forening stiftet af Danmarks  

 Sparekasseforening.
Foreningens vedtægter indeholder i §§ 2 og 3 blandt andet  

 følgende bestemmelser:
 »Foreningens formål er ved udvikling og drift af automatiske  

 databehandlingssystemer, for medlemmer og andre af bestyrelsen accepterede  

 institutioner og selskaber m.v., at udføre databehandlingsarbejde og andre  

 opgaver, som efter bestyrelsens skøn er beslægtede hermed.
 Medlemskab.
 Enhver dansk sparekasse og dennes moderselskab og datterselskab,  

 institutioner eller selskaber, hvori en eller flere sparekasser har en  

 bestemmende indflydelse, kan være medlem af foreningen.
 Som medlemmer kan endvidere optages institutioner eller selskaber, som  

 efter bestyrelsens skøn findes at have en sådan tilknytning til  

 sparekassesektoren, at medlemskab findes naturligt.
 Endelig kan som medlemmer optages andre institutioner og selskaber m.v.  

 Optagelse af medlemmer efter nærværende stk. kræver, at 2/3 af bestyrelsens  

 medlemmer stemmer derfor.
Sparekassernes Datacenter er ikke tilknyttet nogen  

 arbejdsgiverorganisation, men har indgået overenskomster, herunder  

 hovedaftaler, med de på virksomheden etablerede lønmodtagerorganisationer.  

 Udover PROSA/SDC-Klubben har Sparekassernes Datacenter indgået overenskomst  

 med Danske Sparekassefunktionærers Landsforening samt med Personaleforeningen  

 i Sparekassernes Datacenter.
Sparekassen SDS var som medlem af Sparekassernes  

 Datacenter den største enkeltaftager af EDB-ydelser.
Den 1. april 1990 fusionerede Andelsbanken A/S, Privatbanken A/S og  

 Sparekassen SDS til UNIBANK A/S.
Denne banks EDB- funktioner efter fusionen  

 varetages af UNIDATA, der er en del af UNIBANK A/S.
Banken er medlem af  

 Finanssektorens Arbejdsgiverforening, der har til formål at varetage  

 medlemmernes interesser i alle spørgsmål, der står i forbindelse med  

 medarbejdernes løn- og arbejdsforhold, herunder forhandle om kollektive  

 overenskomster med forhandlingsberettigede centrale, faglige  

 personaleorganisationer.
 Inden for finanssektoren er i samarbejde med personaleorganisationerne  

 etableret et »industriforbundsprincip«, således at alle funktioner,  

 der udøves inden for bankerne, er dækket af overenskomster med Danske  

 Bankfunktionærers Landsforening, inden for sparekasserne med Danske  

 Sparekassefunktionærers Landsforening, og inden for forsikringsselskaberne  

 overenskomst med Danske Forsikringsfunktionærers Landsforening og  

 Forsikringskartellet.
 Den 5. maj 1976 er der indgået en hovedoverenskomst mellem Danske Bankers  

 Forhandlingsorganisation og Danske Bankfunktionærers Landsforening, hvis § 1  

 er sålydende:
»Nærværende hovedoverenskomst har virkning for Danske Bankers  

 Forhandlingsorganisations (Forhandlingsorganisationens) medlemsbanker samt  

 for de medlemmer af Danske Bankfunktionærers Landsforening (Landsforeningen),  

 hvis arbejdsvilkår og løn er fastsat i en mellem de to organisationer indgået  

 kollektiv overenskomst.« Hovedaftalen indeholder i § 4 følgende bestemmelse:
»Stk. 1. Kollektive overenskomster vedrørende løn- og arbejdsforhold  

 for de til Forhandlingsorganisationen tilmeldte medarbejdere kan kun indgås  

 mellem Forhandlingsorganisationen og Landsforeningen.
Sådanne kollektive  

 overenskomster må ikke stride mod bestemmelserne i nærværende  

 hovedoverenskomst, og inden for de områder, som sådanne overenskomster  

 omfatter, kan der, for det tidsrum de er gældende, ikke beordres eller  

 iværksættes arbejdsstandsning.
Som arbejdsstandsning betragtes lockout,  

 strejke, blokade og boykot samt systematisk affolkning af banken eller dele  

 af denne.
Danske Bankers Forhandlingsorganisation og Danske Bankfunktionærers  

 Landsforening har den 12. april 1989 indgået overenskomst vedrørende løn- og  

 arbejdsforhold for edb-medarbejdere.
Bestemmelserne i denne overenskomst  

 gælder for de i bankens centrale edb-afdeling, respektive virksomheder, der  

 er medlemmer af Danske Bankers Forhandlingsorganisation, beskæftigede  

 medarbejdere, som udfører edb-arbejde, og som har en af de i overenskomsten  

 anførte stillingsbetegnelser.
Den planlagte fusion af Andelsbanken A/S, Privatbanken A/S og Sparekassen  

 SDS til UNIBANK A/S og det forhold, at UNIBANK A/S selv ville varetage sine  

 EDB-funktioner i UNIDATA, ville medføre, at der opstod overkapacitet i  

 Sparekassernes Datacenter.
Det blev derfor besluttet at tilbyde 100-150  

 medarbejdere i Sparekassernes Datacenter ansættelse i UNIBANK A/S  

 dataafdeling, hvilket blev meddelt de ansatte SDC'ere i en skrivelse af 17.  

 januar 1990. I skrivelsen anførtes blandt andet, at »UBD's  

 personalepolitik..... og ansættelsesforhold i øvrigt vil være gældende«  

 for de medarbejdere, som fik tilbudt ansættelse i UBD-sektionen.
Skrivelsen gav anledning til, at PROSA/SDC-klubben i en skrivelse af 26.  

 januar 1990 til SDC's ledelse gjorde gældende, at »den besluttede  

 opsplitning af SDC« måtte være omfattet af  

 virksomhedsoverdragelsesloven, således at de medlemmer, som blev ansat i  

 UBD-sektionen, skulle »have deres overenskomst, hovedaftale og øvrige  

 ansættelsesforhold med sig.« Skrivelsen gav ikke umiddelbart anledning  

 til nogen reaktion fra SDC.
Men i en skrivelse af 1. marts 1990 til alle  

 SDC'ere blev spørgsmålet taget op.
Det hedder i skrivelsen:
»Rekruttering fra SDC til Unidata Vi er nu nået så langt, jf. tidligere orientering, at en række ledige  

 stillinger i Unidata kan opslås for SDC- medarbejdere.
Ansættelsesvilkår De nuværende ansættelsesvilkår, således som de er aftalt mellem SDC og  

 hhv.
DSfL/SDC-klubben, PFS og PROSA/SDC- klubben og i SDC's lønregulativ vil  

 være gældende for det ny ansættelsesforhold.
Dette betyder, at der i den  

 nuværende overenskomstperiode ikke sker ændringer i de vilkår om bl.a. løn,  

 arbejdstid, overarbejdskompensation, genetillæg og andre vilkår, der er  

 aftalt i overenskomsterne eller fremgår af lønregulativet, ligesom  

 anciennitet optjent i SDC overføres til det ny ansættelsesforhold.
Den  

 praktiske udmøntning af det forannævnte vil blive drøftet med SDC's  

 overenskomstparter.
Resultatet blev, at 102 medarbejdere i Sparekassernes Datacenter fra den  

 1. april 1990 blev ansat i UNIDATA/UNIBANK A/S.
Af disse 102 var 22  

 organiseret hos PROSA.
Et eksempel på et ansættelsesbrev er sålydende:
 »Vi er glade for at kunne bekræfte, at du pr. 1. april 1990 er ansat  

 i Unidata som chefprogrammør/planlægger.
 Lønnen er den nuværende løn reguleret efter de nuværende  

 aftaler/overenskomster.
Dine nuværende ansættelsesvilkår, således som de er aftalt mellem SDC og  

 enten DSfL/SDC-klubben, PFS, PROSA/SDC-klubben eller i SDC's lønregulativ vil  

 være gældende for det ny ansættelsesforhold.
Dette betyder, at der i den  

 nuværende overenskomstperiode ikke sker ændringer i de vilkår om bl.a. løn,  

 arbejdstid, overarbejdskompensation, genetillæg og andre vilkår, der er  

 aftalt i overenskomsterne eller fremgår af lønregulativet, ligesom din  

 anciennitet optjent i SDC overføres til det ny ansættelsesforhold.
 Den 29. januar 1991 var der 737 ansatte i UNIDATA/UNIBANK A/S, svarende  

 til 726 heltidsstillinger.
 Udformningen af ansættelsesbrevene gav anledning til, at PROSA/SDC-klubben  

 den 23. marts 1990 skrev således til Sparekassernes Datacenter:
 »PROSA/SDC-klubben har fået tilsendt en kopi af ansættelsesbrev fra  

 Unidata, hvor det bekræftes, at ansættelsesforholdet fortsætter på uændrede  

 vilkår.
For en god ordens skyld beder vi Dem venligst bekræfte, at i det  

 eksisterende overenskomstforhold mellem PROSA/SDC- klubben og SDC, jvnfr.  

 Overenskomst af 30.05.89 og Hovedaftale af 10.11.88, er Unidata herefter  

 tillige arbejdsgiverpart.
Overenskomstforholdet er således tillige gældende  

 for Unidata med virkning fra det første PROSA- medlems indtrædelse i  

 ansættelsesforhold hos Unidata.
 Efter et foreløbigt svar den 27. marts 1990 besvarede personaledirektør  

 Peter Riesgaard, UNIDATA, den 3. april 1990 skrivelsen således:
»skal jeg bekræfte, at Unidata indtræder i de rettigheder og  

 forpligtelser, der eksisterer i henhold til det gældende overenskomstkompleks  

 mellem Sparekassernes Datacenter og PROSA/SDC-klubben.
Dette gælder, uanset  

 Unidata ikke er aftalepart i den oprindelige aftale.« PROSA/SDC-klubben foreslog herefter i skrivelse af 30. april 1990, at  

 »vores aftale bekræftes ved underskrivelse af...... protokollater«  

 til henholdsvis hovedaftalen af 10. november 1988 og overenskomsten af 30.  

 maj 1989.
Disse protokollater blev imidlertid ikke underskrevet.
Efter at klubben  

 havde rykket herfor, sendte UNIDATA den 25. maj 1990 følgende skrivelse til  

 PROSA/SDC-klubben:
 »I fortsættelse af klubbens skrivelse af 1990-04-30, skal det  

 bekræftes, at Unidata i henhold til lov om virksomhedsoverdragelse overtager  

 rettigheder og forpligtelser i relation til de fra Sparekassernes Datacenter  

 i forbindelse med etableringen af Unidata overtagne medarbejdere.
Vi har noteret, at medarbejdernes overenskomstforhold m.v. indtil videre  

 varetages af »PROSA/ØST-foreningen« for de medarbejdere, der  

 tidligere var ansat i Sparekassernes Datacenter under overenskomsten mellem  

 PROSA/SDC-klubben og Sparekassernes Datacenter.' Som svar herpå sendte PROSA/SDC-klubben den 8. juni 1990 følgende  

 skrivelse til UNIBANK A/S, UNIDATA:
 »Vi bekræfter hermed modtagelsen af brev af 25/5-90.
 PROSA/SDC-klubben beklager, at Unibank A/S/Unidata ikke har underskrevet  

 og returneret de udkast til protokollater, som vi har fremsendt d. 30/4-90.
 Vi anmoder venligst Unibank A/S/Unidata om i stedet selv at fremsende  

 protokollatudkast, jævnfør skrivelse af 3/4-90.
Dersom PROSA/SDC-klubben ikke har modtaget et sådant udkast fra Unibank  

 A/S /Unidata inden 8 dage, skal nærværende skrivelse betragtes som begæring  

 om afholdelse af mæglingsmøde i henhold til Hovedaftalens paragraf 9 stk. 2,  

 der i så fald foreslås afholdt d. 18/6, 19/6 eller 20/6 alle dage kl.  

 14.30.« Det begærede mæglingsmøde påbegyndtes den 18. juli 1990 med deltagelse af  

 PROSA/SDC og Finanssektorens Arbejdsgiverforening som repræsentant for  

 Unibank A/S, men blev udsat til et nyt møde den 27. juli 1990. I referatet  

 fra dette møde hedder det blandt andet:
 »Mødets tema var:
 - Unibank A/S's tiltrædelse af PROSA's forslag til protokollat af 30.  

 april 1990.
 - Overenskomstforholdets dækningsområde, jf. skrivelse af 22. juni 1990  

 til Unibank A/S fra PROSA.
 FA kan på vegne Unibank/Unidata acceptere at ville respektere de  

 rettigheder og forpligtelser, der følger af lov om virksomhedsoverdragelse i  

 relation til arbejdsforholdene for de PROSA-medlemmer, der er fratrådt deres  

 stillinger i SDC og nu er blevet ansat i Unibank/Unidata.
 Dette indebærer, at Unibank/Unidata kun respekterer »overenskomst  

 mellem PROSA/SDC-klubben og Sparekassernes Datacenter« med eventuelle  

 tilhørende aftaler m.v. indtil udgangen af marts 1991, idet medarbejderne pr.  

 1. april 1991 får løn- og arbejdsvilkår reguleret i henhold til  

 overenskomster og aftaler m.v. indgået mellem DBF (nu FA) og DBL.
 Unibank/Unidata vil snarest drage omsorg for meddelelse herom til de  

 pågældende medarbejdere, idet Funktionærlovens regler for varsler i forhold  

 til pågældende medarbejdere i øvrigt vil blive iagttaget i det omfang,  

 forholdene kræver det.
 Vedrørende PROSA/SDC-klubbens ønske om tilretning af overenskomstens tekst  

 fra »PROSA/SDC-klubben« til »PROSA/ØST-foreningen«  

 bemærkes, at denne ændring ikke kan tiltrædes, idet Unibank/Unidata ikke er  

 part i dette overenskomstforhold og ikke agter at blive det.
 Ovennævnte overenskomst med eventuelle tilhørende aftaler m.v. forudsættes  

 opsagt af mindst en af overenskomstparterne - SDC og/eller PROSA/SDC-klubben.  

 Det bemærkes, at Unibank/Unidata i modsat fald agter at meddele, at  

 overenskomsten for de pågældende ikke har virkning efter 31. marts 1991.
 FA gør endelig gældende, at nærværende møde ikke har karakter af  

 mæglingsmøde, men rettelig bør karakteriseres som »et møde« mellem  

 2 organisationer på vegne af deres medlemmer - allerede fordi sagens tema  

 ikke drejer sig om fortolkning af overenskomsten mellem PROSA/SDC-klubben og  

 Sparekassernes Datacenter, jf. i øvrigt PROSA's brev til FA modtaget den 25.  

 juli 1990.
 PROSA tilkendegav følgende:
 1. Nærværende møde er et mæglingsmøde, jf. hovedaftalens § 9, stk. 2, og  

 bl.a. begæring af 8. juni 1990 samt protokollat af 18. juli 1990.
 2. Der foreligger et overenskomstforhold mellem Unibank A/S/Unidata og  

 PROSA, jf. gældende overenskomst og hovedaftale.
 3. Overenskomstforholdet er gældende for PROSA-medlemmer, jf.  

 overenskomstens § 1, stk. 1.
 4. Som følge af arbejdsgiversidens vægring mod at medvirke til  

 konsekvenstilrettelse af arbejdstagersidens organisationsbetegnelse  

 tilkendegav PROSA, at man anser sig for berettiget til at foretage ændring af  

 organisationsstrukturen således, at denne modsvarer arbejdsgiversidens  

 ændringer.
 5. PROSA opfordrede FA til at pålægge virksomheden at overholde sine  

 overenskomstmæssige forpligtelser og tilkendegav, at manglende opfyldelse  

 heraf vil medføre, at et alvorligt organisationsansvar kan gøres gældende  

 over for FA.
 6. PROSA ønskede sagen fortsat ved fagretlig behandling ved voldgift.
 FA henviste i det hele til det tidligere anførte.
 FA anerkender på det foreliggende grundlag ikke, at PROSA er berettiget  

 til at få sagens tema afklaret ved faglig voldgift.
 FA opfordrede PROSA til at præcisere, hvad der i givet fald skulle være  

 tema for en sådan faglig voldgift.
PROSA henviste til temaet for nærværende møde og forudgående  

 korrespondance, og PROSA meddelte, at man vil fortsætte sagens fagretlige  

 behandling, herunder ved Arbejdsretten.
Samtidig henvistes i øvrigt på ny til  

 punkt 5.
 FA udtrykte beklagelse over PROSA's manglende vilje til på mødet at belyse  

 sagens tema, herunder eventuelle påstande, nærmere, og det måtte derfor med  

 beklagelse konstateres, at enighed ikke kunne opnås.
 PROSA udtrykte beklagelse over FA's manglende vilje til på mødet at  

 foretage en reel forhandling, hvilken efter PROSA's opfattelse der foreligger  

 fuld klarhed for.
Organisationerne konstaterede, at enighed ikke kunne opnås.' Den 29. august 1990 skrev UNIDATA således til de medlemmer af PROSA, der  

 indtil fusionen var ansat i Sparekassernes Datacenter:
 »Som nævnt i dit ansættelsesbrev gælder dine nuværende  

 ansættelsesbetingelser til og med 31. marts 1991.
 Som et led i samordningen af løn- og arbejdsvilkår i Unidanmarkgruppen vil  

 dine løn- og ansættelsesvilkår fra og med 1. april 1991 følge overenskomster  

 og aftaler m.v. indgået mellem Danske Bankers Forhandlingsorganisation (DBF),  

 nu Finanssektorens Arbejdsgiverforening (FA), og Danske Bankfunktionærers  

 Landsforening (DBL).
Du vil pr. 1. april 1991 blive indplaceret på et løntrin tilsvarende den  

 løn eller nærmeste højere løn i den pågældende overenskomst.
Indplaceringen  

 sker med udgangspunkt i lønnen pr. 1. oktober 1990. Din indplacering og  

 anciennitetsforløb fremgår af vedlagte bilag.
Endvidere vedlægges  

 DBF/DBL-overenskomst 1989/1991.
 Dine nuværende pensionsregler, det vil sige indhold og bidragssatser,  

 fortsætter indtil videre uændret, men vil kunne ændres i forbindelse med  

 kommende ændringer/samordninger.
Gruppelivsordningen fortsætter også indtil videre uændret, men vil kunne  

 ændres efter nærmere aftale.« Finanssektorens Arbejdsgiverforening, Danske Bankfunktionærers  

 Landsforening, Danske Sparekassefunktionærers Landsforening og Danske  

 Forsikringsfunktionærers Landsforening har den 3. oktober 1990 underskrevet  

 sålydende protokollat vedrørende de overenskomstmæssige forhold i forbindelse  

 med virksomhedsoverdragelse/identitetsskrift:
 »På given foranledning har FA, DBL, DSfL og DFL drøftet spørgsmålet  

 om de overenskomstmæssige konsekvenser af en virksomhedsoverdragelse med  

 deraf følgende overgang fra et overenskomstkompleks til et andet.
Der var enighed om, at en virksomhed i givet fald skifter  

 overenskomstkompleks fra førstkommende overenskomstfornyelsestidspunkt,  

 typisk pr. 1. april i ulige år.
Virksomheden vil herefter være omfattet af  

 det samlede nye overenskomstkompleks, herunder dettes hovedaftale/-  

 overenskomst, og er således i kollektivarbejdsretlig henseende eksklusivt  

 forpligtet heraf, således at løn- og ansættelsesvilkår for virksomhedens  

 medarbejdere fastlægges i overensstemmelse med det overenskomstkompleks, der  

 relaterer sig til den nye identitet.
For så vidt angår forholdet mellem virksomheden og den enkelte medarbejder  

 forholdes i henhold til funktionærlovens regler herom.« Klagerne har til støtte for de nedlagte påstande blandt andet anført, at  

 den indklagede virksomhed den 1. april 1990 ansatte 22 medlemmer af PROSA,  

 der hidtil havde været ansat i Sparekassernes Datacenter.
De 22 medlemmer  

 udfører i den indklagede virksomhed det samme arbejde, som de tidligere  

 udførte i Sparekassernes Datacenter.
Der er enighed om, at der herved er sket  

 en delvis overdragelse af Sparekassernes Datacenter til den indklagede  

 virksomhed.
Det følger herefter af § 2, stk. 1, i lov nr. 111 af 21. marts  

 1979 om lønmodtageres retsstilling ved virksomhedsoverdragelse, at denne er  

 blevet bundet af Hovedaftalen af 10. november 1988 og overenskomsten af 30.  

 maj 1989 mellem Sparekassernes Datacenter og Prosa/SDC-Klubben.
Dette gælder  

 ikke blot i forhold til de 22 medlemmer, der oprindelig var ansat i  

 Sparekassernes Datacenter, men også i forhold til de 39 medlemmer, der før  

 fusionen den 1. april 1990 var ansat i de fusionerede pengeinstitutter eller  

 efter fusionen er blevet ansat udefra.
Ordlyden af loven om  

 virksomhedsoverdragelse udelukker ikke en sådan fortolkning, idet der ikke er  

 holdepunkter for, at det ved loven var tilsigtet at begrænse  

 arbejdstagersidens rettigheder.
De almindelige arbejdsretlige grundsætninger,  

 der gjaldt før loven, er opretholdt.
Dette gælder også princippet om  

 overenskomsters udelelighed og det såkaldte identitetsprincip.
Den indklagede  

 virksomhed tilkendegav ikke ved ansættelserne den 1. april 1990 over for  

 klagerne, at man ikke ønskede at blive bundet af overenskomsterne med  

 klagerne.
Ved brevet af 3. april 1990 og ved at deltage i det mæglingsmøde,  

 der var indkaldt til, har indklagede tværtimod accepteret at være part i  

 overenskomstkomplekset.
De indklagede har ikke bestridt, at ansættelsen af de 22 PROSA-medlemmer  

 fra den 1. april 1990 var en delvis virksomhedsoverdragelse, der er omfattet  

 af den påberåbte lov.
Loven tager efter sine forarbejder alene sigte på at  

 gennemføre EF-direktivet om samme spørgsmål og kan ikke fortolkes således, at  

 den giver rettigheder til organisationerne.
Den kan derfor alene føre til, at  

 de 22 medlemmer er sikret uændrede overenskomstvilkår, indtil overenskomsten  

 med klagerne udløber den 31. marts 1991. Fra det tidspunkt kan klagerne  

 heller ikke påberåbe sig hovedaftalen.
Loven kan ikke medføre, at  

 hovedaftalen og overenskomsten med klagerne gælder i forhold til de 39  

 medlemmer, der før den 1. april 1990 var ansat i de fusionerede  

 pengeinstitutter eller efter den 1. april 1990 er blevet ansat udefra.
Det må  

 herved tages i betragtning, at den indklagede virksomhed i forvejen er  

 overenskomstmæssigt dækket ved overenskomster mellem Finanssektorens  

 Arbejdsgiverforening og Danske Bankfunktionærers Landsforening.
Alle  

 funktioner, der udøves inden for bankerne, er efter et  

 industriforbunds-princip dækket af disse overenskomster.
Samme  

 industriforbunds- princip er indført i hele finanssektoren.
Den refererede  

 korrespondance læst som en helhed kan ikke tages som udtryk for, at de  

 indklagede har været af den opfattelse, klagerne gør gældende, men må  

 tværtimod forstås som en tilkendegivelse om, at man ikke ville være bundet af  

 overenskomsten med PROSA.
 Funktionærernes og Tjenestemændenes Fællesråd for Danske Bankfunktionærers  

 Landsforening har uddybet de synspunkter, de indklagede har gjort gældende.
 Arbejdsretten skal udtale:
Efter forarbejderne til virksomhedsoverdragelsesloven skal denne - med  

 enkelte for denne sag betydningsløse undtagelser - forstås i overensstemmelse  

 med det til grund for loven liggende EF-direktiv, således at EF-domstolens  

 fortolkning af uklarheder i direktivets tekst samtidig indebærer en  

 fortolkning af den danske lovtekst.
Det må herefter lægges til grund, at  

 loven alene medfører, at de medarbejdere fra Sparekassernes Datacenter,  

 herunder de 22 medlemmer af PROSA, som blev ansat i UNIDATA/UNIBANK A/S i  

 forbindelse med den pr. 1. april 1990 gennemførte fusion, har krav på  

 uændrede ansættelsesvilkår indtil udløbet den 31. marts 1991 af den  

 overenskomst, som før fusionen var gældende for ansættelsesforholdet.
Virksomhedsoverdragelsesloven har derimod ikke bevirket, at overenskomsten  

 og hovedaftalen som sådan er blevet gældende for UNIDATA/UNIBANK A/S med  

 klageren som overenskomstpart.
For udfaldet af sagen bliver det derfor  

 afgørende, om det klart er tilkendegivet klageren, at man ikke ville indtræde  

 i overenskomstforholdet.
I modsat fald er UNIDATA/UNIBANK A/S i  

 overensstemmelse med hidtidig arbejdsretlig teori og praksis blevet  

 forpligtet ved passivitet med den følge, at overenskomsten og hovedaftalen er  

 gældende i forholdet mellem parterne og dermed bestemmende for løn- og  

 arbejdsforhold for samtlige de medlemmer af PROSA, som siden den 1. april  

 1990 er eller har været beskæftiget hos UNIDATA/UNIBANK A/S.
Ved denne afgørelse lægger Arbejdsretten til grund, at PROSA/SDC-klubben i  

 foråret 1990 forgæves anmodede om bekræftelse på, at UNIDATA fremtidig ville  

 være arbejdsgiverpart i overenskomstforholdet, og at Finanssektorens  

 Arbejdsgiverforening ved mødet den 27. juli 1990 som afslutning på  

 drøftelserne herom utvetydigt tilkendegav, at »Unibank/Unidata ikke er  

 part i dette overenskomstforhold og ikke agter at blive det«.
Under  

 disse omstændigheder kan heller ikke almindelige arbejdsretlige regler, der  

 fortsat må være gældende ved siden af virksomhedsoverdragelsesloven, føre til  

 at give klageren medhold.
De indklagedes frifindelsespåstand tages derfor til  

 følge.
 T h i k e n d e s f o r r e t :
 De indklagede, Finanssektorens Arbejdsgiverforening og UNIDATA/UNIBANK  

 A/S, frifindes.
 Klagerne, Landsforeningen PROSA for PROSA/ØST for PROSA/UNIDATA-Klubben,  

 skal i sagsomkostninger betale 2.000 kr. til Arbejdsretten.
 (* 1) Henvisninger: Per Jacobsen s.152 ff, Per Jacobsen i JURISTEN 1991  

 s.309 ff, særligt s.316 ff, Svenning Andersen s.73 ff, 111 ff, 117 ff, K.  

 87.437 (A 1988, s.98), K. 89.319 (A 1990, s.79), K. 89.323 (A 1990, s.84), K.  

 89.426 (A 1990, s.116), K. 90.163.
