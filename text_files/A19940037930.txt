 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Autorisation § 1.  Ret til at udøve virksomhed som optiker og  

 betegne sig som optiker har kun den, der har modtaget autorisation som  

 optiker i henhold til § 3, stk. 1.
 § 2.  Ret til at udøve virksomhed som  

 kontaktlinseoptiker og betegne sig som kontaktlinseoptiker har kun den, der  

 har modtaget autorisation som kontaktlinseoptiker i henhold til § 3, stk. 2.
 § 3.  Den, der har bestået en af  

 undervisningsministeren godkendt uddannelse for optikere, har ret til  

 autorisation som optiker.
 Stk. 2.  Den, der har opnået autorisation som optiker i  

 henhold til stk. 1, og som herudover har bestået en af arbejdsministeren  

 gennem arbejdsmarkedsuddannelsessystemet eller af undervisningsministeren  

 godkendt uddannelse i kontaktlinsetilpasning, har ret til autorisation som  

 kontaktlinseoptiker.
Stk. 3.  Regler om uddannelse af optikere fastsættes af  

 undervisningsministeren efter forhandling med sundhedsministeren.
Regler om  

 uddannelse af kontaktlinseoptikere fastsættes af arbejdsministeren efter  

 forhandling med sundhedsministeren gennem arbejdsmarkedsuddannelsessystemet  

 eller af undervisningsministeren.
 Stk. 4.  Autorisation som optiker og kontaktlinseoptiker  

 meddeles af Sundhedsstyrelsen, der fører en fortegnelse over de meddelte  

 autorisationer.
Stk. 5.  Autorisation kan dog ikke meddeles den, der må  

 antages at være farlig for sine medmennesker under udøvelse af virksomhed som  

 optiker eller kontaktlinseoptiker enten på grund af udvist grov uduelighed  

 eller på grund af legemlige eller sjælelige mangler.
Autorisation kan  

 endvidere nægtes under de i borgerlig straffelov § 78, stk. 2, nævnte  

 omstændigheder.
 Stk. 6.  For autorisationen betales et af  

 sundhedsministeren fastsat gebyr.
 § 4.  Sundhedsministeren kan fastsætte sådanne  

 bestemmelser om udøvelse af virksomhed her i landet som autoriseret optiker  

 eller autoriseret kontaktlinseoptiker, som er nødvendige til gennemførelse af  

 overenskomst om fælles nordisk arbejdsmarked for optikere og direktiver  

 vedtaget af Den Europæiske Union.
Stk. 2.  Sundhedsstyrelsen kan meddele autorisation som  

 optiker eller som kontaktlinseoptiker til personer, der i udlandet har  

 gennemgået en uddannelse, som kan ligestilles med de i § 3, stk. 1 og 2,  

 nævnte uddannelser.
Autorisationen kan tidsbegrænses.
 § 5.  Autorisation som optiker eller  

 kontaktlinseoptiker kan fratages og generhverves efter reglerne i lov om  

 sundhedsvæsenets centralstyrelse m.v.
Stk. 2.  En optiker eller kontaktlinseoptiker kan over  

 for Sundhedsstyrelsen fraskrive sig autorisationen for tid eller indtil  

 videre.
Autorisationen generhverves, når en fastsat tidsfrist for  

 fraskrivelsen er udløbet, og kan i øvrigt - også inden for en fastsat  

 tidsfrist - generhverves efter ansøgning til Sundhedsstyrelsen, såfremt de  

 omstændigheder, der begrundede fraskrivelsen, ikke længere findes at være til  

 stede.
Stk. 3.  Sundhedsstyrelsens afgørelse kan påklages til  

 sundhedsministeren.
Afslår sundhedsministeren klagen, kan klageren forlange  

 afgørelsen indbragt for domstolene, såfremt der er forløbet mindst 1 år  

 efter, at den pågældende har fraskrevet sig autorisationen, eller efter at  

 generhvervelse senest er nægtet ved dom.
Sundhedsministerens afgørelse skal  

 indeholde oplysning om adgangen til at begære domstolsprøvelse og om fristen  

 herfor.
Stk. 4.  Begæring efter stk. 3 om domstolsprøvelse skal  

 fremsættes over for sundhedsministeren inden 3 uger efter, at  

 sundhedsministerens afgørelse er meddelt den pågældende.
Sundhedsministeren  

 anlægger sag i den borgerlige retsplejes former.
Stk. 5.  Fratagelse af autorisation som optiker medfører  

 tillige fratagelse af autorisation som kontaktlinseoptiker.
Fratagelse af  

 autorisation som kontaktlinseoptiker medfører, medmindre Sundhedsstyrelsen  

 indstiller andet, tillige fratagelse af autorisation som optiker.
 Stk. 6.  Er autorisationen som optiker eller som  

 kontaktlinseoptiker her i landet givet på grundlag af autorisation i et andet  

 land, kan Sundhedsstyrelsen fratage vedkommende autorisationen, dersom  

 autorisationen i vedkommende andet land bliver frataget den pågældende eller  

 på anden måde taber sin gyldighed.
 § 6.  Sundhedsstyrelsen giver offentlig meddelelse om  

 autorisationer samt om fratagelser og fraskrivelser i medfør af § 5.
Rettigheder og pligter § 7.  Virksomhed som optiker omfatter synsbestemmelse  

 med henblik på tilpasning, kontrol og udlevering af briller og andre  

 individuelt udformede synshjælpemidler, jf. dog stk. 2. Sundhedsstyrelsen kan  

 fastsætte regler om, at nærmere angivne standardbrilletyper og andre  

 standardsynshjælpemidler kun må udleveres af optikere.
 Stk. 2.  Virksomhed som kontaktlinseoptiker omfatter  

 tilpasning, kontrol og udlevering af kontaktlinser.
Stk. 3.  Sundhedsstyrelsen fastsætter nærmere regler om  

 optikeres og kontaktlinseoptikeres virksomhedsområde.
Der kan herunder  

 fastsættes regler om, at dele af virksomheden kun må udføres efter henvisning  

 fra eller i samarbejde med speciallæger i øjensygdomme.
 § 8.  Lægers virksomhed berøres ikke af denne lov.
 § 9.  Optikere og kontaktlinseoptikere skal føre  

 journal over deres virksomhed efter nærmere af Sundhedsstyrelsen fastsatte  

 regler.
 Stk. 2.  De i stk. 1 nævnte journaler skal opbevares i  

 mindst 5 år fra seneste optegnelse.
 § 10.  En optiker og kontaktlinseoptiker er under  

 udøvelse af sin virksomhed forpligtet til at udvise omhu og  

 samvittighedsfuldhed, herunder ved valg og instruktion af medhjælp og ved  

 rådgivning af kunder.
 § 11.  Der må kun reklameres for optiker- eller  

 kontaktlinseoptikervirksomhed ved meddelelse af oplysninger, der ikke er  

 vildledende eller på anden måde egnede til at fremkalde urigtige  

 forestillinger i offentligheden om den pågældendes kvalifikationer.
Tilsyn § 12.  Optikere og kontaktlinseoptikere er undergivet  

 tilsyn af Sundhedsstyrelsen efter lov om sundhedsvæsenets centralstyrelse  

 m.v.
 Stk. 2.  Optikere og kontaktlinseoptikere eller  

 eventuelle arbejdsgivere for sådanne er forpligtet til på begæring af  

 tilsynsmyndigheden at afgive alle oplysninger, der er nødvendige for  

 gennemførelse af tilsynet.
Straffebestemmelser § 13.  Den, der uden at have autorisation som optiker  

 eller kontaktlinseoptiker betegner sig som optiker eller kontaktlinseoptiker  

 eller på anden måde bidrager til forhold, der er egnede til at vække  

 forestilling om, at den pågældende har en sådan autorisation, straffes med  

 bøde.
 § 14.  En optiker eller kontaktlinseoptiker, der gør  

 sig skyldig i grovere eller gentagen forsømmelse eller skødesløshed under  

 udøvelsen af sin virksomhed, straffes med bøde eller hæfte.
 § 15.  Uberettiget virksomhed som optiker eller  

 kontaktlinseoptiker straffes med bøde eller hæfte.
 Stk. 2.  Overtrædelse af § 11 og § 12, stk. 2, straffes  

 med bøde.
 Stk. 3.  I forskrifter, der er udfærdiget i medfør af  

 denne lov, kan der fastsættes straf af bøde for overtrædelse af bestemmelser  

 i forskrifterne.
 § 16.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
Ikrafttrædelses- og overgangsbestemmelser § 17.  Loven træder i kraft den 1. oktober 1994.
 § 18.  Ret til autorisation som optiker har personer,  

 som ved denne lovs ikrafttræden har gennemgået lærlingeuddannelse eller  

 erhvervsfaglig grunduddannelse som optiker, jf. dog § 3, stk. 2.
Stk. 2.  Det samme gælder Stk. 3.  Personer, der uden at have en uddannelse som  

 nævnt i stk. 1 og 2, men som i de sidste 10 år før lovens ikrafttræden har  

 været beskæftiget som optiker, kan for en periode af 5 år efter lovens  

 ikrafttræden fortsætte med at udføre almindelig optikervirksomhed.
 § 19.  Ret til at opnå autorisation som  

 kontaktlinseoptiker har personer, der ved lovens ikrafttræden har ret til  

 autorisation som optiker, og som herudover har gennemgået og opnået  

 afgangsbevis fra det af arbejdsministeren ved Arbejdsmarkedsstyrelsen  

 godkendte kursus i kontaktlinsetilpasning, modul I og modul II, eller  

 tilsvarende dansk eller udenlandsk eksamen.
 Stk. 2.  Optikere, der ved lovens ikrafttræden kun har  

 afgangsbevis i kontaktlinseuddannelse for modul I eller i mindst 10 år forud  

 for lovens ikrafttræden i overvejende grad har beskæftiget sig med  

 kontaktlinsetilpasning, kan af Sundhedsstyrelsen efter indhentet udtalelse  

 fra Optikerfagets Fællesudvalg for en begrænset periode af 3 år efter lovens  

 ikrafttræden anerkendes til at tilpasse, kontrollere og udlevere  

 kontaktlinser.
 § 20.  Sundhedsstyrelsen træffer afgørelse om  

 autorisation i henhold til § 18, stk. 2, og § 19, stk. 2, efter indhentet  

 udtalelse fra Optikerfagets Fællesudvalg.
 § 21.  Loven gælder ikke for Færøerne, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
