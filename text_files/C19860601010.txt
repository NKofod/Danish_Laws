 Det meddeles herved, at den ved protokollat af 30. januar 1983 fornyede  

 overenskomst mellem finansministeriet og Foreningen for forsøgsteknikere  

 vedrørende løn- og ansættelsesforhold for forsøgsteknikere under Statens  

 Husdyrbrugsforsøg ved lov nr. 123 af31. marts 1985 om fornyelse og  

 forlængelse af kollektive overenskomster og aftaler m.v. og beslutning af det  

 i henhold til loven oprettede paritetiske nævn er forlænget for en periode af  

 2 år fra den 1. april 1985 med følgende ændringer:
 1. Ændring af lønskala som følge af  

 stillingsvurdering.
 Pr. 1. april 1985 ændres lønskalaen for forsøgsteknikere til følgende  

 skalatrin, stedtillægssats III:
 Ovennævnte træder i stedet for de i §§ 2-4 anførte lønninger.
 Indplacering i ovennævnte ny lønskala sker efter principperne i de for  

 tjenestemænd gældende regler om lønanciennitet, jfr. cirkulære af 18 november  

 1985 om lønanciennitet m.v. for tjenestemænd i staten § 9, idet der ikke ved  

 indplaceringen tages hensyn til det i § 7, stk. 2, nævnte gårdtillæg.
 Dette betyder, at forsøgsteknikerne pr. 1. april 1985 placeres på samme  

 anciennitetstrin i den ny lønskala som i den gamle med bibeholdelse af samme  

 oprykningstidspunkt til næste anciennitetstrin som hidtil.
 Eksempelvis indplaceres en forsøgstekniker på hidtidig 4. - 5. års  

 anciennitetstrin på skalatrin 11 i den ny skala med bibeholdelse af samme  

 oprykningstidspunkt til 6. - 7. års anciennitetstrin (skalatrin 12) som  

 hidtil.
 Indplacering af forsøgsteknikere på hidtidig 10. og følgende års  

 anciennitetstrin indplaceres på skalatrin 14 med oprykning til skalatrin 15  

 pr. 1. april 1987.
 2. Betaling for rådighedsvagttjeneste.
 Til forsøgsteknikere aflønnet efter vedlagte overenskomst ydes der  

 betaling for deltagelse i rådighedsvagttjeneste udenfor normal arbejdstid på  

 Forsøgsanlæg Foulum.
Som betaling for deltagelse i den ovenfor nævnte rådighedsvagttjeneste i  

 tiden fra kl. 1700 til kl. 600 ydes et beløb pr. effektiv  

 rådighedsvagttjeneste inden for nævnte tidsrum på 14 kr. pr. time.
Dette  

 beløb udbetales ikke under effektiv tjeneste, idet denne er omfattet af  

 gårdtillægget, jfr. overenskomstens § 7, stk. 2.
 3. Tillæg som følge af stillingsvurdering.
 Pr. 1. april 1985 ydes følgende tillæg til:
P.
Bokær Hansen 11.512,67 kr. (niveau 1/4-85) N.
Gade Jørgensen 17.168,20 » 4. Procentregulering af gårdtillæg.
 Gårdtillæg i henhold til § 7, stk. 2 forhøjes pr. 1. april 1985 og pr. 1.  

 april 1986 med henholdsvis 1,75 pct. og 1,25 pct. af de nævnte løndele  

 tillagt den pr. 1. oktober 1984 udløste særlige regulering på 0,23 pct.
 Pr. 1. oktober 1985 og pr. 1. oktober 1986 foretages eventuel  

 ekstraordinær lønregulering af den aktuelle løn i overensstemmelse med de for  

 tjenestemænd gældende regler, jfr. § 16, stk. 2, i aftale om justering af  

 tjenestemandslønninger m.v. fra 1. april 1985.
 5. Arbejdstid.
 Den normale ugentlige arbejdstid nedsættes pr. 1. januar 1987 til 39  

 timer.
 Den hidtil gældende overenskomst af 2. oktober 1981 med de i protokollat  

 af 30. juni 1983 aftalte ændringer indarbejdet, er optaget som bilag til  

 denne cirkulæreskrivelse.
 Idet man i øvrigt henviser til overenskomstens bestemmelser bemærkes  

 følgende:
 Med virkning fra overenskomstens udsendelse gælder de for tjenestemænd  

 herom fastsatte regler, for tiden cirkulære af 24. maj 1985 om  

 lønfradrag/beregning for tjenestemænd (LP. nr. 029/85).
 Ved årsbruttoløn forstås den årlige løn incl. gårdtillæg.
 For så vidt angår fradrag i forbindelse med fravær på grund af sygdom,  

 henvises til reglerne i finansministeriets cirkulære af 7. marts 1983 om lov  

 om begrænsning af løn under sygdom (Karensdagsloven).
 Det henstilles, at tilrettelæggelse af tjenesten søges gennemført således,  

 at forsøgsteknikeren gives fridage efter de for tjenestemænd gældende regler.
 Opmærksomheden henledes på finansministeriets cirkulæreskrivelse af 21.  

 januar 1977, hvorefter anmodninger fra ansatte om tjenestetidsnedsættelse mod  

 tilsvarende lønreduktion bør imødekommes, medmindre vægtige tjenstlige,  

 praktiske, økonomiske eller lignende hensyn taler derimod.
 Eventuelle tvivlsspørgsmål vedrørende overenskomsten forventes forelagt  

 finansministeriet.
P.
M.
V.
 E.B.
Oluf Emborg OVERENSKOMST § 1.  Ansættelse.
Overenskomsten omfatter forsøgsteknikere ansat under Statens  

 Husdyrbrugsforsøg.
Overenskomsten omfatter ikke forsøgsteknikere omfattet af  

 overenskomst af 25. marts 1981 mellem finansministeriet og Handels- og  

 Kontorfunktionærernes Forbund i Danmark.
 Undtaget fra overenskomsten er tjenestemænd og pensionerede tjenestemænd  

 fra staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år.
 § 2.  Løn.
 Lønnen udgør følgende årlige beløb:
 Vedrørende indplaceringen i den nye lønskala henvises til  

 overgangsbestemmelsen i § 11.
Stk. 2.  Ancienniteten regnes fra ansættelsen som  

 forsøgstekniker.
Forsøgsteknikere, der har gennemgået  

 landbrugsteknikeruddannelse eller lignende teoretisk uddannelse, indplaceres  

 ved ansættelsen direkte på løntrin 2. - 3. år.
Hvor forholdene taler derfor,  

 kan der mellem overenskomstens parter træffes aftale om fastsættelse af  

 anciennitet efter andre regler.
 Stk. 3.  Udover den i stk. 1 nævnte løn ydes et  

 almindeligt tillæg på 5.384 kr. årlig.
 Stk. 4.  Udover den i stk. 1 nævnte løn ydes et  

 ureguleret tillæg der udgør følgende årlige beløb:
Stk. 5 a.
Pr. 1. april 1983 forhøjes de pr. 1. oktober 1982 gældende  

 grundlønninger med 1,33pct.
b.
Pr. 1. oktober 1983 forhøjes de pr. 1. april 1983 gældende  

 grundlønninger med 1,33pct.
c.
Pr. 1. april 1984 forhøjes de pr. 1. oktober 1983 gældende  

 grundlønninger med 1,33pct.
d.
Pr. 1. oktober 1984 forhøjes de pr. 1. april 1984 gældende  

 grundlønninger med 1,33pct.
 Lønningerne afrundes efter de for tjenestemænd gældende regler.
Stk. 6.  Der ydes til samtlige løntrin et almindeligt  

 kronetillæg på ialt 4.800 kr.
Kronetillægget ydes pr. 1. april 1983, 1.  

 oktober 1983, 1. april 1984 og 1. oktober 1984 med 1.200 kr. hver gang.
 § 3.  Dyrtidsregulering m.v.
For hver fulde tre points udsving i reguleringspristallet ud over 103  

 (januar 1980 = 100) forhøjes eller nedsættes lønningerne i henhold til § 2  

 med 1.872 kr. årlig.
Eventuelle overskydende points henstår til næste  

 regulering.
 Stk. 2.  Ved udsving i reguleringspristallet fra 103 til  

 100 nedsættes lønningerne med 1.248 kr.
 Ved udsving i reguleringspristallet på fulde to points under 100 optages  

 forhandling om reguleringens form.
 Stk. 3.  Regulering i henhold til stk. 1 sker på  

 grundlag af reguleringspristallet for januar og juli for tidsrummene  

 henholdsvis 1. april - 30. september og 1. oktober - 31. marts.
Stk. 4.  For perioden 1. oktober 1975 - 1. januar 1980  

 er der på grundlag af reguleringspristallet for januar 1975 = 100 udløst i  

 alt 11 dyrtidsportioner på 1.248 kr. årlig til udbetaling.
Hertil kommer 1  

 dyrtidsportion på 1.248 kr. årlig pr. 1. oktober 1980 på grundlag af  

 reguleringspristallet for januar 1980 = 100. I perioden 1. april 1981 - 1.  

 oktober 1982 (incl.) er udløst i alt 7 dyrtidsportioner på 1.872 kr. årlig.  

 Det samlede dyrtidstillæg udgør herefter i perioden indtil 30. september 1985  

 28.080 kr. årlig.
 § 4.  Særlig lønregulering.
 Den i henhold til denne overenskomst m.v. gældende løn pr. 1. oktober 1984  

 forhøjes eventuelt pr. 1. oktober 1984 i overensstemmelse med bilag I.
 § 5.  Flyttegodtgørelse.
Såfremt en forsøgstekniker forflyttes til et andet tjenestested og i denne  

 anledning er nødsaget til at foretage en flytning af husstand og bohave,  

 tilstås der ham godtgørelse efter de for tjenestemænd i staten, folkeskolen og folkekirken gældende regler,  

 idet det supplerende godtgørelsesbeløb udgør 1.660 kr.
 § 6.  Udbetaling af løn.
 Lønnen udbetales månedsvis bagud.
 § 7.  Arbejdstid m.v.
 De i § 2 nævnte lønninger er beregnet på grundlag af en månedlig  

 arbejdstid på 173 1/3 time.
 Stk. 2.  Som vederlag for overarbejde, forskudt  

 arbejdstid og tjeneste på søn- og helligdage ydes et gårdtillæg, der andrager  

 følgende beløb:
 Såfremt forsøgsteknikeren efter en opgørelse af overarbejdspenge,  

 godtgørelse for mistede fridage, natpenge, godtgørelse for tjeneste på søn-  

 og helligdage, grundlovsdag og juleaftensdag samt godtgørelse for delt  

 tjeneste efter de for tjenestemænd herom gældende regler opnår ret til et  

 højere beløb end gårdtillægget, vil betaling for de nævnte tjenester i stedet  

 kunne ske i overensstemmelse hermed.
 Stk. 3.  Nedsat arbejdstid kan bevilges, når tjenesten  

 tillader det, og i så fald reduceres lønnen tilsvarende.
 Ansatte, som antages til eller overgår til deltidsbeskæftigelse med en  

 arbejdstid under halvdelen af fuld arbejdstid, optjener anciennitet i forhold  

 til den nedsatte tjenestetid.
§ 8.  Opsigelsesvarsel, løn under sygdom, militærtjeneste m.v.
 De i funktionærloven omhandlede regler om opsigelse, løn under fravær på  

 grund af sygdom og fravær på grund af svangerskab og fødsel, indkaldelse til  

 militærtjeneste samt efterløn finder anvendelse på ansatte, der er omfattet  

 af denne overenskomst.
 § 9.  Ferie.
 Der ydes ferie efter ferielovene regler.
Stk. 2.  Til ansatte, der holder ferie med løn, ydes en  

 særlig feriegodtgørelse på 1 1/2 pct., der træder i stedet for det i  

 ferielovens § 14, stk. 1, omhandlede ferietillæg på 1 pct.
Godtgørelsen  

 beregnes af samtlige de i optjeningsåret oppebårne indkomstskattepligtige  

 beløb for tjenstligt arbejde, idet der dog bortses fra udbetalt løn under  

 ferie og fra udbetalt feriegodtgørelse.
 § 10.  Befordringsgodtgørelse samt time og dagpenge.
 På tjenesterejser og under udstationering ydes der befordringsgodtgørelse  

 samt time- og dagpenge efter de regler, der gælder for tjenestemænd, idet  

 forsøgsteknikere henføres til sats B.
 § 11.  Hovedaftale.
 Principperne i den mellem Dansk Arbejdsgiverforening og  

 Landsorganisationen i Danmark indgåede hovedaftale finder tilsvarende  

 anvendelse på nærværende overenskomstområde.
 § 12.  Kapitalpension.
 Efter anmodning fra den ansatte kan vedkommende styrelse indgå aftale med  

 den ansatte om, at styrelsen ved hver lønudbetaling tilbageholder et beløb i  

 den ansattes løn som indbetaling til kapitalforsikring eller opsparing i  

 pensionsøjemed, der oprettes/påbegyndes før det fyldte 60. år i henhold til  

 bestemmelserne i lov om beskatning af pensionsordninger m.v., jfr.  

 lovbekendtgørelse nr. 409 af 14. august 1975 med senere ændringer.
 Stk. 2.  Som indbetaling til kapitalpensionsordning kan,  

 jfr. dog pensionsbeskatningslovens bestemmelser om maksimumsbeløb, højst  

 anvendes 15 pct. - for ansatte, der er fyldt 45 år ved årets begyndelse, dog  

 20 pct. af den fastsatte løn incl. dyrtids- og taktreguleringstillæg.  

 Indbetaling sker efter den ansattes anvisning til et livs- eller  

 pensionsforsikringsselskab, henholdsvis en bank eller sparekasse.  

 Indbetalingen vedvarer indtil ansættelsens ophør.
 § 13.  Indplacering i den nye lønskala.
 Indplacering af forsøgsteknikere, der er ansat inden 1. april 1981, i den  

 i § 2 nævnte lønskala pr. 1. april 1979, finder sted efter nedenstående  

 regler:
 De forsøgsteknikere, der pr. 1. april 1981 har været ansat mindre end 1 år  

 på hidtidig 1. - 2. års løntrin indplaceres pr. 1. april 1981 på 1. års  

 løntrin i den nye lønskala og oprykkes til 2. - 3. års løntrin, når de har  

 været aflønnet efter 1. - 2. års løntrin og det nye 1. års løntrin i  

 tilsammen 1 år.
 hidtidige 9. og flg. års løntrin og/ eller det nye 8. - 9. års løntrin i  

 tilsammen 2 år oprykkes til 10. og flg. års løntrin.
 Stk. 2.  Indplacering af forsøgsteknikere, der ansættes  

 den 1. april 1981 eller senere, i den i § 2, stk. 1 nævnte skala, finder sted  

 efter anciennitet, men dog ikke på et højere løntrin end de ville have  

 opnået, såfremt de havde været ansat forud for 1. april 1981.
 § 14.  Overenskomstens gyldighed.
 Overenskomsten gælder fra 1. april 1983 og kan af begge parter opsiges med  

 3 måneders varsel til en 1. april, dog tidligst til den 1. april 1985.
København, den FORENINGEN FOR FORSØGSTEKNIKERE FINANSMINISTERIET P.
M.
V.
 E.B.
Protokollat i tilslutning til overenskomst af 2. november 1981 vedrørende løn- og ansættelsesforhold for forsøgsteknikere under  

 Statens Husdyrbrugsforsøg.
 Der er i forbindelse med overenskomstfornyelsen pr. 1. april 1981 mellem  

 parterne enighed om snarest muligt at iværksætte en stillingsvurdering af de  

 af overenskomsten af 1. november 1979 omfattede teknikere.
 Stillingsvurderingen finder sted efter statens stillingsvurderingssystem  

 af 1976 og gennemføres efter de af stillingsvurderingsrådet fastlagte  

 generelle retningslinier.
 Eventuel ændret lønmæssig placering som følge af undersøgelsen gennemføres  

 med virkning fra 1. april 1982.
København, den 2. november 1981 FORENINGEN FOR FORSØGSTEKNIKERE Knud Brodersen FINANSMINISTERIET P.
M.
V.
 E.B.
Bilag I 1. Med det formål at sikre en ligelig lønudvikling  

 mellem den private og den offentlige sektor aftales for aftaleperioden 1983-85 en  

 tilpasningsklausul efter følgende retningslinier:
 Såfremt den gennemsnitlige timefortjeneste for samtlige arbejdere i hele  

 landet som opgjort i Dansk Arbejdsgiverforenings arbejderlønstatistik for  

 januar kvartal 1984 (kolonne 7) skulle være mere end 4 pct. højere end for  

 samme tidsrum året før, vil det danne grundlag for en ekstraordinær  

 forhøjelse af de offentligt ansattes løn.
 En sådan lønforhøjelse vil finde sted med virkning fra 1. oktober 1984.
 Der foretages modregning for den del af aftale- og overenskomstresultatet,  

 der på det offentlige område kommer til udbetaling pr. 1. april og 1. oktober  

 1983, jfr. bilag 2.1.
 De offentligt ansattes samlede faste løn forhøjes med 2/3 afden eventuelle  

 stigningsprocent som opgjort ovenfor.
2. Der er enighed mellem parterne om, at  

 lønudviklingen i det andet overenskomstår for såvel arbejdere som funktionærer vil indgå i  

 forhandlingerne om en fornyelse af justeringsaftalen pr. 1. april 1985.
Bilag Opgørelse af eventuel ekstraordinær forhøjelse af de offentligt ansattes  

 løn pr. 1. oktober 1984.
 1. Opgørelse af lønudviklingen på det private  

 arbejdsmarked:
 Gennemsnitlig timefortjeneste for samtlige arbejdere i hele landet:
