Skriftlig fremsættelse (12. januar 2000) Sundhedsministeren (Carsten Koch):
 Herved tillader jeg mig for Folketinget at  

 fremsætte:
 Forslag til lov om ændring af lov om ligsyn,  

 obduktion og transplantation m.v. (Ændring af embedslægers  

 retsmedicinske opgaver og adgang til transplantation fra unge under 18  

 år).
(Lovforslag nr.
L 167).
 Formålet med lovforslaget er dels at bringe  

 ligsynsloven i overensstemmelse med en ny opgavefordeling på det  

 retsmedicinske område, dels at begrænse de muligheder, loven  

 giver til at transplantere organer fra unge personer under 18 år.
Den første ændring er begrundet i en  

 opgaveomlægning  vedrørende embedslægernes betjening af  

 politi og retsvæsen.
Dette spørgsmål har gennem de seneste  

 år været genstand for drøftelser, og i august 1999 blev  

 der opnået enighed mellem Sundhedsministeriet, Forskningsministeriet og  

 Justitsministeriet om at foretage en omlægning af en række  

 retsmedicinske opgaver.
Omlægningen indebærer bl.a., at  

 embedslægerne med virkning fra 1. oktober 1999 ikke længere skal  

 deltage i den praktiske gennemførelse af retslægelige  

 obduktioner.
Da embedslægernes medvirken ved udførelsen heraf er  

 reguleret i ligsynsloven, vil der skulle foretages en ændring i denne  

 lov.
 Ratifikationen af Europarådets konvention af  

 4. juni 1997 om beskyttelse af menneskerettigheder og menneskelig  

 værdighed i forbindelse med anvendelse af biologi og  

 lægevidenskab: Konvention om menneskerettigheder og biomedicin",  

 indebærer en pligt til at indrette dansk lovgivning eller dansk  

 administrativ praksis efter konventionens bestemmelser, således at der  

 i den faktiske retsanvendelse ikke handles i strid med konventionens  

 bestemmelser.
Af bemærkningerne til lov om ligsyn, obduktion og  

 transplantation, § 13, stk. 2, jf.
Folketingstidende 1989-90 A 3812,  

 fremgår forudsætningsvis, at der efter denne bestemmelse i ganske  

 særlige tilfælde kan transplanteres f.eks. en nyre (et  

 ikke-gendanneligt væv) fra en mindreårig.
Da dette er i strid med  

 konventionens bestemmelser, hvorefter der kun må transplanteres  

 gendanneligt væv fra unge under 18 år, f.eks. knoglemarv, finder  

 Sundhedsministeriet, at § 13, stk. 2 bør præciseres,  

 således at bestemmelsen svarer til konventionens bestemmelser og dansk  

 praksis.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Folketingets velvillige behandling.
