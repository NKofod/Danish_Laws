 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som skibsbygger.
 § 2.  Det Faglige Udvalg for uddannelsen, jf. § 37 i  

 erhvervsuddannelsesloven, er Det Faglige Udvalg for Smede- og  

 Stålkonstruktioner.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 4 år.
 Stk.2.  Uddannelsen indledes i praktikvirksomheden eller  

 med 2. skoleperiode.
§ 5.  Personer over 25 år kan indgå uddannelsesaftale  

 med afkortning af uddannelsestiden med normalt indtil 2/3 af den tid, den  

 pågældende forud for indgåelse af uddannelsesaftalen har brugt til relevant  

 uddannelse eller har været beskæftiget med arbejde, som i det væsentlige er  

 sammenfaldende med det, som er fastsat for praktikuddannelsen i uddannelsen,  

 jf. bilag 1. Det faglige udvalg træffer afgørelse efter indhentning af  

 udtalelse fra skolen, jf. stk. 3. Uddannelsestiden skal mindst udgøre længden  

 af det afsluttende skoleophold.
Kursus i henhold til  

 erhvervsuddannelseslovens § 16 kan være omfattet af uddannelsesaftalen, jf.  

 lovens § 48, stk. 2.
 Stk. 2.  Udvalget kan i særlige tilfælde dispensere fra  

 alderskravet eller beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering vil kunne gennemføre skoleundervisningen, eventuelt efter § 6, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 7.
 Stk. 4.  Afgørelser efter stk. 1-3, efter § 6, stk. 2,  

 og § 7, stk. 2, skal så vidt muligt træffes inden indgåelsen af  

 uddannelsesaftalen.
 § 6.  Skoleundervisningen varer 55 uger.  

 Skoleundervisningen veksler med praktikuddannelse som vist i figuren og som  

 anført nedenfor, jf. dog stk. 2:
Stk. 2.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
Den samlede varighed af skoleundervisningen, inklusive  

 eventuelt kursus efter erhvervsuddannelseslovens § 16, må ikke overstige  

 varigheden af den skoleundervisning, som er anført i stk. 1. Det faglige  

 udvalg skal godkende fastsættelsen af praktikperioder.
 Stk. 3.  Uddannelsen afsluttes med eksamen  

 (svendeprøve), der gennemføres i forbindelse med den sidste skoleperiode.
Fritagelse for dele af uddannelsen § 7.  Elever, der har gennemført 2. skoleperiode i  

 følgende uddannelser er fritaget for 2. skoleperiode i  

 skibsbyggeruddannelsen:
 Stk. 2.  Elever kan af skolen fritages for dele af  

 undervisningen på baggrund af beskæftigelse eller anden uddannelse, jf. bilag  

 1.
 Stk. 3.  Elever kan i øvrigt fritages for dele af  

 uddannelsen efter hovedbekendtgørelsen.
 Uddannelsens mål m.v.
§ 8.  Den uddannede skibsbygger skal kunne udføre alle  

 arbejdsprocesser, der forekommer inden for det område, som uddannelsen retter  

 sig imod, under iagttagelse af gældende miljø- og sikkerhedsbestemmelser.
Den  

 uddannede kan planlægge, tilrettelægge og udføre arbejdet ud fra et teknisk,  

 hensigtsmæssigt og økonomisk forløb under hensyntagen til gældende  

 standarder, love og bestemmelser.
 Stk. 2.  Den uddannede skibsbygger skal kunne:
Skoleundervisningen § 9.  Skoleundervisningen skal på en helhedsorienteret  

 måde omfatte både praktisk og teoretisk undervisning med henblik på at give  

 eleven fornødne generelle og specielle kvalifikationer, herunder  

 forudsætninger for at varetage de funktioner, uddannelsen tager sigte på.
 Stk. 2.  Undervisningen skal give indsigt i og  

 forståelse af miljømæssige forhold, herunder håndtering af miljømæssige  

 problemstillinger i forbindelse med materialeanvendelse.
 Stk. 3.  Undervisningen skal samtidig give  

 forudsætninger for udbygning af kvalifikationerne ved efter- og  

 videreuddannelse og bidrage til elevens personlige udvikling og forståelse af  

 samfundet og dets udvikling.
 § 10.  Skoleundervisningen omfatter grundfag,  

 områdefag, specialefag og valgfag med følgende fordeling på skoleperioder og  

 vejledende uddannelsestid i uger:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
Stk. 3.  Hvis uddannelsesforløbet er fastsat efter § 6,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid ifølge stk. 1 og den fastsatte  

 fordeling af undervisningen på skoleperioder fraviges i fornødent omfang  

 under respekt af de angivne mål for undervisningen.
Undervisningen skal  

 omfatte valgfag.
 Stk. 4.  Skolen fastsætter inden for rammerne i §§ 11-15  

 i overensstemmelse med hovedbekendtgørelsen det nærmere indhold af  

 undervisningen.
2. skoleperiode § 11.  Undervisningen i 2. skoleperiode har til  

 formål, at eleven Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Eleven skal opnå begyndende færdigheder i flammeskæring af lige og skrå  

 snit i plade.
Eleven overholder gældende sikkerhedsregler for flammeskæring.
 Eleven skal opnå begyndende færdigheder i klipning med håndsakse,  

 maskinsakse, profilsakse og kurvesakse.
 Eleven skal vælge slibemetode og udstyr ud fra en given opgave og tildanne  

 emner, så tolerancekravet i DS 326 serie B overholdes.
Eleven skal anvende og vedligeholde svejsetransformeren i henhold til  

 gældende sikkerhedsregler.
Eleven skal vælge strømstyrke ud fra oplysninger  

 på elektrodepakningen eller elektrodekatalog.
Svejsningerne, der udføres i  

 stillingerne PA-BW, PA-FW og PB-FW (EN 287-1), skal være ensartede og uden  

 væsentlige fejl.
Eleven skal anvende og vedligeholde MAG-svejseudstyret i henhold til  

 gældende sikkerhedsregler.
Eleven skal indstille udstyret med anvendelige  

 svejseparametre til en given opgave.
Svejsningerne, der udføres i  

 stillingerne PA-BW, PA-FW, PB-FW og PG-BW (EN 287-1), skal være ensartede og  

 uden væsentlige fejl.
Frasvejsning Eleven skal sikkerhedsmæssigt forsvarligt kunne anvende gassvejseudstyr.  

 Eleven skal opnå begyndende færdigheder i at vælge brænder og  

 tilsatsmateriale.
Eleven skal i svejsestillingerne PA-BW i plade og PA-BW i  

 rør (EN 287-1) kunne svejse med jævn overvulst.
Eleven skal kunne vælge limtype og limeudstyr korrekt i henhold til  

 gældende sikkerhedsregler.
De færdige limninger udføres med fuld binding.
Eleven skal betjene loddeudstyret korrekt i henhold til  

 sikkerhedsreglerne.
Eleven skal blødlodde i zinkplade med fuld binding.  

 Eleven skal blødlodde kobberrør.
Lodningerne skal være tætte ved 5 ato.  

 trykprøvning.
Eleven skal hårdlodde i messing, aluminium og stål med fuld  

 binding.
Eleven skal anvende udstyr, værktøj og metoder til bukning af plade-, rør-  

 og profilmaterialer.
Det bearbejdede emne skal overholde tolerancekravet i DS  

 326 serie B.
Eleven skal vælge opvarmnings- og bukkemetode samt anvende udstyr og  

 værktøjer til bukning af rør og profiler.
Det bearbejdede emne skal overholde  

 tolerancekravet i DS 326 serie B.
Eleven skal anvende udstyr, værktøj og metoder til retning af plade-, rør-  

 og profilmaterialer.
Det bearbejdede emne skal overholde tolerancekravet i DS  

 326 serie B.
Eleven skal anvende udstyr, værktøj og metoder til varmretning af plade-,  

 rør- og profilmaterialer.
Det bearbejdede emne skal overholde tolerancekravet  

 i DS 326 serie B.
Eleven skal anvende mekanisk styrede valser og udføre valsearbejde i  

 plader og profiler.
Det bearbejdede emne skal overholde tolerancekravet i DS  

 326 serie C.
Eleven skal anvende gevindskæremaskiner og værktøjer i forbindelse med  

 skæring af gevind i rør.
Gevindene skal overholde tolerancekravet i DS/ISO  

 228/1.
 Eleven skal anvende boremaskiner til udførelse af opgaver i plade, rør og  

 profiler, så tolerancekravet i DS/ISO 2768-1 Mellem overholdes.
Bukning Eleven skal opnå begyndende færdigheder i anvendelse af maskiner til  

 fremstilling af enkle opgaver.
Montage Eleven skal opnå begyndende færdigheder i at kombinere praktiske og  

 teoretiske discipliner samt vælge metode og materiale.
Eleven skal overholde  

 sikkerheds- og arbejdsmiljøreglerne om montagearbejde.
 Eleven skal i forbindelse med konstruktionsarbejde kunne foretage og  

 anvende opmålinger i fremstillingsprocessen, så tolerancekravet i DS 326  

 serie B overholdes.
 Eleven skal opmærke emner ud fra tegninger, diagrammer og styklister, så  

 de færdige emner overholder tolerancekravet i DS 326 serie B.
 Eleven skal opnå begyndende færdigheder i udførelse og aflæsning af  

 tegninger i retvinklet projektion.
 Eleven skal opnå begyndende færdigheder i udførelse og aflæsning af  

 isometriske tegninger.
 Eleven skal opnå begyndende færdigheder i udførelse af udfoldningsopgaver.
3. Skoleperiode § 12.  Undervisningen i 3. skoleperiode har til  

 formål, at eleven Stk. 2.  Undervisningen i områdefag (deljob) i 3.  

 skoleperiode har følgende mål og øvrige rammer for indholdet:
Eleven skal sikkerhedsmæssigt forsvarligt kunne anvende skæreudstyr og  

 vælge korrekt skæreværktøj til en given opgave.
Eleven skal flammeskære  

 lige-, skrå- og faconsnit i plade, rør og profiler, så tolerancekravet i DVS  

 04001-04002 overholdes.
 Eleven kan vælge klippemetode og udstyr ud fra en given opgave og udføre  

 klippeopgaver, så tolerancekravet i DVS 04001-04002 overholdes.
 Eleven kan vælge slibemetode og udstyr ud fra en given opgave og udføre  

 slibeopgaver, så givne tolerancekrav til overflade overholdes.
 Eleven skal opnå forståelse for overfladekvalitetens betydning for den  

 efterfølgende overfladebehandling.
Eleven skal opnå rutinemæssige færdigheder i betjening og vedligeholdelse  

 af udstyret.
Eleven skal overholde reglerne vedrørende sikkerhed og  

 arbejdsmiljø. Eleven skal opnå begyndende færdigheder i at vælge elektrode i  

 forhold til sømtype og materialetykkelse.
Eleven skal udføre svejsningerne i  

 stillingerne PA-FW, PA-BW og PB-FW (EN 287-1), idet kravet er niveau D efter  

 EN 25817.
Eleven skal opnå rutinemæssige færdigheder i betjening og vedligeholdelse  

 af udstyret.
Eleven skal overholde reglerne vedrørende sikkerhed og  

 arbejdsmiljø. Eleven skal kunne indstille svejseparametrene til sømform og  

 materialetykkelse.
Eleven skal udføre svejsningerne i stillingerne PA-FW,  

 PA-BW og PB-FW (EN 287-1), idet kravet er niveau D efter EN 25817.
Eleven varmbukker profiler samt anvender relevant udstyr og værktøjer.
De  

 bearbejdede emner skal overholde tolerancekravet i DVS 04001-04002.
Eleven skal anvende relevant udstyr, værktøj og metoder til varmretning af  

 plade og profilmaterialer.
Det bearbejdede emne skal overholde  

 tolerancekravet i DVS 04001-04002.
Eleven skal anvende mekanisk styrede valser og udføre valsearbejde i  

 plader og profiler.
Det bearbejdede emne skal overholde tolerancekravet i DVS  

 04001-04002.
 Eleven skal anvende relevant udstyr til koldbukning af plade og profiler.  

 Det bearbejdede emne skal overholde tolerancekravet i DVS 04001-04002.
Flammeskæring Eleven skal opnå begyndende færdigheder i betjening af CNC-styret  

 skæremaskine.
Eleven skal opnå begyndende færdigheder i at kombinere praktiske og  

 teoretiske discipliner samt vælge metode og materiale, som er normalt  

 forekommende skibskonstruktioner.
Eleven overholder gældende sikkerheds- og  

 arbejdsmiljøregler om montagearbejde.
 Eleven skal kende sikkerhedsregler for færden på stillads.
 Eleven skal i forbindelse med konstruktionsarbejde kunne foretage og  

 anvende opmålinger i fremstillingsprocessen, så tolerancekravet i DVS  

 04001-04002 overholdes.
 Eleven skal opmærke emner ud fra tegninger og styklister, så de færdige  

 emner overholder tolerancekravet i DVS 04001-04002.
 Eleven skal opnå begyndende færdigheder i udførelse og aflæsning af  

 tegninger efter DVS 02001-02024.
 Eleven skal opnå begyndende færdigheder i udførelse og aflæsning af  

 isometriske tegninger.
 Eleven skal opnå begyndende færdigheder i udførelse af udfoldningsopgaver  

 i forbindelse med konstruktionsopgaver.
 Eleven skal være fortrolig med skibsbygningsindustriens terminologi.
 Eleven anvender tegngivning for dirigering af kran efter gældende love og  

 bestemmelser.
 Eleven anvender anhugningsgrej efter gældende love og bestemmelser.
 Eleven anvender travers- og svingkraner efter gældende regler og  

 bestemmelser.
4. Skoleperiode § 13.  Undervisningen i 4. skoleperiode har til  

 formål, at eleven Stk. 2.  Undervisningen i områdefag (deljob) i 4.  

 skoleperiode har følgende mål og øvrige rammer for indholdet:
Eleven skal sikkerhedsmæssigt forsvarligt kunne anvende skæreudstyr og  

 vælge korrekt skæreværktøj til en given opgave.
Eleven flammeskærer lige-,  

 skrå- og faconsnit i plade, rør og profiler, så tolerancekravet i DVS  

 04001-04002 overholdes.
Eleven skal sikkerhedsmæssigt forsvarligt kunne anvende skæreudstyr og  

 vælge korrekt skæreværktøj til en given opgave.
Eleven flammehøvler kantsømme  

 og stumpsømme, så givne tolerancekrav til overflade overholdes.
 Eleven sliber flammehøvlede emner, så givne tolerancekrav til overflade  

 overholdes.
Eleven skal sikkerhedsmæssigt forsvarligt kunne anvende plasmaudstyr og  

 vælge korrekt luftart samt værktøj for skæring i konstruktionsstål, rustfast  

 stål, aluminium og kobber.
Eleven plasmaskærer lige- og faconsnit i plade, så  

 tolerancekravet i DVS 04001-04002 overholdes.
 Eleven skal orienteres om andre skæremetoder såsom laser-, vandstråle-  

 pulverskæring osv.
Eleven skal opnå rutinemæssige færdigheder i betjening og vedligeholdelse  

 af udstyret.
Eleven skal overholde gældende regler vedrørende sikkerhed og  

 arbejdsmiljø. Eleven skal vælge elektrode i forhold til sømtype og  

 materialetykkelse.
Eleven skal udføre svejsningerne i stillingerne PC-BW,  

 PF-FW og PG-FW og PF-BW (EN 287-1), idet kravet er niveau D efter EN 25817.
Eleven skal opnå rutinemæssige færdigheder i betjening og vedligeholdelse  

 af udstyret.
Eleven skal overholde reglerne vedrørende sikkerhed og  

 arbejdsmiljø. Eleven skal indstille svejseparametrene til sømform og  

 materialetykkelse.
Eleven skal udføre svejsningerne i stillingerne efter  

 PC-BW, PF-FW og PG-FW, PF-BW og PA-BW (EN 287-1), idet kravet er niveau D  

 efter EN 25817.
 Eleven skal opnå færdigheder i manuel programmering af CNC-styret  

 skæremaskiner.
 Eleven skal opnå færdigheder i manuel programmering af robot.
Montage Eleven skal opnå færdigheder i at kombinere indlærte praktiske og  

 teoretiske arbejdsdiscipliner, som er almindeligt for  

 skibsbygningsindustrien, til en samlet helhed.
Eleven skal opnå færdigheder i  

 valg af arbejdsmetode, materialer, tilpasning og sammenføjningsmetode.
Eleven  

 skal kunne samarbejde med en eller flere elever omkring en given opgave i  

 montageteknik.
Eleven skal overholde gældende sikkerheds- og  

 arbejdsmiljøregler vedrørende montagearbejde.
 Eleven får begyndende færdigheder i anvendelsen af optiske  

 måleinstrumenter.
 Eleven skal opmærke emner udfra tegninger og styklister, så materialerne  

 udnyttes optimalt og tolerancekravet i DVS 04001-04002 overholdes.
 Eleven skal opnå færdigheder i udførelse og aflæsning af tegninger efter  

 DVS 02001-02024 i forbindelse med konstruktionsopgaver.
 Eleven skal opnå færdigheder i udførelse af udfoldningsopgaver i  

 forbindelse med konstruktionsopgaver.
 Eleven skal opnå begyndende færdigheder i at anvende CAD-systemer i  

 forbindelse med tegneopgaver i retvinklet projektion og isometri.
 Eleven skal anvende tegngivning, der overholder gældende love og  

 bestemmelser.
 Eleven skal anvende anhugningsgrej efter gældende love og bestemmelser.
 Eleven skal kende regler for valg, placering og svejsning af løftebeslag.  

 Eleven skal kende øvrige regler for sikkerhed og tunge løft.
 Eleven skal under opsyn anhugge og transportere delsektioner og  

 rumsektioner sikkerhedsmæssigt forsvarligt (max. 5 tons).
 Eleven får begyndende kendskab til skibets form ved at arbejde med  

 linietegning.
 Eleven tegner spanterids i skala 1:10 udfra opstalt, plan og opmålingsbog.
5. skoleperiode § 14.  Undervisningen i 5. skoleperiode har til  

 formål, at eleven Stk. 2.  Mål og øvrige rammer for undervisningen i  

områdefag (deljob) i 5. skoleperiode følger § 13, stk. 2, nr. 2, 3, 6,  

 og 8.
 Stk. 3.  Undervisningen i specialefag (deljob) i  

 5. skoleperiode har følgende mål og øvrige rammer for indholdet:
Eleven skal kunne faconsætte plader og profiler ved anvendelse af relevant  

 udstyr.
De bearbejdede emner skal overholde tolerancekravet i DVS  

 04001-04002.
Eleven skal kunne betjene CNC-styret flammeskæremaskine på brugerniveau  

 efter elevfremstillet data.
Emnerne skal overholde tolerancekravet i DVS  

 04001-04002.
 Eleven skal kunne udfolde plade- og skibselementer og forberede tegningen  

 til produktion med et CAD-system.
 Eleven skal neste plader i CAD-system og overføre data til CAM-system og  

 udnytte materialerne optimalt.
 Eleven arbejder med spanterids i CAD-systemet.
 Eleven udfolder klædningsplader efter diagonalmetoden i skala 1:1.  

 Udfoldningerne skal være formkorrekte.
Eleven fremstiller nødvendige skabeloner for faconsætning og opstilling af  

 delelementer til færdige rumsektioner.
Skabelonerne overholder kravene til  

 mål og tolerancer.
 Eleven skal anvende tegngivning, der overholder gældende love og  

 bestemmelser.
 Eleven skal anvende anhugningsgrej efter gældende love og bestemmelser.
 Eleven skal kende regler for valg, placering og svejsning af løftebeslag.  

 Eleven skal kende øvrige regler for sikkerhed og tunge løft.
 Eleven skal under opsyn anhugge og transportere delsektioner og  

 rumsektioner sikkerhedsmæssigt forsvarligt (max. 5 tons).
 Eleven skal selvstændigt kunne flammerette skibsudrustningsdele og  

 skibselementer.
 Delelementerne skal overholde tolerancekravet i DVS 04001-04002.
 Sektionerne skal overholde tolerancekravet i DVS 04001-04002.
 Eleven orienteres om de specielle forhold ved haveriarbejde.
Opmåling Eleven opnår færdigheder i anvendelsen af optiske måleinstrumenter.
Eleven skal kunne arbejde med spanterids og tegne arbejdstegninger ud fra  

 spanterids i skalaforhold.
Givne tolerancer skal overholdes.
Eleven skal kunne udfolde klædningsplader efter diagonalmetoden i  

 skalaforhold.
Udfoldningerne skal være formkorrekte.
 Eleven skal orienteres om forskellige skibskonstruktionsprogrammer (f.eks.  

 Autoship/Autoplex).
6. skoleperiode § 15.  Undervisningen i 6. skoleperiode har til  

 formål, at eleven Stk. 2.  Undervisningen i specialefag(deljob) i  

 6. skoleperiode har følgende mål og øvrige rammer for indholdet:
Eleven skal selvstændigt kunne betjene CNC-styret skæremaskine.
Emnerne  

 skal overholde DVS 04001-04002.
 Eleven skal selvstændigt ud fra arbejdstegninger og spanterids kunne  

 udføre afslagning af givne opgaver og udføre de til fremstillingen nødvendige  

 beregninger.
 Eleven skal selvstændigt kunne flammerette skibsudrustningsdele og  

 skibselementer.
Eleven skal selvstændigt kunne fremstille skibsudrustningsdele ud fra egne  

 udfoldninger og beregninger.
Skibsudrustningsdelene overholder givne  

 tolerancer.
Arbejde med CAD De færdige tegninger skal overholde DVS 04001-04024.
Praktikuddannelsen § 16.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen, og under  

 instruktion beskæftiges med ukomplicerede arbejdsdiscipliner.
Stk. 3.  I de praktikperioder, der følger efter en  

 skoleperiode, jf. §§ 18-21, skal uddannelsen i virksomheden endvidere  

 tilrettelægges således, at skoleundervisning og praktikuddannelse supplerer  

 hinanden og således, at eleven videreudvikler de færdigheder og rutiner, der  

 er gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden gives  

 endvidere introduktion til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen.
I øvrigt kan  

 eleven på virksomheden beskæftiges med arbejdsopgaver og discipliner, som er  

 relevante og værdifulde for uddannelsen.
 Stk. 6.  Over for eleven indskærpes nødvendigheden og  

 forståelsen af, at miljøkrav og de sikkerhedsregler, der gælder i  

 virksomheden vedrørende personlig sikkerhed og sikkerhed over for udstyr,  

 værktøj og maskiner efterleves.
Stk. 7.  I den sidste praktikperiode arbejdes  

 selvstændigt med alle i virksomheden forekommende produktionsmaskiner samt  

 vedligeholdelses- og reparationsopgaver.
Eleven udøver alle former for  

 arbejdsdiscipliner og metoder og udfører arbejdet ud fra sit kendskab til det  

 gældende kvalitetsniveau.
 § 17.  Hvis uddannelsesforløbet er fastsat efter § 6,  

 stk. 2, skal praktikuddannelsen efter den enkelte skoleperiode så vidt muligt  

 omfatte de deljob og arbejdsdiscipliner, som har været omfattet af  

 skoleundervisningen, idet §§ 18-21 fraviges med hensyn til  

 praktikuddannelsens fordeling på praktikperioder.
2. praktikperiode § 18.  Praktikuddannelsen i 2. praktikperiode omfatter  

 følgende deljob og arbejdsdiscipliner med de angivne mål:
3. praktikperiode § 19.  Praktikuddannelsen i 3. praktikperiode omfatter  

 følgende deljob og arbejdsdiscipliner med de angivne mål:
4. praktikperiode § 20.  Praktikuddannelsen i 4. praktikperiode omfatter  

 følgende deljob og arbejdsdiscipliner med de angivne mål:
5. og 6. praktikperiode § 21.  Praktikuddannelsen i 5. og 6. praktikperiode  

 omfatter følgende deljob og arbejdsdiscipliner med de angivne mål:
Øvrige bestemmelser vedrørende praktikuddannelsen § 22.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 23.  Ved afslutningen af en praktikperiode, undtagen  

 den sidste, meddeleler virksomheden i en erklæring til skolen og eleven,  

 hvilke arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med  

 hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 virksomheden.
 Bedømmelse og uddannelsesbeviser m.v.
Uddannelsesbevis § 24.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence som skibsbygger.
 Stk. 2.  Uddannelsesbeviset udstedes, når skolebevis og  

 afsluttende praktikerklæring er udstedt, og når den eksamen (svendeprøven),  

 som er beskrevet i §§ 30-33, er bestået.
 Stk. 3.  I uddannelsesbeviset, der affattes i  

 overensstemmelse med hovedbekendtgørelsen, skal angives uddannelsens  

 betegnelse, samt oplysning om, at 13-skalaen er benyttet og den opnåede  

 karakter fastsat i henhold til § 32, stk. 4. Både karakterens talværdi og  

 sproglige definition påføres uddannelsesbeviset.
 Stk. 4.  Uddannelsesbeviset suppleres med følgende  

 udtryk for præstationen:
 »Særdeles tilfredsstillende udført«, når eleven har  

 opnået 13 i eksamenskarakter.
 »Meget tilfredsstillende udført«, når eleven har opnået  

 10 eller 11 i eksamenskarakter.
 »Tilfredsstillende udført«, når eleven har opnået 7, 8  

 eller 9 i eksamenskarakter.
 »Nogenlunde tilfredsstillende udført«, når eleven har  

 opnået 6 i eksamenskarakter.
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 25.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 27,  

 stk. 4.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
Skolens bedømmelse § 26.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
Formålet  

 med skolens bedømmelse i sidste skoleperiode i uddannelsen er endvidere at  

 bidrage til grundlaget for udstedelse af skolebevis.
Skolevejledning § 27.  Ved en skoleperiodes afslutning udsteder skolen  

 en skolevejledning til eleven og til praktikvirksomheden, jf. dog stk. 4 og  

 5.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om:
Stk. 3.  Skolevejledning for en elev, hvis  

 skoleundervisning følger § 10, stk. 3, skal endvidere indeholde oplysning om  

 den gennemførte undervisning i grundfag samt mål og indhold (herunder deljob  

 og arbejdsdiscipliner) i den gennemførte undervisning i områdefag og  

 specialefag.
Blanket til skolevejledning udarbejdes af skolen efter samråd  

 med det lokale uddannelsesudvalg.
 Stk. 4.  Efter sidste skoleperiode i uddannelsen  

 udsteder skolen kun en skolevejledning, hvis skolebevis ikke kan udstedes.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 5.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karakterskala § 28.  Ved karaktergivning anvendes 13-skalaen, jf.  

 eksamensbekendtgørelsen.
Afsluttende bedømmelse § 29.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 30-33.
 Stk. 3.  Skolen giver i øvrigt standpunktskarakterer i  

 forhold til de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 30.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamenen består af en skriftlig  

 og en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 32 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
§ 31.  Den skriftlige prøve (teoriopgave) løses  

 selvstændigt, idet alle former for hjælpemidler må anvendes.
Opgaverne består  

 af:
Stk. 2.  Den praktiske prøve afholdes i sidste  

 skoleperiodes sidste 2 uger og består af en kombineret opgave med en varighed  

 på 51 klokketimer.
Opgaven omfatter:
Stk. 3.  De opgaver, der er nævnt i stk. 2, fordeles på  

 eleverne efter lodtrækning.
Tegninger, instruktioner og andet skriftligt  

 materiale skal være til rådighed for eleverne under opgaven.
Prøven anses for  

 færdigudført, når eleven melder klar, og værktøj m.v. er rengjort og på  

 plads.
Stk. 4.  Læreren skal være til stede under udførelsen af  

 den praktiske prøve.
Censorerne skal være til stede under de to sidste dage  

 af prøven.
 § 32.  Ved bedømmelsen af opgavebesvarelserne ved den  

 skriftlige prøve giver læreren og de to censorer hver en karakter.
 Stk. 2.  Ved bedømmelsen af opgaveløsningerne ved den  

 praktiske prøve giver læreren og de to censorer hver en karakter for  

 henholdsvis:
Stk. 3 .  Delkaraktererne for henholdsvis den skriftlige  

 prøve og den praktiske prøve fremkommer som et gennemsnit af de afgivne  

 karakterer, beregnet med 1 decimal.
For at bestå eksamen kræves, at  

 delkarakteren for den skriftlige prøve er mindst 6,0, og at delkarakteren for  

 den praktiske prøve er mindst 6,0.
 Stk. 4.  Eksamenskarakteren (svendeprøvekarakteren)  

 fremkommer som en sum af de i stk. 3 nævnte delkarakterer, efter at  

 delkarakteren for den skriftlige prøve er ganget med 0,25, og delkarakteren  

 for den praktiske prøve er ganget med 0,75.
 Stk. 5.  Forinden fastsættelse af eksamenskarakteren  

 afrundes til et tal i karakterskalaen, dog således at karaktererne 6 og 13  

 ikke kan fremkomme ved forhøjelse og karakteren 00 ikke ved nedrunding.
Stk. 6.  Beregningen af eksamenskarakteren foretages af  

 det faglige udvalg.
Skolen indsender oplysning om de enkelte karakterer, som  

 er givet efter stk. 1 og 2 til det faglige udvalg.
Det faglige udvalg kan  

 udarbejde et skema til dette formål.
§ 33.  Skolen skal tilbyde elever, der ikke består den  

 afsluttende eksamen, en ny eksamen (omprøve), eventuelt efter supplerende  

 praktikuddannelse eller skoleundervisning.
Ny eksamen (omprøve) aflægges kun  

 i den prøve (skriftlig eller praktisk), hvor eleven ikke har opnået mindst  

 delkarakteren 6,0. Eleven kan kun aflægge omprøve en gang, idet skolen efter  

 samråd med det faglige udvalg dog kan tillade, at eleven deltager i eksamen  

 på ny, hvis der foreligger ganske særlige omstændigheder.
 Stk. 2.  Adgang til sygeeksamen følger  

 eksamensbekendtgørelsen.
Ikrafttrædelses- og overgansgbestemmelser § 34.  Bekendtgørelsen træder i kraft den 29. juli  

 1995, jf. dog stk. 2, og har virkning fra den 22. juli 1995.
Stk. 2.  Elever, der ved bekendtgørelsens ikrafttræden  

 er begyndt på smedeuddannelsen med specialet skibsbygger og gennemført  

 3. skoleperiode, afslutter uddannelsen efter de hidtidige regler.
Andre  

 elever med dette speciale afslutter uddannelsen efter denne bekendtgørelse.
 Stk. 3.  Elever, der inden den 15. august 1995 begynder  

 på 2. skoleperiode, herunder 2. skoleperiode i en af de uddannelser, som er  

 nævnt i § 7, stk. 1, i tidsmæssig forlængelse af 1. skoleperiode, kan efter  

 eget valg få medregnet 1. skoleperiode i den samlede uddannelsestid.
Undervisningsministeriet, den 19. juli  

 1995 P.
M.
V.
