Landsskatteretskendelse vedr. ugyldighedspåstand -  

 sambeskatningsindkomst Klagen vedrører spørgsmålet om ugyldighed af indkomstansættelsen  

 for indkomståret 1998.
Landsskatterettens  

 afgørelse Landsskatteretten anser ikke ansættelsen for indkomståret 1998  

 for ugyldig.
Sagens  

 oplysninger Selskabet ejer 100 % af aktierne i B A/S, hvormed det er  

 sambeskattet.
Selskabet har regnskabsår fra 1. juli til 30. juni.
C er  

 hovedaktionær i selskabet.
 Følgende fremgår af selskabets opgørelse af den skattepligtige  

 indkomst for indkomståret 1998:
 De sambeskattede indkomstopgørelser omfatter i lighed med  

 sidste år følgende selskaber:
A ApS (moderselskab) (134.223) B A/S 1.128.764 D Ltd.
(169.665) 824.876 Af selskabets regnskab for indkomståret 1998 fremgår en  

 koncernoversigt, hvor B A/S og D Ltd. er vist som 100 % ejede  

 datterselskaber.  

 Af årsberetningen for indkomståret 1998 og 1999 fremgår endvidere følgende:
Aktivitet Selskabets aktivitet har i lighed med tidligere år bestået i at  

 være moderselskab for B A/S og D LTD.
Herudover drivet selskabets udlejning  

 af  

 2 beboelsesejendomme.
Koncernforhold Selskabet ejer jf. koncernoversigten 100 % af aktiekapitalen i:
B A/S, D Ltd., Sydafrika. Selskabets regnskaber og selvangivelse for 1998 blev modtaget af  

 den kommunale skattemyndighed den 23. december 1998.
 Af selskabets regnskab for indkomståret 2000, som blev modtaget  

 af den kommunale skattemyndighed den 2. januar 2001, fremgår følgende af  

 årsberetningen:
Aktivitet Selskabets aktivitet har i lighed med tidligere år bestået i at  

 være moderselskab for B A/S.
Det er i året erfaret, at selskabet D Ltd.
I  

 Sydafrika er ejet af hovedaktionæren personligt, hvorfor det er udeladt af  

 årsregnskabet.
Herudover driver selskabet udlejning af 2 beboelsesejendomme.
Koncernforhold Selskabet ejer jf. koncernoversigten 100 % af aktiekapitalen i:
B A/S, Selskabets regnskab for 2000 blev godkendt ved generalforsamling  

 den 29. november 2000.
 Det er oplyst, at selskabets regnskab og skatteopgørelse for  

 indkomståret 1999 først blev indsendt til den kommunale skattemyndighed den  

 21.  

 november 2002. I årsregnskabet for 1999 er D Ltd. vist som en del af  

 koncernen,  

 men ikke medtaget ved opgørelsen af sambeskatningsindkomsten.
 Ved agterskrivelse af 28. november 2000 varslede den kommunale  

 skattemyndighed følgende ændring af selskabets skatteansættelse for  

 indkomståret 1998 og 1999:
Indkomståret 1998 Tidligere indberettet indkomst -134.223 Ikke medtaget indkomst fra B A/S 1.128.764 Ikke medtaget indkomst fra DLtd.
-169.665 +959.099 Ansat sambeskatningsindkomst herefter 824.876 Indkomståret 1999 Tidligere takseret indkomst 0 Skønsmæssig forhøjelse jf. nedenstående begrundelse +800.000 Skønsmæssig ansat  

 indkomst herefter 800.000 Ved brev af 19. december 2000 meddelte den kommunale  

 skattemyndighed, at selskabets indkomst for indkomstårene 1998 og 1999 var  

 blevet fastsat i overensstemmelse med den fremsendte agterskrivelse af 28.  

 november 2000, hvortil der ikke var modtaget indsigelser.
 Ved agterskrivelse af 16. august 2002 varslede den kommunale  

 skattemyndighed følgende ændring af selskabets skatteansættelse for  

 indkomståret 1998:
 Tidligere ansat skattepligtig indkomst kr.
824.876 Underskud i D Ltd. kanikke fragå i sambeskatningsindkomsten 169.665 Ansat skattepligtig sambeskatningsindkomst kr.
994.541 Ved brev af 5. september 2002 meddelte den kommunale  

 skattemyndighed, at selskabets indkomst for indkomstårene 1998 var blevet  

 fastsat i overensstemmelse med den fremsendte agterskrivelse af 16. august  

 2002, hvortil der ikke var modtaget indsigelser.
Selskabets repræsentant har oplyst, at D Ltd. ved en fejl blev  

 inddraget i sambeskatningen for 1998. Årsagen hertil var, at det oprindelig  

 var  

 tanken, at D Ltd. skulle indgå i koncernen, men at det ved en fejlekspedition  

 ikke blev erhvervet af selskabet, men i stedet af selskabets hovedaktionær.  

 Alle havde imidlertid den opfattelse, at D Ltd. som planlagt var erhvervet af  

 selskabet.
Med baggrund i besøg i Sydafrika tilbage i 1994, og et  

 letter og  

 intent fra 1995, etablerede selskabet i 1996 et sydafrikansk selskab  

 ved navn  

 E Ltd., hvor selskabet ejede 25 % af selskabskapitalen.
Der var tale om et  

 projekt, hvor selskabet arbejdede sammen med flere offentlige institutioner.  

 E  

 Ltd. blev imidlertid likvideret ultimo 1996. Allerede inden lukningen havde  

 selskabet planer om at overtage E Ltd., men det lykkedes ikke.
I stedet blev  

 det besluttet, at lade selskabet købe et sydafrikansk skuffeselskab i 1997 D  

 Ltd.
Selskabet havde ikke en bankkonto i Sydafrika, hvorfor selskabet valgte  

 at  

 lade datterselskabet B A/S overføre et beløb svarende til købsprisen til  

 hovedaktionærens konto i Sydafrika.
Skuffeselskabet  

 blev købt for det overførte beløb, og det var  

 således intentionen, at D Ltd. skulle erhverves af selskabet.
Der er fremlagt  

 kopi af kontoudskrifter, hvoraf det fremgår, at 3.451 kr. er overført fra B  

 A/S  

 den 30. juni 1997.
Selskabets repræsentant har oplyst, at man blev opmærksom på  

 fejlen ved oprettelse af hovedaktionærens testamente i 2000. Selskabets  

 repræsentant har endvidere oplyst, at der havde været rod i selskabets  

 postgang, således at adskillige breve ikke blev åbnet.
Agterskrivelsen af 28.  

 november 2000 var derfor ikke med på generalforsamlingen den 29. november  

 2000.
 Af opgørelse af samlet tidsforbrug på selskabets sag udarbejdet  

 af den kommunale skattemyndighed fremgår følgende:
Dato Sagsbehandler Tidsforbrug Arbejdsopgaver 28-11-00 SYN OS SKØN 45 Udarbejdelse af agterskrivelse 19-12-00 SYN OS SKØN 45 Udarbejdelse af agterskrivelse/kendelse Indberetning Told-Skat og sagsty.
Afslutning(pakning 15-08-02 kl 150 Indledende undersøgelser 05-09-02 kl 120 Udarbejdelse af agterskrivelse/kendelse Indberetning Told-Skat og sagstyr.
Afslutning/pakning Sagsbehandleren har over for Landsskatteretten oplyst, at  

 oplysningerne i selskabets regnskab for indkomståret 2000 var det konkrete  

 forhold, som havde givet anledning til udsendelse af agterskrivelsen af 16.  

 august 2002 samt efterfølgende afgørelse af 5. september 2002. Endvidere er  

 det  

 oplyst, at der ikke havde været korrespondance mellem kommunen og selskabet i  

 perioden fra modtagelsen af regnskabet for 2000 den 2. januar 2001 til  

 udsendelsen af agterskrivelsen den 16. august 2002.
Den  

 kommunale skattemyndigheds afgørelse Underskud i D Ltd. 169.665 kr. kan ikke godkendes fradraget ved  

 opgørelse af sambeskatningsindkomsten for indkomståret 1998.
Det fremgår af årsberetningen i selskabets regnskab for  

 indkomståret 2000, at hovedaktionær C og ikke selskabet ejer kapitalen i det  

 sydafrikanske selskab D Ltd.
Som følge heraf opfylder det sydafrikanske  

 selskab  

 ikke betingelserne for sambeskatning, der er fastsat i selskabsskattelovens §  

 31.
Klagerens  

 påstand og argumenter Selskabets repræsentant har fremsat påstand om, at selskabets  

 skatteansættelse for indkomståret 1998 nedsættes med 169.665 kr.
Den kommunale skattemyndigheds afgørelse af 5. september 2002 er  

 ugyldig.
Den kommunale skattemyndighed har ved afgørelsen alene henvist til  

 skattekontrollovens § 13, således at der ikke er henvist til de relevante  

 bestemmelser i skattestyrelseslovens §§ 34 og 35. Forhøjelsen af selskabets  

 skatteansættelse for indkomståret 1998 er ikke sket inden for fristerne i  

 skattestyrelseslovens § 34. For at være gyldig skal en påtænkt ændring af en  

 skatteansættelse varsles senest den 1. maj i det fjerde indkomstår efter  

 indkomstårets udløb.
Den kommunale skattemyndighed varslede ændringen den 16.  

 august 2002 og gennemførte ændringen den 5. september 2002. For at være  

 gyldig  

 skulle forhøjelsen være varslet senest den 1. maj 2002 og gennemført senest  

 den  

 1. august 2002. Skattestyrelseslovens § 35 omtaler en række situationer, hvor  

 der er hjemmel til at ændre en skatteansættelse efter fristens udløb.  

 Eksempelvis er der i henhold til § 35, stk. 1, nr. 6, hjemmel til at ændre  

 ansættelsen, hvis der er handlet groft uagtsomt eller forsætligt fra  

 skatteyders side.
Vi gør gældende, at dette ikke er tilfældet.
Selskabet  

 meddelte således uopfordret ved indgivelse af selvangivelsen for indkomståret  

 2000, at betingelserne for sambeskatning med D Ltd. ikke var opfyldt, og det  

 fremgår, at de aldrig har været det.
Selskabet oplyser således allerede inden  

 udgangen af indkomståret 2000, at der ikke var mulighed for at medregne det  

 skattemæssige resultat fra det sydafrikanske selskab i selvangivelsen.
Hvis der var handlet groft uagtsomt, skulle den kommunale  

 skattemyndighed også have reageret inden for rimelig tid efter, at kommunen  

 var  

 kommet til kundskab om forholdet, jf. skattestyrelseslovens 35, stk. 3.  

 Rimelig  

 tid er i denne forbindelse ca. 6 måneder.
Det anføres dog i  

 Skattestyrelsesloven med kommentarer, p. 485, at en frist på 3  

 måneder bør  

 være retningsgivende af retssikkerhedshensyn.
Den kommunale skattemyndighed  

 skulle derfor have reageret inden for forholdsvis kort tid efter  

 indleveringen  

 af selvangivelsen for indkomståret 2000. Denne blev indleveret inden udgangen  

 af 2000, og kommunen reagerede først mere end 1 ½ år senere, hvilket i så  

 fald  

 er for sent.
Der henvises til TfS 1999.34 og SKM2004.130.LSR /TfS 2004.260.
Landsskatterettens  

 bemærkninger og begrundelse Den kommunale skattemyndigheds manglende henvisning til  

 skattestyrelseslovens §§ 34 og 35 i afgørelsen af 5. september 2002 kan efter  

 det foreliggende ikke anses for en sagsbehandlingsfejl, som medfører  

 afgørelsens ugyldighed.
Jf. dagældende skattestyrelseslovs § 34 skal varsel om  

 forhøjelse af en skatteansættelse udsendes af skattemyndighederne senest den  

 1.  

 maj i det 4. år efter indkomstårets udløb.
Jf. dagældende skattestyrelseslovs  

 §  

 35, stk. 1, nr. 6, suspenderes den i § 34 fastsatte frist, i det omfang  

 skatteansættelsen er en følge af, at den skattepligtige forsætligt eller  

 groft  

 uagtsomt har bevirket, at skattemyndighederne har foretaget en  

 skatteansættelse  

 på et urigtigt eller ufuldstændigt grundlag.
Efter dagældende § 35, stk. 3,  

 kan  

 en ansættelse kun foretages efter stk. 1, hvis den varsles af myndighederne  

 inden rimelig tid efter, at den skatteansættende myndighed er kommet til  

 kundskab om det forhold, der begrunder fravigelse af fristerne i § 34.
 Selvangivelsen af underskud i D Ltd. ved opgørelsen af  

 selskabets sambeskatningsindkomst for indkomståret 1998 må efter det  

 foreliggende i det mindste tilregnes selskabet som groft uagtsomt, jf.  

 dagældende skattestyrelseslovs § 35, stk. 1, nr. 6.
Af forarbejderne til bestemmelsen i § 35, stk. 3 samt cirkulære  

 nr. 116 af 1.7.1999, fremgår det, at hvad der er rimelig tid må bero på en  

 konkret bedømmelse af det enkelte forhold, men at der normalt må skulle  

 reageres indenfor 6 måneder.
Den kommunale skattemyndighed må anses at have  

 fået kendskab til forholdet om ejerskabet ved påbegyndelsen af ligningen for  

 indkomsten for indkomståret 2000 - efter de foreliggende oplysninger i august  

 2002. Henset hertil samt at selskabet ikke har givet yderligere oplysninger,  

 som relaterer sig direkte til indkomståret 1998, må ansættelsen for  

 indkomståret 1998 anses for varslet inden for rimelig tid, således at  

 betingelserne i dagældende skattestyrelseslovs § 35, stk. 3, må anses for  

 opfyldt.
Forældelsesfristen i dagældende skattestyrelseslovs § 34 må herved  

 anses  

 for suspenderet i medfør af dagældende skattestyrelseslovs § 35, stk. 1, nr.  

 6.
 Skatteansættelsen for indkomståret 1998 anses derfor ikke for  

 ugyldig.
 Landsskatteretten har ved behandlingen af denne sag ikke taget  

 stilling til sagen realitet.
