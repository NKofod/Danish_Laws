 I medfør af § 58, stk. 2, i lov om skibsregistrering, jf.  

 lovbekendtgørelse nr. 588 af 29. september 1988, og efter forhandling med  

 Statsministeriet fastsættes:
§ 1.  Søfartsstyrelsens kontor i Nuuk fører  

 fartøjsfortegnelsen for Nuuk kommune.
For de øvrige kommuner fører  

 kommunalbestyrelserne lokale fartøjsfortegnelser for hver deres område.
 Stk. 2.  Om enhver registrering i den lokale  

 fartøjsfortegnelse foretager kommunalbestyrelsen snarest muligt indberetning  

 til Søfartsstyrelsens kontor i Nuuk.
 Stk. 3.  Ved førelsen af de lokale fartøjsfortegnelser  

 kan der ses bort fra de i skibsregistreringsloven indeholdte regler om  

 særlige kendingsbetegnelser for passagerfartøjer, lastfartøjer,  

 stenfiskerfartøjer og pramme.
Stk. 4.  Søfartsstyrelsens kontor i Nuuk og  

 kommunalbestyrelserne tildeler skibe, der erhvervsmæssigt anvendes til  

 fiskeri, et havnekendingsnummer.
Havnekendingsnummeret består af bogstaverne  

 GR, efterfulgt af et tal, der angiver, i hvilken kommune i Grønland skibet er  

 hjemmehørende, samt et tal, der angiver skibets nummer indenfor kommunen.
 § 2.  Søfartsstyrelsens kontor i Nuuk indberetter til  

 Skibsregistret:
 § 3.  Anmeldelse af dokumenter vedrørende skibe, der  

 er eller skal optages i skibsregistret, sker til Skibsregistret i København.
Stk. 2.  Når et dokument indleveres til registrering til  

 en kommunalbestyrelse eller Søfartsstyrelsens kontor i Nuuk, kan anmelderen  

 anmode om, at dokumentet telegrafisk, pr. postfax eller pr. telefax anmeldes  

 direkte til Skibsregistret.
Det er en betingelse herfor, at dokumentet  

 skønnes at være i behørig stand, herunder affattet på autoriseret blanket.  

 Telegrammet, postfaxen eller telefaxen sendes i en form, der garanterer  

 afsenderens identitet.
 Stk. 3.  Anmeldelsen skal indeholde oplysning om skibets  

 navn, hjemsted, kendingsbogstav og om anmelderens navn og bopæl.
 Stk. 4.  For skøders vedkommende skal anmeldelsen  

 indeholde oplysninger om sælgers og købers fulde navn og bopæl, om køberen  

 opfylder de i skibsregistreringslovens § 1 fastsatte  

 nationalitetsbetingelser, og om købesummens størrelse.
 Stk. 5.  For pantedokumenters vedkommende skal  

 anmeldelsen indeholde oplysninger om debitors og kreditors fulde navn og  

 bopæl samt om det beløb, for hvilket pant gives, og om hvilken  

 prioritetsstilling dokumentet skal have.
Stk. 6.  Telegrammet, postfaxen eller telefaxen føres  

 til dagbog ved modtagelsen i Skibsregistret.
Når dokumentet senere fremkommer  

 til Skibsregistret og findes at opfylde betingelserne for at kunne  

 registreres, regnes registreringens retsvirkninger fra den dag, hvor  

 anmeldelsen blev indført i dagbogen.
 § 4.  For rettighedshavere i Grønland regnes den i  

 skibsregistreringslovens § 29, stk. 1, fastsatte 30-dages frist ved  

 udslettelse af Skibsregistret først fra det tidspunkt, på hvilket meddelelse  

 om den begærede udslettelse ved Søfartsstyrelsens kontor i Nuuk eller ved  

 vedkommende kommunalbestyrelses formidling er kommet til den pågældendes  

 kundskab.
 Stk. 2.  Der skal indsendes meddelelse til  

 Skibsregistret, når den i stk. 1 nævnte meddelelse er videregivet til  

 rettighedshaveren, og ligeledes hvis rettighedshaveren inden fristens udløb  

 har foretaget retslige skridt til gennemførelse af sin ret, jf.  

 skibsregistreringslovens § 29, stk. 2, og dokumenterer dette.
 § 5.  For rettighedshavere i Grønland formidles den i  

 skibsregistreringslovens § 51, stk. 2, omhandlede meddelelse til tidligere  

 rettighedshavere i skib ligeledes ved Søfartsstyrelsens eller  

 kommunalbestyrelsens foranstaltning.
 Stk. 2.  Den af Skibsregistret fastsatte frist regnes da  

 først fra modtagelsen af indberetning om, at meddelelsen er videregivet,  

 ligesom det skal indberettes, såfremt indsigelse mod registreringens  

 foretagelse fremkommer inden den fastsatte frists udløb.
 § 6.  Nationalitetsbeviser for skibe optaget i  

 fartøjsfortegnelsen i Grønland udfærdiges af Søfartsstyrelsens kontor i Nuuk  

 eller vedkommende kommunalbestyrelse efter Skibsregistrets nærmere  

 bestemmelse.
 Stk. 2.  Nationalitetsbeviser for registrerede skibe med  

 hjemsted i Grønland udfærdiges af Skibsregistret.
 Stk. 3.  Skibsregistret kan bemyndige Søfartsstyrelsens  

 kontor i Nuuk eller en kommunalbestyrelse til at udstede midlertidige  

 nationalitetsbeviser eller foretage rettelser i allerede gældende  

 nationalitetsbeviser.
§ 7.  Skibsregistrets afgørelser vedrørende skibe  

 hjemmehørende i Grønland kan efter reglerne i skibsregistreringslovens § 53,  

 stk. 1, indbringes for Østre Landsret.
Den i § 53, stk. 1, fastsatte  

 klagefrist på 14 dage regnes fra det tidspunkt, da Skibsregistrets afgørelse  

 er kommet til den pågældendes kundskab.
 Stk. 2.  Kommunalbestyrelsens afgørelser kan indbringes  

 for Skibsregistret.
 § 8.  Bekendtgørelsen træder i kraft den 1. april  

 1993.
 Stk. 2.  Bekendtgørelse nr. 625 af 15. december 1975 om  

 registrering af skibe hjemmehørende i Grønland ophæves.
