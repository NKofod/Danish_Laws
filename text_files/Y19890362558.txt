For at anerkende et ophør som selvstændig erhvervsdrivende må det  

 forudsættes, at henlagte investeringsfondsmidler efterbeskattes, og at  

 medlemmets skattemæssige status bringes i overensstemmelse med de faktiske  

 forhold Erhvervssproglig Arbejdsløshedskasse Den 19. juli 1989 har arbejdsløshedskassen anmodet direktoratet om at  

 oplyse, hvorvidt et medlem, der har drevet selvstændig virksomhed som  

 bibeskæftigelse, kan anses for ophørt ved en tro- og loveerklæring derom, når  

 medlemmet ikke ønsker at ændre sin skattemæssige status som selvstændig  

 erhvervsdrivende - angiveligt af hensyn til efterbeskatning af foretagne  

 investeringsfondshenlæggelser.
Henlæggelser til investeringsfonds kan kun foretages i tilfælde, hvor der  

 drives selvstændig erhvervsvirksomhed, jf. § 2, stk. 2, i lov om  

 investeringsfonds.
Henlæggelserne fratrækkes i den selvstændiges indkomst i  

 henlæggelsesåret imod, at henlæggelserne, der skal benyttes til anskaffelse  

 af driftsmidler og lignende aktiver, afskrives forlods på disse, og da kun i  

 tilfælde, hvor der i ikke uvæsentligt omfang deltages i driften af  

 virksomheden i henlæggelsesåret og det følgende indkomstår, jf. lovens § 3,  

 stk. 1, og § 3 A, stk. 3, 1. pkt., og stk. 4, 1. pkt.
 Hvor henlæggelserne i en virksomhed i drift ikke benyttes inden 6  

 år, skal der ske efterbeskatning, jf. lovens § 9, stk. 1.
Hvor erhvervsvirksomheden afhændes eller ophører , skal der  

 ligeledes ske efterbeskatning.
Dog kan det tillades, at henlæggelserne  

 opretholdes, såfremt indehaveren inden et år efter afhændelsen eller ophøret  

 overtager en anden virksomhed, jf. lovens § 10, stk. 2.
 I den anledning skal direktoratet vejledende udtale, at man er af den  

 opfattelse, at det som hovedregel må forudsættes, for at en selvstændig  

 erhvervsdrivende kan anses for ophørt i relation til  

 arbejdsløshedsforsikringsloven - også med selvstændig bibeskæftigelse - at  

 medlemmet lader henlagte investeringsfondsmidler efterbeskatte og i øvrigt  

 bringer sin skattemæssige status som selvstændig erhvervsdrivende til ophør.
 Direktoratet skal hertil bemærke, at man må kunne gå ud fra, at medlemmet  

 skattemæssigt har indrettet sig og vil indrette sig i overensstemmelse med de  

 faktiske forhold, og skal henvise til de dermed forbundne dokumentations- og  

 kontrolhensyn.
For så vidt angår kravene til dokumentation for ophøret, skal direktoratet  

 henvise til de til enhver tid gældende regler for ophør med henholdsvis  

 selvstændig hovedbeskæftigelse og selvstændig bibeskæftigelse.
Dette  

 indebærer for så vidt angår selvstændig virksomhed udøvet som  

 bibeskæftigelse, at et medlems skriftlige og begrundede erklæring om at være  

 ophørt vil kunne lægges til grund, medmindre der er konkret anledning til at  

 foretage en nærmere undersøgelse.
 P.D.V.
 E.B.
