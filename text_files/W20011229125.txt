Landsskatteretskendelse Ejendomsvurdering, privat ejet havn.
 Ejeren af en ejendom, A A.m.b.a., klager over, at  

 ejendommen ved årsomvurderingen pr. 1/1 1997 af skyldrådet er  

 ansat til ejendomsværdi 3.950.000 kr. og grundværdi 905.000  

 kr.
Ejendommen omfatter et grundareal på 13.177 kvm.  

 heraf vej 248 kvm.
Grundværdien er ansat med en kvm.-pris på 70  

 kr.
 Ejendomsværdien er beregnet på grundlag af 330  

 bådpladser med skønnet bådpladsudlejning a 2.400 kr.  

 kapitaliseret med faktor 5. Udlejningsprisen for en bådplads er  

 udregnet ud fra en markedsrente på 6 % - driftsudgifter 1.500 kr. +  

 forrentning af andelen 900 kr.
I henhold til lokalplan  vedtaget endeligt af X  

 byråd den 11. maj 1993, er ejendommen beliggende i område I  

 udlagt til offentlige formål i form af lystbådehavn.
Område  

 I må kun anvendes til lystbådehavn (for ca. 800 både) med  

 tilhørende landarealer til parkering, vinteropbevaring af både  

 samt bebyggelse i form af klubhuse, materielskure, toilet- og kioskbygninger,  

 butikker, cafeteria og lign.
Ejerens advokat klager over ansættelsen af  

 ejendomsværdien og grundværdien principalt med påstand om  

 nedsættelse til 0 og subsidiært et betydeligt lavere beløb  

 end ansat af skyldrådet.
Endvidere påstås der ansat et  

 fradrag i grundværdien for forbedringer.
Til støtte for påstanden er i skriftlige  

 indlæg, ved et møde på rettens kontor, og ved den af  

 Landsskatteretten foretagne besigtigelse af ejendommen den 5. april 2001  

 henvist til, at havnen ikke har nogen selvstændig værdi i handel  

 og vandel.
Havnen må i øvrigt falde ind under  

 undtagelsesbestemmelsen i vurderingslovens § 7, idet den i stor  

 udstrækning kan sidestilles med de staten og kommunerne  

 tilhørende torve, gader veje og parkanlæg.  

 Befæstningsanlæg er ligeledes undtaget.
Såfremt der med  

 befæstningsanlæg også menes havneanlæg, moler m.v. er  

 der også her en selvstændig hjemmel til at undtage i hvert fald  

 dele af havnen.
Der bør under alle omstændigheder ske fradrag  

 for den del af de yderste moler, der anvendes til fyranlæg.
Havne- og  

 kanalanlæg, der i henhold til reglementariske bestemmelser er til  

 benyttelse af almenheden bør undtages for så vidt disse er  

 bestemt til at tjene disses formål, herunder trafikale formål.  

 Det bemærkes, at der til havnen og til arealerne herunder  

 parkeringspladserne på havnen er almindelig offentlig adgang og  

 tilkørsel med fast busrute om sommeren samt tilknyttet vej og  

 stianlæg ind til byen.
 Det gøres gældende, at skyldrådet er  

 gået ud over det grundlag, der kan medtages for en vurdering.
1) Der er taget udgangspunkt i virksomheden/andelsselskabets  

 driftsmæssige resultat og afkast som selvstændig virksomhed, uden  

 at der er taget hensyn til de særlige forhold, der bl.a. gør sig  

 gældende for havnen, hvilke synspunkter jo bl.a. danner grundlag for  

 undtagelsesbestemmelserne i vurderingslovens § 7, herunder - at aktiver i form af bl.a. bådebroer, som  

 tilhører de enkelte bådklubber er medtaget i vurderingen.
Ved  

 brugsretsaftaler har sejlklubben og motorbådsklubben stillet  

 bådbroerne vederlagsfrit til rådighed for ejendommen.
 - at bådebroer og flydende anlæg må  

 sidestilles med "andet inventar, maskiner og andet driftsmateriel", jf.  

 vurderingslovens § 9, stk. 2.
- at skyldrådet ikke har taget hensyn til de byrder  

 af såvel offentligretlig som privatretlig karakter, der hviler på  

 havnen i henhold til lokalplan, servitutter, offentlig regulering samt  

 andelsselskabets vedtægter og de med kommunen indgåede aftaler,  

 jf. vurderingslovens § 10, stk. 1 og 2, herunder a) Lokalplanens meget kraftige restriktioner for  

 området, der sidestiller havnen med et offentligt rekreativt  

 område.
 b) andelsselskabets vedtægters  

 formålsbestemmelse, forkøbsret for kommune m.m.
 - at der ikke er taget fornødent hensyn til de  

  særlige lejeforhold, der i øvrigt er indgået på  

 havnen.
 - at der ved fastsættelsen af grundværdien  

 ikke et taget fornødent hensyn til de samme momenter som ovenfor  

 anført, jf. samme lovs § 13.
 2) Der er ikke givet fradrag for eget arbejde i henhold  

 til § 17.
Havnen må i øvrigt sidestilles med et  

 offentligt rekreativt område følger bl.a. af, a) bybussen kører om sommeren helt ud på  

 havnen.
 b) turistbåde har faste anløb til havnen  

 minimum 2 gange om ugen.
 c) arealerne anvendes til bådteater,  

 cirkusbesøg og andre former for arrangementer.
 d) Kommunen har etableret en bro over en kanal for at  

 forbinde havnen med en "gammel slaggemole", der ligeledes er etableret som  

 rekreativt område med offentlig adgang.
 e) der er ingen faktiske og retlige begrænsninger  

 for offentlighedens adgang til havnens arealer.
 I forbindelse med Landsskatterettens besigtigelse af  

 ejendommen  gjorde advokaten gældende, at havnen ikke kan sælges  

 til andre end kommunen, og at denne  bestemmelse er bundet i lokalplanen og  

 havnens vedtægter §§ 23 - 25. Der er således ingen  

 spekulationsmulighed ved handel med andelsbeviser og derfor ingen  

 handelsværdi af havnen.
 Vedtægterne for havnen §§ 23 - 25 er  

 sålydende:
§ 23 Forkøbsret:
 23.1.
 Andelsselskabet, subsidiært andelshaverne, kan  

 på intet tidspunkt overdrage, det være sig ved salg eller  

 på anden måde, hele eller dele af havneanlægget med  

 tilhørende landarealer til trediemand uden kommunen v/ byrådet  

 først skriftligt har godkendt dette.
 23.2.
 Kommune har endvidere en køberet til  

 andelsbeviserne, såfremt det måtte vise sig, at andelsbeviserne  

 sælges enten samlet eller successivt til en ny ejerkreds, der  

 måtte være direkte eller indirekte forbundet, og som ikke hver  

 for sig må antages at have en personlig og direkte interesse i at have  

 bådeplads i havnen.
 23.3.
 Havnen/dele af denne kan på intet tidspunkt  

 overtages af en panthaver, det være sig til brugelig pant,  

 administration eller på anden måde uden byrådets skriftlige  

 godkendelse.  Denne bestemmelse skal dog ikke være til hinder for, at  

 den enkelte andelshaver kan stille sit andelsbevis til sikkerhed for et  

 lån til finansiering af anskaffelsen af andelsbeviset, jfr. § 9 stk.  

 4.
 23.4.
 I tilfælde af salg i henhold til 23.1. eller 23.2.  

 eller salg efter panthavers overtagelse til brugelig pant, jfr. 23.3., er  

 handelsstandsforeningen eller den forening, der måtte have  

 afløst denne til varetagelse af de handlendes interesser i byen,  

 berettiget til forlods at kræve den under punkt 3. B. anførte  

 reservefondskapital udbetalt/stillet til rådighed.
§ 24 Opløsning m.v.:
 24.1.
 Til vedtagelse af forslag om ændring af selskabets  

 vedtægter eller om opløsning af selskabet kræves, at  

 mindst 2/3 af andelshaverne er til stede - personligt eller ved  

 befuldmægtiget - på generalforsamlingen, og at vedtagelsen sker  

 med mindst 2/3 af de tilstedeværende andelshavere.
 24.2.
 Er 2/3 af andelshaverne ikke til stede, men forslaget i  

 øvrigt vedtages af 2/3 af de fremmødte andelshavere, indkalder  

 bestyrelsen inden 14 dage til en ny ekstraordinær  

 generalforsamling.
 24.3.
 På sidstnævnte ekstraordinære  

 generalforsamling er forslaget vedtaget, såfremt 2/3 af de  

 fremmødte stemmer herfor.
 24.4.
 Alle ændringer i nærværende  

 vedtægter skal endeligt godkendes af såvel kommunen som af  

 Trafikministeriet, førend de kan træde i kraft.
§ 25 25.1 Såfremt det vedtages at opløse selskabet  

 vælges en eller flere likvidatorer, der forestår  

 likvidationen.
25.2 Forinden likvidationen iværksættes af  

 likvidatorerne, er kommunen berettiget til at overtage andelsselskabet til  

 administration i op til 6 måneder med henblik på i samarbejde med  

 den eller de af generalforsamlingen valgte likvidatorer at søge en  

 rekonstruktion gennemført.
Kommunen hæfter ikke for evt.  

 oparbejdet underskud i administrationsperioden.
25.3 Lykkes det ikke at rekonstruere selskabet i  

 ovennævnte administrationsperiode, eller ønsker kommunen ikke at  

 medvirke til en rekonstruktion, er kommunen førsteberettiget til at  

 overtage samtlige selskabets aktiver mod at tilsvare selskabets gæld og  

 andelskapital, jfr. § 3.1.
25.4 Ønsker kommunen ikke at overtag selskabets  

 gældsforpligtelser som anført i 25.3., skal selskabets aktiver  

 søges afhændet bedst muligt.
Forinden endelig accept af et  

 købstilbud kan accepteres af likvidator, skal købstilbuddet med  

 specificerede vilkår skriftligt forelægges kommunen, der herefter  

 har forkøbsret på samme vilkår.
Forkøbsretten skal  

 af kommunen gøres gældende senest inden 6 uger fra tilbuddets  

 modtagelse.
25.5 Overdragelse af havneanlægget kræver  

 godkendelse af  Trafikministeriet / Kystinspektoratet, og såfremt ingen  

 ønsker at overtage anlægget eller der i øvrigt foreligger  

 væsentlig misligholdelse af vilkårene for anlæggets  

 etablering, kan Trafikministeriet/Kystinspektoratet forlange anlægget  

 fjernet.
25.6 De i § 25.3. og 25. 4. indførte bestemmelser kan af  

 kommunen som påtaleberettiget begæres tinglyst servitutstiftende  

 på de endeligt udmatrikulerede havneanlæg/arealer.
Tinglysningen  

 skal ske med respekt af alle nuværende og kommende byrder, servitutter  

 og pantehæftelser, hvorom henvises til ejendommenes blade i  

 tingbogen.
Klageren henviser til en række ansættelser af  

  ligeartede havne, såvel privat- som kommunalt ejede, hvor  

 ejendomsværdien og grundværdien er ansat til 0, og allerede ud  

 fra et lighedsprincip bør den påklagede ejendom undtages fra  

 vurdering og ejendomsværdien og grundværdien ansættes til  

 0.  Såfremt havnen skal underkastes beskatning, vil der være en  

 åbenbar forskelsbehandling i forhold til de undersøgte  

 ligeartede havne, men formentlig også til de øvrige danske  

 lystbådehavne, som endnu ikke har været inddraget i  

 undersøgelsen.
Landsskatteretten opfordres til at indhente oplysninger  

 fra samtlige lystbådehavne i Danmark, således at der kan skabes  

 et fuldstændigt overblik over, hvorledes øvrige danske  

 lystbådehavne er blevet behandlet rent vurderingsmæssigt.
Der henvises endvidere bl.a. til, at den nyetablerede havn  

 blev udført i tæt samarbejde med kommunen,  

 Handelsstandsforeningen, Søsportsklubberne og turistforeningen, idet  

 det overordnede mål var at få en ny attraktiv og rekreativ havn,  

 der kunne medvirkede til at øge turismen og herunder ikke mindst  

 sejlerturismen i området.
Havnen er med i frihavnsordningen hvilket  

 indebærer, at den kan benyttes vederlagsfrit af så godt som  

 samtlige øvrige sejlere fra området, samt for øvrige  

 havne i Danmark, der er medlem af ordningen.
 Med hensyn til det daværende Ligningsdirektorats  

 vurderingsvejledning fra 1968, afsnittet om private havne, anføres, at  

 det "private" element i havnen er særdeles beskedent når henses  

 til, at havnen fungerer som rekreativt område med ubegrænset  

 offentlig adgang fra såvel landsiden som søsiden.
 4.815 kvm. er udlagt til parkeringsareal med offentlig  

 adgang.
 1.995 kvm. er etablerede dækmoler bestående af  

 kampesten og uden form for sti eller færdselsadgang.
 248 kvm. er udlagt vejareal.
 6.069 kvm. er areal reserveret til fremtidig udvidelse af  

 havnen samt areal der indgår i klubbernes aktivitetsområde.
Under sagens behandling for Landsskatteretten har sagen  

 været tilbagesendt skyldrådet med anmodning om en udtalelse vedr.  

 et evt. fradrag i grundværdien for forbedringer.
Skyldrådet har  

 hertil anført, at det skønnes at kunne udgøre 387.870  

 kr., svarende til 30 kr. pr. kvm., samt at råjord i byzone på  

 vurderingstidspunktet var ansat til 40 kr. pr. kvm.
Skyldrådet  

 tilføjer -  i henhold til sagsfremstillingen, hvor  

 værdiskønnet af grunden i ubebygget stand men incl.  

 grundforbedringer er 70 kr. pr. kvm. - at et evt. fradrag i  

 grundværdien for forbedringer bør bevirke en tilsvarende  

 værdiforøgelse i grundværdien, jf. vurderingslovens § 18.
Det fremgår af sagen, at den påklagede ejendom  

 i alt 17.721 kvm.blev købt i 1996 for 0 kr. af kommune.
Af hensyn til  

 stempelpligten erklærede parterne, at ejendommenes salgsværdier  

 ikke oversteg 1.310.475 kr., jf. skødets § 6.
 Der er 330 bådpladser købt for 15.000 kr. pr.  

 plads, og andelshaverne betalte i 1997 en gennemsnitlig årlig afgift -  

 til vedligeholdelse af havnen, strøm til broer,  renholdelse,  

 administration m.v. - på 1.600 kr. incl. moms.
 Udgifterne til etablering af lystbådehavnen er af  

 klager oplyst til ca. 15 mio.
Advokaten har yderligere gjort gældende, at  

 flytningen af havnen til den nuværende beliggenhed kun kunne ske pga.  

 klubbernes arbejde, at der var et afgørende moment af offentlighed ved  

 kommunens medvirken til etableringen, at såvel andelshaverne som  

 kommunen skød penge i projektet for et tocifret millionbeløb,  

 og at der ikke var udvikling for havne i 1998. Havnen kører lige rundt  

 - hviler i sig selv.
Der betales ca. 33.000 kr. i ejendomsskatter, og der kan  

 kun sælges til kommunen for at undgå ejendomsskatterne.
En evt.  

 gevinst går tilbage til handelsstandsforeningen.
 I forbindelse med rettens besigtigelse af ejendommen  

 anførte borgmesteren bl.a., at havnen blev  betragtet som offentligt  

 område.
 Efterfølgende har advokaten indsendt en  

 redegørelse og uddybning af de for selskabet gældende  

 vedtægter, herunder formålsbestemmelsen, kapitalforhold  

 (andelskapital og reservefond), kommunens forkøbsret og bestemmelsen  

 om opløsning af selskabet, samt dokumentation for at selskabet er  

 undtaget for skattepligt, jf. selskabsskattelovens § 3, stk. 4.
 I et notat fra kommunens tekniske forvaltning, er der  

 gjort rede for bl.a. lokalplanens formål - at sikre  

 lystbådehavnen med dertil knyttede faciliteter og offentlige friarealer  

 til anvendelse til offentlige formål.
 Landsskatterettens bemærkninger:
Med hensyn til de af klageren påberåbte  

 sammenligningsejendomme bemærkes, at  Landsskatteretten ifølge  

 bestemmelserne i vurderingsloven §§ 6,  9, stk. 1, 13, stk. 1, og 33 samt  

 skattestyrelseslovens § 23, stk. 1, nr. 7,  jf. vurderingslovens § 46, danner  

 sig et selvstændigt skøn over ejendomsværdien og  

 grundværdien for den påklagede ejendom uden at være bundet  

 af, hvorledes påberåbte sammenligningsejendomme - hvis  

 ansættelse retten ikke har haft indflydelse på  - er vurderet.
I  

 henhold til skattestyrelseslovens § 12, stk. 1, henhører det under den  

 centrale told- og skatteforvaltning - og ikke Landsskatteretten - at  

 føre tilsyn med, at vurderingen af fast ejendom sker på  

 behørig og ensartet måde landet over, medens de regionale told  

 og skatteforvaltninger, i det omfang det bestemmes af den centrale told- og  

 skatteforvaltning, ifølge § 16, stk. 1, har tilsynet inden for told-  

 og skattekredsene.
I henhold til bestemmelserne i vurderingslovens § 6, jf. §  

 9, stk. 1, skal ejendomsværdien ansættes til handelsværdien  

 på vurderingstidspunktet af den faste ejendom i dens helhed, og  

 ifølge samme lovs § 10 skal der tages hensyn til de til den faste  

 ejendom knyttede rettigheder og byrder af offentligretlig karakter.
Fremdeles  

 skal der tages hensyn til privatretlige servitutter, der pålagt en  

 ejendom til fordel for en anden ejendom, såvel ved vurderingen af den  

 herskende som af den tjenende ejendom.
I øvrigt bortses der fra  

 rettigheder og forpligtelser af privatretlig karakter.
 Grundværdien udgør ifølge § 13, stk.  

 1,  grundens handelsværdi i ubebygget stand under hensyn til  

 beskaffenhed og beliggenhed og til en i økonomisk henseende god  

 anvendelse.
 Ifølge lovens § 16 skal grundværdien  

 ansættes til det beløb, som efter de gældende  

 handelspriser antages at kunne opnås for den pågældende  

 ejendom i ubebygget stand ved salg til en efter samtlige forhold  

 økonomisk god anvendelse, i hvilken henseende hensyn må tages  

 såvel til ejendommens form og størrelse som til udstyknings- og  

 omlægningsmuligheder.
 Landsskatteretten er af den opfattelse, at bestemmelserne  

 i vurderingslovens § 13 om ansættelse af grundværdien under  

 hensyn til en i økonomisk henseende god anvendelse af grunden i  

 ubebygget stand, må forstås som den bedste anvendelse ved salg i  

 det åbne marked til en fornuftig køber, hvori indgår  

 hensyn til grundens beliggenhed, form og udnyttelsesmuligheder i henhold til  

 de gældende planlægningsbestemmelser.
 Endvidere bemærkes, at i henhold til  

 vurderingslovens § 7, nr. 5, er jernbaneanlæg, havne- kanal- og  

 lufthavnsanlæg, der i henhold til reglementariske bestemmelser er til  

 benyttelse af almenheden, for så vidt arealerne og bygningerne direkte  

 tjener eller er bestemt til at tjene trafikkens formål, undtaget fra  

 vurdering.
 I henhold til vurderingslovens § 7, nr. 4, er  

 fyranlæg undtaget fra vurdering.
Af Vurderingsvejledning 1968 fra det daværende  

 Statens Ligningsdirektorat fremgår, at forudsat at de ovenstående  

 i § 7, nr. 5, nævnte anlæg er godkendt af det offentlige til  

 almindelig benyttelse i trafikken tjeneste, gælder bestemmelserne  

 både offentligt og privat ejede anlæg.
Private anlæg, der  

 alene er til brug for en enkelt eller begrænset kreds af virksomheder,  

 er derimod ikke undtaget fra vurdering.
Af afsnittet "Private  

 havneanlæg" fremgår endvidere: Private havneanlæg til  

 udelukkende brug for en enkelt virksomhed eller en begrænset kreds er i  

 deres helhed vurderingspligtige.
Til den faste ejendom henregnes arealet med  

 de anlæg, der er foretaget dels for at bevare arealet, dels for at  

 gøre det anvendeligt til havneformål.
De anlæg og  

 foranstaltninger, der kan henføres til arealet betragtes som  

 grundværdi, medens foranstaltningerne i øvrigt anses for  

 bygningsværdi.
 Ovennævnte vejlednings angivelser er ikke  

 ændret ved senere udgivne vurderingsvejledninger fra Told- og  Skat,  

 ligesom afsnittet i "Vurdering og beskatning af fast ejendom", 4. udgave fra  

 1997, om ejendomme undtaget fra vurdering, tager udgangspunkt i  

 Vurderingsvejledning 1968 fra Statens Ligningsdirektorat.
 Til klagerens principale påstand bemærker  

 Landsskatteretten, at ejeren af den påklagede ejendom, A A.m.b.a. er et  

 privat andelsselskab/virksomhed, og at lystbådehavnen derfor ikke kan  

 anses for omfattet af vurderingslovens § 7, nr. 5, om undtagelse fra  

 vurdering, idet der ikke er tale om et anlæg, der i henhold til  

 reglementariske bestemmelser er til benyttelse af almenheden, for så  

 vidt arealerne og bygningerne direkte tjener eller er bestemt til at tjene  

 trafikkens formål.
 Endvidere finder retten ikke at kunne følge  

 klagerens påstand om, at ejendommen falder ind under bestemmelserne i  

 vurderingsloven § 7, nr. 2 og nr. 3, om de staten og kommunerne  

 tilhørende torve, gader, vej og parkeringsanlæg samt  

 befæstningsanlæg.
 Med hensyn til fradrag for forbedringer i  

 grundværdien gives det ifølge vurderingslovens § 17 fradrag for  

 forbedringer, der bevirker en stigning i grundværdien, hvad enten  

 forbedringerne består i kapitalanvendelse eller i ejers arbejde.
Ifølge vurderingslovens § 18 må fradrag kun  

 gives i det omfang, hvori forbedringerne må antages at virke  

 værdiforøgende ved ansættelsen af grundværdien, og  

 fradraget må ikke overstige de anvendte omkostninger, heri medregnet  

 værdien af ejers eget arbejde.
Såfremt der ikke er givet fradrag  

 for en grundforbedring ved den efter forbedringens fuldførelse  

 nærmest følgende vurdering, har ejeren ifølge  

 vurderingslovens § 19 ikke krav på fradrag i grundværdien for  

 denne forbedring ved senere vurderinger.
I tilfælde, hvor der er givet  

 fradrag ved den nærmest forudgående vurdering, er det en  

 forudsætning for at give fradrag ved den efterfølgende  

 vurdering, at betingelserne for at give fradrag stadig er til stede.
Der skal  

 således ved hver ny vurdering af en ejendom, der skal ansættes  

 med fradrag for grundforbedringer, foretages et nyt selvstændigt  

 skøn over den som følge af forbedringen skete  

 værdiforøgelse ved den pågældende vurdering.
Med hensyn til ejendomsværdien finder  

 Landsskatteretten efter det foreliggende, at der ikke er grundlag for at  

 tilsidesætte det af skyldrådet udøvede skøn over  

 ejendommens samlede handelsværdi på vurderingstidspunktet den 1.  

 januar 1998. Der er herved særlig henset til havnens størrelse  

 og beliggenhed, til det samlede salg af andele - 330 bådpladser a  

 15.000 kr. - samt til, at dele af anlægsudgifterne må  

 henføres til pladsbelægning m.v. (forskelsværdien).  

 Endvidere er henset til de i vedtægterne for A A.m.b.a. §§ 23 - 25  

 anførte bestemmelser om betingelserne ved afhændelse af  

 ejendommen eller opløsning af selskabet.
I denne forbindelse  

 bemærkes, at det er rettens opfattelse, at hverken lokalplanens  

 bestemmelser eller de omhandlede vedtægtsbestemmelser om bl.a.  

 kommunens godkendelse, forkøbsret m.m. er til hinder for at ejendommen  

 kan overdrages til trediemand.
Ejendomsværdien 3.950.000 kr., vil  

 derfor være at stadfæste.
Den omstændighed, at der i  

 henhold til lokalplanens formålsparagraf er offentlig adgang til  

 havnearealerne, kan ikke føre til andet resultat.
Vedrørende den påklagede grundværdi  

 finder Landsskatteretten, at der i den foretagne ansættelse er taget  

 behørigt hensyn til de af klageren påberåbte forhold, og  

 grundværdien 905.000 kr. vil således være at  

 stadfæste.
Der er herved  bl.a. henset til den i skødet angivne  

 salgsværdi, samt at et skønnet beløb af de oplyste  

 anlægsudgifter kan henføres til de vurderingspligtige  

 havnearealer/den ubebyggede grund.
I det af retten udøvede skøn  

 over grundens handelsværdi i ubebygget stand er tillige henset til, at  

 de eksisterende fyranlæg/lanterner, der i henhold til vurderingslovens  

 § 7, nr. 4, er undtaget fra vurdering, har en beskeden dimension og optager  

 et så yderst begrænset arealmæssigt omfang, at der ved det  

 samlede skøn over grundværdien  synes at være taget hensyn  

 hertil.
Angående klagerens påstand om ansættelse  

 af fradrag i grundværdien for forbedringer må retten lægge  

 til grund, at de fornødne oplysninger ikke har foreligget for  

 vurderingsmyndighederne på vurderingstidspunktet den 1. januar 1997, og  

 at de på dette tidspunkt gennemførte grundforbedringer  

 således ikke er kommet til udtryk ved en af vurderingsmyndighederne  

 foretagen forhøjelse af grundværdien.
Det er rettens opfattelse,  

 at den foretagne grundværdiansættelse ikke kan antages at rumme  

 plads til de pr. 1. januar 1997 foretagne grundforbedringsudgifter og  

 betingelserne for fradrag i medfør af  vurderingsloven §§ 17 og 18 er  

 således  ikke er til stede.
