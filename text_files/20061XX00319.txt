Skriftlig fremsættelse (14. marts 2007) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov  

 om  


  

 ændring af lov om buskørsel  

 og lov om godskørsel. (Grundlæggende kvalifikations- og efteruddannelseskrav  

 til chauffører).
(Lovforslag nr.
L 182).
Lovforslaget har til formål at indsætte de nødvendige  

 hjemmelsbestemmelser i lov om godskørsel og lov om buskørsel til brug for den  

 praktiske gennemførelse af kvalifikationsordningerne for chauffører i  

 uddannelsesdirektivet.
Lovforslaget skal således sikre gennemførelse af dette  

 EU-direktiv.
Formålet med direktivet er at sikre en generel opkvalificering  

 af  

 erhvervschauffører i EU.
Med lovforslaget får transport- og energiministeren  

 bemyndigelse til   

 	  

 at fastsætte  

 kvalifikationskrav til chauffører,   

 	  

 at uddelegere hele  

 eller dele af administrationen af bestemmelserne om grundlæggende  

 kvalifikations-  

 og efteruddannelseskrav,   

 	  

 at fastsætte regler om  

 opkrævning af gebyr for udstedelse af kvalifikationsbeviser til chauffører.
Kvalifikationsordningerne skal bidrage til større  

 trafiksikkerhed, bedre trafikadfærd og sikkerhed for erhvervschauffører samt  

 øget fokus på rationelt brændstofforbrug.
Kvalifikationsordningerne  

 gennemføres  

 for buschauffører pr. 10. september 2008 og for lastbilchauffører pr. 10.  

 september 2009. Der er tale om obligatoriske fælles europæiske  

 kvalifikationsordninger.  

 Et meget stort antal - skønsmæssigt anslået ca. 76.000 - chauffører vil blive  

 omfattet af kvalifikationsordningerne.
Visse opgaver i forbindelse med administrationen af  

 kvalifikationsordningerne, som f.eks. den fysiske kortudstedelse og  

 prøvevirksomhed, der med fordel kan udføres af andre  

 myndigheder/organisationer,  

 vil blive uddelegeret.
Det endelige ansvar og tilsynspligt vil i den  

 forbindelse påhvile Færdselsstyrelsen.
 De langsigtede gennemsnitsomkostninger ved statslig  

 administration af kvalifikationsordningerne vil blive finansieret ved et  

 formålsbestemt, omkostningsdækkende gebyr for modtagelse af det obligatoriske  

 kvalifikationsbevis.  

 Gebyret vil blive på ca. 500 kr. pr. kvalifikationsbevis.
Lovforslaget indeholder en tidsfrist på godt 5 år for  

 chaufførernes indfasning i efteruddannelsen.
Med den tidshorisont kan den  

 nødvendige spredning af chaufførerne i efteruddannelsen sikres og flaskehalse  

 hos uddannelsescentrene undgås.
Samtidig sker indfasningen hurtigst muligt ud  

 fra hensynet til øget trafiksikkerhed.
Direktivets krav om grundlæggende kvalifikationsuddannelse  

 og efteruddannelse gælder kun for erhvervschauffører.
I lovforslaget lægges  

 der  

 op til, at der også skal gælde kvalifikationsmæssige krav, svarende til de  

 nugældende krav, til ikke-erhvervschauffører, der fører busser tilhørende  

 institutioner  

 eller lignende.
Derudover vil de eksisterende alders- og erfaringskrav til  

 buschauffører, som heller ikke følger af direktivet, både ved erhvervsmæssig  

 og  

 ikke-erhvervsmæssig kørsel, blive videreført.
Det drejer sig om krav til både  

 erfaring, samt for så vidt angår international buskørsel et alderskrav på 23  

 år.
Der findes ikke grundlag for at tilsidesætte de trafiksikkerhedshensyn,  

 der  

 ligger til grund for disse alders- og erfaringskrav.
De bør derfor  

 fastholdes,  

 når de nuværende bestemmelser på området ophæves.
Både offentlige og private uddannelsessteder vil kunne godkendes  

 til at gennemføre kvalifikationsordningerne.
Det er ikke nødvendigt for at  

 opnå  

 godkendelse at udbyde både grundlæggende kvalifikationskurser og  

 efteruddannelse.
Der vil gælde de samme grundlæggende krav til  

 uddannelsescentrene.  

 Der skulle således være grundlag for sund konkurrence mellem  

 uddannelsescentrene.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
