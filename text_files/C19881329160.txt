ANSØGNING OM PRÆMIE TIL OKSEKØDSPRODUCENTER Skemaet skal udfyldes med blokbogstaver I april kvartal og juli kvartal 1988 kan der søges om præmie to gange  

 i hvert kvartal.
 Ansøgningsskemaet skal indsendes til EF-direktoratet, Postboks 2475,  

 1024 København K , umiddelbart efter datering og underskrift.
 Ansøgningsskemaet skal være EF-direktoratet i hænde senest den sidste  

 dag i hver ansøgningsperiode, (hvert kvartal).
 Ansøgning modtaget efter d. 30. september 1988 tages ikke i  

 betragtning.
 Læs vejledningen på bagsiden af skemasættet før skemaet udfyldes.
 Skemaet er trykt på specialpapir til gennemskrift uden carbon, og det  

 sidste ark (det rosafarvede) afrives til eget brug, og kun de to første blade  

 indsendes til direktoratet.
Præmieberettigede dyr Præmie ydes kun til levende handyr (tyre/stude). Hvert handyr er kun  

 præmieberettiget 1 gang under ordningen.
 Der ydes kun præmie til handyr, der på ansøgingstidspunktet er mindst 6  

 måneder gamle, og som producenten forpligter sig til at holde på sin bedrift  

 i mindst 3 måneder efter ansøgningens modtagelse i EF-direktoratet.
 Ved bedrift forstås samtlige produktionsenheder, der drives af  

 producenten, og som er beliggende i Danmark.
Højeste antal præmieberettigede dyr/ansøgningsperioder Der kan fra 1. oktober 1987 til 30. september 1988 højst ydes præmie for  

 ialt 50 dyr pr. bedrift.
 Producenten kan ansøge om præmie 2 gange i hver af de følgende  

 ansøgperioder:
1. april - 30. juni 1988 og 1. juli - 30. september 1988.
 Ansøgninger vedr. 1. juli - 30. september 1988 tages ikke i betragtning,  

 hvis de modtages efter d. 30. september 1988.
 Producenten bør opbevare kopien af ansøgningen af hensyn til dels  

 kontrollen med ordningen, dels udfyldelsen af senere ansøgningsskemaer.
Mærkning af de dyr, der søges præmie for Da der kun ydes præmie for hvert dyr 1 gang, skal samtlige dyr, før  

 ansøgningen dateres, underskrives og indsendes til EF-direktoratet, være  

 mærket med et CKR-dyrenummer.
Ved angivelse af CKR-dyrenummer i ansøgningen  

 skal for hvert dyr først anføres  øremærkets 5-cifrede ejendomsnummer i  

 CKR-registret, derefter  øremærkets 4-cifrede løbenummer.
 CKR-øremærker og tænger til isætning af disse kan købes hos:
Landskontoret for Kvæg, Udkærsvej 15, 8200 Århus N.
Tlf. 06 10 60  

 88.
Kontrol Statskontrollen med Mejeriprodukter og Æg m.m. foretager kontrol hos  

 præmieansøgerne.
Præmieansøgeren skal i forbindelse med kontrolbesøg yde den  

 bistand, der er nødvendig til foretagelse af kontrollen, herunder på  

 kontrolmyndighedens forlangende foranledige, at hovederne på de dyr, der er  

 søgt om præmie for, fastbindes med grime.
 Såfremt det konstateres, at der ikke er anført korrekt CKR-dyrenr. for  

 det enkelte dyr, mistes præmien for alle dyr omfattet af ansøgningen.
 Såfremt det konstateres, at der i 3 måneders perioden på producentens  

 bedrift ikke findes de dyr, der er søgt om præmie for, mistes præmien for  

 alle dyr omfattet af ansøgningen.
Underretningspligt Præmien mistes dog kun for det manglende antal dyr, såfremt denne nedgang  

 skyldes besætningens naturlige livsvilkår, d.v.s. sygdom og lignende, og  

 forudsat at producenten i sådanne tilfælde straks underretter det lokale  

 kontroldistrikt under Statskontrollen (se nedenfor) om nedgangen i  

 besætningen.
Det er et krav, at producenten kan dokumentere, at denne nedgang  

 skyldes besætningens naturlige livsvilkår.
Denne dokumentation kan f.eks.  

 være erklæring fra destruktionsanstaltens dyrlæge.
Af dokumentationen skal  

 fremgå, at det pågældende dyr er et handyr og bærer et CKR-øremærke.
 Det bemærkes, at eksempelvis manglende plads i stalden eller at handyrene  

 har haft en større tilvækst end beregnet ikke er gyldig grund til at afhænde  

 dyrene i 3-måneders perioden.
Præmiestørrelse/præmieudbetaling Præmien udgør 25 ECU pr. handyr (p.t. svarende til kr. 218,87).
 Præmiebeløbet vil blive udbetalt senest 9 måneder efter  

 ansøgningstidspunktet.
Retsgrundlag Rådets forordning (EØF) nr. 467/87 af 10. februar 1987 om ændring af  

 forordning (EØF) nr. 805/68 om den fælles markedsordning for oksekød samt  

 præmieordningerne i denne sektor, Rådets forordning (EØF) nr. 468/87 af 10.  

 februar 1987 om de generelle regler for ordningen med en særlig præmie til  

 oksekødsproducenter med senere ændringer samt landbrugsministeriets  

 bekendtgørelse nr. 262 af 12. maj 1987 om ydelse af en særlig præmie til  

 oksekødsproducenter.
 DISTRIKSTINDDELING:
1. KONTROLDISTRIKT: MÅRKJÆRVEJ 13, 2630 TÅSTRUP.
Tlf.:  

 02 99 12 00:
 København og Frederiksberg kommuner, Københavans, Frederiksborg,  

 Vestsjællands, Storstrøms, Roskilde og Bornholms amter.
2. KONTROLDISTRIKT: ORLA LEHMANNSGADE 10, 7100 VEJLE.  

 Tlf.: 05 82 97 11:
Fyns, Ringkøbing, Ribe og Sønderjyllands amter samt Vejle amt, undtagen  

 Brædstrup, Gedved, Horsens og Nr.
Snede kommuner.
3. KONTROLDISTRIKT: BØRGLUMVEJ 5, 8240 RISSKOV.
Tlf.  

 06 21 51 55:
Viborg, Nordjyllands og Århus amter, samt Brædstrup, Gedved, Horsens og  

 Nr.
Snede kommuner.
