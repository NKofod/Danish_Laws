 Som supplement til Finansministeriets cirkulære nr. 16/95 om  

 Gruppelivsordning for tjenestemænd m.fl. og visse overenskomstansatte i  

 staten og folkekirken m.v. (* 2) skal det til orientering meddeles, at  

 forsikringsdækningen ændres.
 Med virkning fra 1. oktober 1996 er aftrapningsordningen bortfaldet, og  

 forsikringssummen udgør herefter 200.000 kr. for alle forsikrede.
 Det gælder således for forsikringssummer, der udbetales ved  

 gruppemedlemmets død før udgangen af den måned, hvori den pågældende  

 fratræder sin ansættelse eller senest ved udgangen af den måned, hvori den  

 pågældende fylder 67 år.
 Der sker ikke ændring af bidraget til gruppelivsordningen.
Den 1. november 1996 P.M.V.
 E.B.
