bekendtgørelse om kandidatuddannelsen i  

 informationsteknologi ved IT-Højskolen i København I medfør af § 2, stk. 1, § 11, stk. 2, og  

 § 12 i lov om universiteter m. fl. (Universitetsloven), jf.  

 lovbekendtgørelse nr. 334 af 27. maj 1993, som ændret ved lov  

 nr. 348 af 2. juni 1999, fastsættes:
Kapitel 1 Uddannelsens formål m.v.
§ 1. Formålet med kandidatuddannelsen i  

 informationsteknologi er på videnskabeligt grundlag og med baggrund i  

 de studerendes forudgående bacheloruddannelser at kvalificere de  

 studerende til at formulere og løse begrebsmæssigt komplicerede  

 informationsteknologiske opgaver.
Der lægges vægt på, at de  

 studerende foruden erhvervelse af informationsteknologiske færdigheder  

 erhverver forståelse for den underliggende teknologi og de principper  

 og metoder, som informationsteknologien bygger på.
§ 2. Uddannelsen udbydes i en eller flere linjer  

 af IT-Højskolen i København.
IT-Højskolen i  

 København er et frifakultet under Handelshøjskolen i  

 København, jf.
Universitetsloven § 12. IT-Højskolen i  

 København kan henlægge uddannelsen eller dele heraf til Roskilde  

 Universitetscenter, Handelshøjskolen i København, Danmarks  

 Tekniske Universitet og Københavns Universitet.
 Stk. 2. Undervisningsministeriet kan godkende, at uddannelsen  

 udbydes af andre institutioner.
§ 3. Uddannelsen er normeret til 2  

 studenterårsværk.
Et studenterårsværk er en  

 fuldtidsstuderendes arbejde i 1 år.
Et studenterårsværk  

 svarer til 60 point i European Credit Transfer System (ECTS-point).
Stk. 2. Uddannelsen skal være afsluttet senest 5  

 år efter studiestart.
IT-Højskolen i København kan, hvor  

 der foreligger usædvanlige forhold, dispensere herfra.
 § 4. Den, der har gennemført  

 kandidatuddannelsen i informationsteknologi, har ret til at betegne sig  

 candidatus/candidata informationis technologiae (cand. it.) med  

 tilføjelse af betegnelsen for den pågældende linje, jf.  

 kapitel 3. På engelsk anvendes titlen Master of Science in Information  

 Technology.
Kapitel 2 Adgangskrav m.v.
§ 5. Adgang til kandidatuddannelsen er betinget  

 af, at ansøgeren har en bacheloruddannelse.
Det kan i studieordningen  

 fastsættes, at kun bestemte bacheloruddannelser giver adgang til den  

 pågældende linje af uddannelsen.
 Stk. 2. IT-Højskolen i København kan på  

 grundlag af en individuel vurdering give ansøgere, som ikke har det  

 adgangsgrundlag, der er anført i stk. 1, tilladelse til at  

 søge optagelse på uddannelsen, hvis ansøgeren  

 skønnes at have tilsvarende forudsætninger for at kunne  

 gennemføre uddannelsen.
 § 6. IT-Højskolen i København  

 fastsætter nærmere regler for, efter hvilke kriterier  

 ansøgere optages, hvis der er flere kvalificerede ansøgere, jf.  

 § 5, end der er optagelsespladser til rådighed.
Kapitel 3 Uddannelsens linjer § 7. Uddannelsen kan udbydes i fire linjer  

 (retninger), der hver uddyber afgrænsede faglige områder.
§ 8. Linjen i Softwareudvikling skal sætte  

 de studerende i stand til at håndtere praktiske problemstillinger i  

 softwareudvikling på et videnskabeligt grundlag.
De studerende skal  

 lære at beherske tekniske og procesorienterede principper, kunne  

 sætte sig ind i det stadigt skiftende teknologiske grundlag samt kunne  

 indgå aktivt i teknologioverførsel og innovation inden for  

 softwareudvikling.
 Stk. 2. Linjen omfatter følgende  

 fagområder:
1)	Klassisk datalogi, herunder programmering, algoritmer,  

 datastrukturer og distribueret databehandling.
Fagområdet skal som  

 minimum have et omfang svarende til 15 ECTS-point.
2)	Softwareudvikling, herunder foranalyse og kravspecifikation,  

 systemudviklingsmetoder, softwareprojektledelse, softwaredesign og  

 -implementation samt softwarekvalitet og -analyse.
Fagområdet skal som  

 minimum have et omfang svarende til 22,5 ECTS-point.
 Stk. 3. I linjen indgår tillige et  

 softwareudviklingsprojekt og valgfri kurser, der skal ligge inden for  

 uddannelsens formål, jf. § 1. Kurserne skal som minimum  

 udgøre 10 ECTS-point.
§ 9. Linjen i Design, kommunikation og medier skal  

 bibringe den studerende indsigt i principper for design, kommunikation og  

 medier i relation til informationsteknologien.
Der lægges vægt  

 på, at de studerende opnår analytiske og teoretiske  

 færdigheder og udvikler æstetiske holdninger inden for IT-baseret  

 kommunikation.
Endelig lægges der vægt på opøvelse  

 af konstruktionsfærdigheder.
 Stk. 2. Linjen omfatter følgende  

 fagområder:
1)	IT som medie, herunder teoretisk og empirisk analyse i kulturel,  

 samfundsmæssig og historisk sammenhæng.
Fagområdet skal som  

 minimum have et omfang svarende til 7,5 ECTS-point.
2)	Interaktionsdesign, herunder designmetoder,  

 brugergrænseflader, computermedieret kommunikation, samspillet mellem  

 menneske og maskine samt IT-æstetik.
Fagområdet skal som minimum  

 have et omfang svarende til 15 ECTS-point.
3)	Konstruktion, herunder analytiske metoder, programmering, 2- og 3-  

 dimensionel grafik, lyd- og billedbehandling, animation og multimodale  

 interaktionsmåder.
Fagområdet skal som minimum have et omfang  

 svarende til 15 ECTS-point.
 Stk. 3. I linjen indgår tillige valgfri kurser, der skal  

 ligge inden for uddannelsens formål, jf. § 1. Kurserne skal som  

 minimum udgøre 7,5 ECTS-point.
 § 10. Linjen i elektronisk handel skal bibringe de  

 studerende et teknisk og forretningsmæssigt fagligt velfunderet  

 perspektiv på området for elektronisk handel.
 Stk. 2. Linjen omfatter følgende  

 fagområder:
1)	E-handelsteknologier, herunder e-handelsinfrastruktur, standarder og  

 distribuerede systemer.
Fagområdet skal som minimum have et omfang  

 svarende til 15 ECTS-point.
2)	Forretningsmodeller, herunder markedsføring og  

 projektledelse.
Fagområdet skal som minimum have et omfang svarende til  

 15 ECTS-point.
3)	Forretningspolitik og jura, herunder internationale og nationale  

 handelsforhold.
Fagområdet skal som minimum have et omfang svarende til  

 7,5 ECTS-point.
 Stk. 3. I linjen indgår tillige et  

 e-handelsudviklingsprojekt og valgfri kurser, der skal ligge inden for  

 uddannelsens formål, jf. §1. Kurserne og projektet skal som minimum  

 udgøre 10 ECTS-point.
 § 11. Linjen i tværfaglig  

 informationsteknologi skal bibringe de studerende generelle og langsigtede  

 kvalifikationer, så de selvstændigt kan varetage  

 erhvervsfunktioner inden for IT-området.
 Stk. 2. Linjen omfatter følgende  

 fagområder:
1)	Softwarekonstruktion, herunder datamodellering, programmering,  

 algoritmer og datastrukturer.
Fagområdet skal som minimum have et  

 omfang svarende til 15 ECTS-point.
2)	Softwareudvikling, herunder kravspecifikation, softwaredesign,  

 softwareprojektledelse og softwarekvalitet.
Fagområdet skal som minimum  

 have et omfang svarende til 15 ECTS-point.
3)	Anvendelse af IT inden for andre fagområder i øvrigt,  

 herunder særlige metoder eller teknikker i formidling, databehandling  

 eller anden brug af IT.
Fagområdet skal som minimum have et omfang  

 svarende til 15 ECTS-point.
 Stk. 3. I linjen indgår tillige projekter og valgfri  

 kurser, der skal ligge inden for uddannelsens formål, jf. § 1.  

 Kurserne og projektet skal som minimum udgøre 10 ECTS-point.
 § 12. Den studerende skal udarbejde et speciale,  

 hvis emne skal ligge inden for uddannelsens overordnede formål, jf.  

 § 1. Specialet har et omfang svarende til 30 ECTS-point.
 § 13. I uddannelsen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Kapitel 4 Eksamen m.v.
§ 14. Handelshøjskolen i København  

 udsteder eksamensbevis for de uddannelser, der er udbudt af IT-  

 Højskolen i København.
Det skal af eksamensbeviset  

 fremgå, at uddannelsen er udbudt af IT-Højskolen i  

 København.
 Stk. 2. IT-Højskolen udpeger interne censorer og  

 nedsætter ankenævn til behandling af klager over eksamen, jf.  

 § 40 i bekendtgørelse om eksamen ved visse videregående  

 uddannelser under Undervisningsministeriet (Eksamensbekendtgørelsen).
 Stk. 3. For eksamen, herunder prøveformer,  

 bedømmelse, eksamensbeviser, klage over eksamen m.v. gælder i  

 øvrigt reglerne i Eksamensbekendtgørelsen,  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet  

 (Censorbekendtgørelsen).
Kapitel 5 Andre regler § 15. IT-Højskolen i København  

 fastsætter inden for bekendtgørelsens rammer nærmere  

 regler om uddannelsen i en studieordning, jf § 8 i  

 Universitetsloven.
 Stk. 2. Studieordningen skal indeholde regler om:
 1)	Eventuelle yderligere adgangskrav, jf. § 5.
 2)	Regler om skift til en uddannelse ved IT-Højskolen, jf.  

 § 79 i bekendtgørelse om adgang, indskrivning og orlov m.v. ved  

 videregående uddannelser.
 3)	Mål for samt indhold og tidsmæssigt omfang af de enkelte  

 fagområder samt fagområdernes placering i studieforløbet.  

 Omfanget af fagområderne fastsættes i ECTS-point, jf. § 3,  

 stk. 1.
 4)	Samlet beskrivelse af de enkelte linjer.
 5)	Regler om udbud af valgfri kurser inden for linjerne herunder emner,  

 regler for fagbindinger og eventuelle forudsætninger for de enkelte  

 fag.
 6)	Regler for udarbejdelse af skriftlige opgaver og specialet.
 7)	Regler om meritoverførsel.
 Stk. 3. Det skal af studieordningen fremgå, at  

 IT-Højskolen i København, hvor det er begrundet i  

 usædvanlige forhold, kan dispensere fra de regler i studieordningen,  

 som alene er fastsat af IT-Højskolen i København.
Stk. 4. Inden en studieordning vedtages og ved  

 væsentlige ændringer af studieordningen, indhentes en udtalelse  

 fra censorformandskabet, jf.
Censorbekendtgørelsen.
Andre  

 institutioner, der jf. § 2, stk. 2, udbyder uddannelse, der er  

 omfattet af denne bekendtgørelse, orienteres med henblik på  

 koordinering af uddannelsen.
 Stk. 5. Studieordninger og væsentlige ændringer  

 heraf træder i kraft ved et semesters begyndelse.
 Stk. 6. Ved udstedelse af en ny studieordning og ved  

 væsentlige ændringer heri fastsættes overgangsordninger i  

 studieordningen.
 Stk. 7. Studieordninger og ændringer heraf sendes til de  

 andre institutioner, jf. § 2, stk. 2, censorerne og  

 Undervisningsministeriet til orientering.
 § 16. Hvor en studerende ved IT-Højskolen i  

 København som led i den adgangsgivende bacheloruddannelse, jf.  

 § 5, har erhvervet elementer af kandidatuddannelsen, erstattes det  

 pågældende studieelement med et andet studieelement af  

 tilsvarende omfang fra kandidatuddannelsen.
 § 17. Beståede uddannelseselementer ved en  

 af institutionerne, der udbyder kandidatuddannelsen i informationsteknologi  

 efter denne bekendtgørelse, ækvivalerer de tilsvarende  

 uddannelseselementer, jf. kapitel 3, ved andre institutioner, der udbyder  

 uddannelsen, jf. § 2, stk. 2.
 Stk. 2. IT-Højskolen i København kan i hvert  

 enkelt tilfælde eller ved regler i studieordningen godkende, at  

 gennemførte/beståede uddannelseselementer fra en anden dansk  

 eller udenlandsk videregående uddannelse træder i stedet for  

 uddannelseselementer, der er omfattet af denne bekendtgørelse, jf. dog  

 § 16. Afgørelsen træffes på grundlag af en faglig  

 vurdering af ækvivalensen mellem de berørte uddannelsesdele.
 Stk. 3. Ved godkendelse efter stk. 2 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 18. Undervisningsministeriet kan efter  

 ansøgning fra Handelshøjskolen i København tillade  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 Stk. 2. Undervisningsministeriet kan dispensere fra  

 bekendtgørelsen, når det findes begrundet i usædvanlige  

 forhold, bortset fra de tilfælde hvor IT-Højskolen kan  

 dispensere, jf. § 3, stk. 2, § 5, stk. 2, og § 17,  

 stk. 2.
§ 19. Klager indgives til Handelshøjskolen  

 i København.
Klagen behandles henholdsvis af rektor for  

 Handelshøjskolen i København og af IT-Højskolen i  

 København, jf. § 4, stk. 1, jf. § 8, stk. 4-6, i  

 Universitetsloven.
Stk. 2. Afgørelser truffet i henhold til stk.1 kan af  

 klageren indbringes for Undervisningsministeriet, når klagen  

 vedrører retlige spørgsmål.
Klagen indgives til  

 Handelshøjskolen i København.
Handelshøjskolen  

 videresender klagen til Undervisningsministeriet ledsaget af en udtalelse.  

 Handelshøjskolen giver klageren lejlighed til inden for en frist af 1  

 uge at kommentere udtalelsen.
Kommentarerne medsendes til  

 Undervisningsministeriet.
 Stk. 3. Fristen for at indgive klage efter stk. 1 og  

 stk. 2 er 2 uger fra den dag, afgørelsen er meddelt klageren.
Kapitel 6 Ikrafttræden § 20. Bekendtgørelsen træder i kraft  

 den 15. juli 1999.
