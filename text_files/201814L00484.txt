Betænkning afgivet af Skatteudvalget den 13. december 2018 Betænkning over Forslag til lov om ændring af selskabsskatteloven, lov om ophævelse af dobbeltbeskatning i forbindelse med regulering af forbundne foretagenders overskud (EF-voldgiftskonventionen), momsloven og forskellige andre love (Implementering af direktivet om skatteundgåelse og direktivet om skattetvistbilæggelse og forskellige ændringer af momssystemdirektivet) [af skatteministeren (Karsten Lauritzen)]:
1. Ændringsforslag Der er stillet 25 ændringsforslag til lovforslaget.
Skatteministeren har stillet ændringsforslag nr. 1-20 og 22-25, og Socialdemokratiets og Dansk Folkepartis medlemmer af udvalget har stillet ændringsforslag nr. 21.
2. Indstillinger Et flertal i udvalget (udvalget med undtagelse af EL) vil stemme for ændringsforslag nr. 1 om deling af lovforslaget.
 Udvalget indstiller det under A nævnte forslag til vedtagelse med de under nr. 2-22 stillede ændringsforslag.
Et flertal i udvalget (S, DF, RV og SF) vil ved 3. behandling redegøre for deres stilling til det under B nævnte forslag.
Flertallet vil stemme for de under nr. 23-25 stillede ændringsforslag.
 Et mindretal i udvalget (V, LA, ALT og KF) indstiller det under B nævnte forslag til vedtagelse med de stillede ændringsforslag nr. 23-25.
Et andet mindretal i udvalget (EL) indstiller det under B nævnte forslag til vedtagelse.
Mindretallet vil stemme for det under nr. 23 stillede ændringsforslag, men imod de under nr. 24 og 25 stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Enhedslisten Enhedslistens medlemmer af udvalget bemærker, at Enhedslisten støtter arbejdet med at sikre en fair selskabsbeskatning.
Anti Tax Avoidance Directive (ATAD) er en stor landvinding for internationalt at håndtere den globale økonomis muligheder for aggressiv skatteplanlægning for selskaberne.
Enhedslisten er også glad for, at regeringen langt hen ad vejen vælger en tilgang, hvor man fastholder de danske værnsregler, når de er mere robuste end de værnsregler, der ligger i ATAD.
Dette er glædeligt, da lovforslaget således sikrer en solid skattebase i Danmark.
Desværre ser det ud til, at regeringen i relation til CFC-beskatningen vil lave en kovending ved at tage denne del ud af lovforslaget og behandle det i et selvstændigt lovforslag.
Det fremgår således af bemærkningerne til ændringsforslag nr. 1, at » i lyset af dialogen med erhvervsorganisationerne og virksomhederne er der behov for yderligere overvejelser og analyser af, hvordan direktivets minimumskrav skal indarbejdes i den eksisterende danske model for CFC-beskatning.« Dette læser Enhedslisten som et forsøg på at imødekomme pres fra erhvervslivet om at minimumsimplementere den del af ATAD, der relaterer sig til CFC-beskatningen, og dermed også svække de danske værnsregler, hvor de er mere robuste end ATAD-reglerne.
Det er Enhedslisten meget imod.
Derfor stemmer Enhedslisten også imod ændringsforslag nr. 1 om deling af lovforslaget og de heraf afledte ændringsforslag nr. 24 og 25.
4. Ændringforslag med bemærkninger Ændringsforslag a Ændringsforslag om deling af lovforslaget Af skatteministeren, tiltrådt af et flertal (udvalget med undtagelse af EL):
 1) Lovforslaget deles i to lovforslag med følgende titler og indhold:
 A. »Forslag til lov om ændring af selskabsskatteloven, lov om ophævelse af dobbeltbeskatning i forbindelse med regulering af forbundne foretagenders overskud (EF-voldgiftskonventionen), momsloven og forskellige andre love (Implementering af dele af direktivet om skatteundgåelse og direktivet om skattetvistbilæggelse og forskellige ændringer af momssystemdirektivet)« omfattende titelnote nr. 1 og 2, § 1, nr. 1-7 og 9-16, §§ 2-7 og § 8, stk. 1-10.
 B. »Forslag til lov om ændring af selskabsskatteloven (Implementering af CFC-reglerne i direktivet om skatteundgåelse)« omfattende titelnote nr. 1, § 1, nr. 8 og 17-27, og § 8, stk. 1, 5 og 11.
[Forslag om deling af lovforslaget] b Ændringsforslag til det under A nævnte forslag Til titlen Af skatteministeren, tiltrådt af udvalget:
 2) Fodnote 1 affattes således:
»1) Loven indeholder bestemmelser, der gennemfører dele af Rådets direktiv 2016/1164/EU af 12. juli 2016 om regler til bekæmpelse af metoder til skatteundgåelse, der direkte indvirker på det indre markeds funktion, EU-Tidende 2016, nr.
L 193, side 1, Rådets direktiv 2017/952 af 29. maj 2017 om ændring af direktiv 2016/1164/EU, for så vidt angår hybride mismatch med tredjelande, EU-Tidende 2017, nr.
L 144, side 1, Rådets direktiv 2016/1065/EU af 27. juni 2016 om ændring af direktiv 2006/112/EF for så vidt angår behandlingen af vouchere, EU-Tidende 2016, nr.
L 177, side 9, dele af Rådets direktiv 2017/2455/EU af 5. december 2017 om ændring af direktiv 2006/112/EF og 2009/132/EF for så vidt angår visse momsforpligtelser i forbindelse med levering af ydelser og fjernsalg af varer, EU-Tidende 2017, nr.
L 348, side 7, og Rådets direktiv 2017/1852/EU af 10. oktober 2017 om skattetvistbilæggelsesmekanismer i Den Europæiske Union, EU-Tidende 2017, nr.
L 265, side 1.« [Konventionen udgår af fodnote 1] 3) Fodnote 2 udgår.
[Notifikation efter informationsproceduredirektivet er unødvendig] Til § 1 4) Før nr. 1 indsættes som nyt nummer:
 »01. I fodnote 1 til lovens titel indsættes som 4. pkt.:
»Loven indeholder bestemmelser, der gennemfører dele af Rådets direktiv 2016/1164/EU af 12. juli 2016 om regler til bekæmpelse af metoder til skatteundgåelse, der direkte indvirker på det indre markeds funktion, EU-Tidende 2016, nr.
L 193, side 1, og Rådets direktiv 2017/952 af 29. maj 2017 om ændring af direktiv 2016/1164/EU, for så vidt angår hybride mismatch med tredjelande, EU-Tidende 2017, nr.
L 144, side 1.«« [Ændring af EU-note i selskabsskatteloven] 5) I den under nr. 9 foreslåede § 8 C ændres i stk. 1, nr. 15, »en anden medlemsstats nationale regnskabssystem.« til: »det nationale regnskabssystem i en anden stat, der er medlem af EU eller EØS.« [Præcisering af henvisning til stater, der er medlemmer af EU eller EØS] 6) I den under nr. 10 foreslåede affattelse af § 11 C ændres i stk. 2, 2. pkt., »selskabet m.v.« til: »selskabet eller foreningen m.v.« [Tydeliggørelse af bestemmelsen] 7) I den under nr. 10 foreslåede affattelse af § 11 C affattes stk. 3, 2. pkt., således:
»Dog indgår finansieringsindtægter og -udgifter, der medregnes som følge af CFC-beskatning efter § 8, stk. 2, 4.-6. pkt., § 32 eller fondsbeskatningslovens § 12 eller som følge af genbeskatning efter § 15, stk. 8 og 9, i lov nr. 426 af 6. juni 2005, ikke i opgørelsen af overstigende låneomkostninger.« [Der sikres symmetri, således at CFC-indkomst hverken medregnes ved opgørelsen af den skattepligtige indkomst eller medregnes til de overstigende låneomkostninger] 8) I den under nr. 10 foreslåede affattelse af § 11 C indsættes i stk. 6, 3. pkt., efter »30 pct.«: »eller den procentsats, der anvendes i medfør af stk. 7,«.
[Det præciseres, at låneomkostningerne skal fordeles i henhold til den alternative procentsats, hvis koncernen har valgt at anvende denne sats] 9) I den under nr. 10 foreslåede affattelse af § 11 C affattes stk. 8, 5. pkt., således:
»Til- og fravalg efter 4. pkt. er bindende for administrationsselskabet og gælder samtlige finansielle selskaber i koncernen i en periode på 10 år regnet fra påbegyndelsen af det indkomstår, hvorfra valget gælder.« [Tydeliggørelse af bestemmelsen] 10) I den under nr. 10 foreslåede affattelse af § 11 C ændres i stk. 8, 8. pkt., »Uanset 5. pkt.« til: »Uanset 4. pkt.« [Korrektion af henvisning] 11) I det under nr. 14 foreslåede § 26, stk. 1, 1. pkt., ændres »selskabets m.v.« til: »selskabets eller foreningens m.v.« [Tydeliggørelse af bestemmelsen] 12) Efter nr. 16 indsættes som nyt nummer:
»02. I § 31, stk. 3, 3. pkt., ændres »jf. stk. 2, 3., 5. og 7. pkt.« til: »jf. stk. 2, 4. og 6. pkt.«« [Konsekvens af lovforslagets § 1, nr. 16] Til § 2 13) Nr. 2 affattes således:
 »2. Som fodnote til lovens titel indsættes:
»1) Loven indeholder bestemmelser, der gennemfører Rådets direktiv 2017/1852/EU af 10. oktober 2017 om skattetvistbilæggelsesmekanismer i Den Europæiske Union, EU-Tidende 2017, nr.
L 265, side 1.«« [Konventionen udgår af fodnoten til lovens titel] Til § 3 14) Før nr. 1 indsættes som nyt nummer:
 »01. I fodnote 1 til lovens titel indsættes som 2. pkt.:
»Loven indeholder bestemmelser, der gennemfører dele af Rådets direktiv 2016/1164/EU af 12. juli 2016 om regler til bekæmpelse af metoder til skatteundgåelse, der direkte indvirker på det indre markeds funktion, EU-Tidende 2016, nr.
L 193, side 1, og Rådets direktiv 2017/952 af 29. maj 2017 om ændring af direktiv 2016/1164/EU, for så vidt angår hybride mismatch med tredjelande, EU-Tidende 2017, nr.
L 144, side 1.«« [Ændring af EU-note i fusionsskatteloven] Til § 4 15) Før nr. 1 indsættes som nyt nummer:
 »01. I fodnote 1 til lovens titel indsættes som 4. pkt.:
»Loven indeholder bestemmelser, der gennemfører dele af Rådets direktiv 2016/1164/EU af 12. juli 2016 om regler til bekæmpelse af metoder til skatteundgåelse, der direkte indvirker på det indre markeds funktion, EU-Tidende 2016, nr.
L 193, side 1, og Rådets direktiv 2017/952 af 29. maj 2017 om ændring af direktiv 2016/1164/EU, for så vidt angår hybride mismatch med tredjelande, EU-Tidende 2017, nr.
L 144, side 1.«« [Ændring af EU-note i ligningsloven] 16) Efter § 7 indsættes som ny paragraf:
»§ 01 I tonnageskatteloven, jf. lovbekendtgørelse nr. 945 af 6. august 2015, som ændret ved § 1 i lov nr. 1886 af 29. december 2015 og § 24 i lov nr. 1555 af 19. december 2017, foretages følgende ændring:
1. I § 12, stk. 1, ændres »selskabsskattelovens § 11 B« til: »selskabsskattelovens §§ 11 B og 11 C«.« [Ændring, så det tydeligt af tonnageskatteloven fremgår, at tonnagebeskattede selskaber er omfattet af EBITDA-reglen i selskabsskattelovens § 11 C] Til § 8 17) I stk. 1 ændres »jf. dog stk. 2.« til: »jf. dog stk. 2 og 3.« [Konsekvens af ændringsforslag nr. 18] 18) Efter stk. 1 indsættes som nyt stykke:
»Stk. 2. § 1, nr. 15, træder i kraft den 1. januar 2020.« Stk. 2-10 bliver herefter stk. 3-11.
[Ikrafttrædelsestidspunktet for bestemmelsen foreslås udskudt, så det er sammenfaldende med virkningstidspunktet i lovforslagets § 8, stk. 4] 19) I stk. 3, der bliver stk. 4, ændres »11-13 og 16« til: »11-13, 16 og 02«.
[Konsekvens af ændringsforslag nr. 12] 20) I stk. 5, der bliver stk. 6, ændres »§ 1, nr. 8, 10 og 17-27« til: »§ 1, nr. 10, og § 01«.
[Konsekvens af ændringsforslag nr. 1 og 16] Af et mindretal (S og DF), tiltrådt af et flertal (det øvrige udvalg):
 21) I stk. 7, der bliver stk. 8, ændres »1. januar 2019« til: »1. juli 2019«.
[Udskydelse af virkningstidspunktet for momsreglerne for vouchere] Af skatteministeren, tiltrådt af udvalget:
 22) I stk. 10, der bliver stk. 11, ændres »nr. 16« til: »nr. 10«.
[Korrektion af henvisning] c Ændringsforslag til det under B nævnte forslag Til titlen 23) Fodnote 1 affattes således:
»1) Loven indeholder bestemmelser, der gennemfører dele af Rådets direktiv 2016/1164/EU af 12. juli 2016 om regler til bekæmpelse af metoder til skatteundgåelse, der direkte indvirker på det indre markeds funktion, EU-Tidende 2016, nr.
L 193, side 1.« [Ændring af fodnote] Til § 8 Af skatteministeren, tiltrådt af et flertal (udvalget med undtagelse af EL):
 24) I stk. 1 udgår », jf. dog stk. 2«.
[Konsekvens af ændringsforslag nr. 1] 25) I stk. 5 ændres »§ 1, nr. 8, 10 og 17-27,« til: »Loven«.
[Konsekvens af ændringsforslag nr. 1] Bemærkninger Til nr. 1 Ved ændringsforslaget foreslås, at lovforslaget deles i to lovforslag.
Det ene lovforslag (A) vedrører herefter implementering af bestemmelserne i skatteundgåelsesdirektivet om begrænsning af fradrag for rentebetalinger, exitbeskatning, en generel omgåelsesklausul og hybride mismatch.
Herudover vedrører lovforslaget implementering af EU-regler for klage i forbindelse med sager om dobbeltbeskatning, hvor Danmark og et eller flere EU-lande er involveret, samt EU-regler om den momsmæssige behandling af vouchere og forenklinger af særordningen for salg af elektroniske ydelser.
 Det andet lovforslag (B) vedrører implementering af bestemmelserne i skatteundgåelsesdirektivet om CFC-beskatning.
Det foreslås, at implementering af de dele af skatteundgåelsesdirektivet, der vedrører CFC-beskatning, udskilles til et særskilt lovforslag.
Det er således vurderingen, at der er behov for mere tid til at få afdækket virkningerne af de foreslåede regler med henblik på at sikre, at reglerne rammer som tilsigtet.
Der er tale om et komplekst regelsæt, og i lyset af dialogen med erhvervsorganisationerne og virksomhederne er der behov for yderligere overvejelser og analyser af, hvordan direktivets minimumskrav skal indarbejdes i den eksisterende danske model for CFC-beskatning.
Til nr. 2 I fodnote 1 til det fremsatte lovforslags titel henvises til konvention af 23. juli 1990 om ophævelse af dobbeltbeskatning i forbindelse med regulering af forbundne foretagenders overskud (EU-voldgiftskonventionen). Ved ændringsforslaget foreslås, at fodnoten affattes, uden at der henvises til konventionen, idet der ikke skal foretages en sådan henvisning.
Til nr. 3 Det var oprindelig planlagt, at ændringerne i momsloven skulle notificeres efter Europa-Parlamentets og Rådets direktiv 2015/1535/EU om en informationsprocedure med hensyn til tekniske forskrifter for informationssamfundets tjenester (kodifikation).
Dette er imidlertid ikke påkrævet, da alle de foreslåede ændringer af momsloven er gennemførelse af vedtagne fælles EU-regler, der ikke indeholder valgfrihed for de enkelte EU-lande.
De foreslåede ændringer i momsloven er derfor en direktivnær gennemførelse af vedtagne EU-regler.
 Da sådanne ændringer i national lovgivning ikke skal notificeres efter informationsproceduredirektivet, foreslås det, at fodnote 2 til lovforslagets titel udgår.
Til nr. 4 Med ændringsforslaget foreslås det indsat i fodnoten til selskabsskatteloven, at loven indeholder bestemmelser, der gennemfører dele af direktivet om skatteundgåelse.
Til nr. 5 Med ændringsforslaget foreslås det præciseret i den foreslåede bestemmelse i selskabsskattelovens § 8 C, stk. 1, nr. 15, at der henvises til regnskaber, der udarbejdes i overensstemmelse med reglerne i det nationale regnskabssystem i et land, der er medlem af EU eller EØS.
Til nr. 6 Med ændringsforslaget foreslås det tydeliggjort, at bestemmelsen i selskabsskattelovens § 11 C, stk. 2, 2. pkt., omfatter selskaber og foreninger m.v., således at der anvendes en konsekvent benævnelse af de omfattede skattesubjekter.
Til nr. 7 Med ændringsforslaget foreslås det at skabe symmetri mellem, hvilke indkomster der skal medregnes til EBITDA-indkomsten, og hvilke låneomkostninger der skal medregnes til overstigende låneomkostninger.
 Efter ændringsforslaget skal låneomkostninger, der medregnes som følge af CFC-beskatning af faste driftssteder og fondes CFC-skattepligtige datterselskaber, ikke medregnes til de overstigende låneomkostninger i EBITDA-reglen.
 Det bemærkes, at det allerede følger af den i lovforslagets § 1, nr. 10, foreslåede bestemmelse i selskabsskattelovens § 11 C, stk. 1, at indkomsten fra CFC-beskatning i disse tilfælde ikke skal medregnes til EBITDA-indkomsten.
Til nr. 8 Med ændringsforslaget foreslås det præciseret i den foreslåede bestemmelse i selskabsskattelovens § 11 C, stk. 6, at hvis koncernen har valgt at anvende den alternative procentsats efter bestemmelsens stk. 7, er det denne procentsats, der skal anvendes, når en eventuel fradragsbeskæring skal fordeles forholdsmæssigt ud på koncernselskaberne.
Til nr. 9 Det følger af den foreslåede bestemmelse til selskabsskattelovens § 11 C, stk. 8, 4. pkt., at koncerner kan vælge at medregne koncernens finansielle selskaber ved opgørelserne efter EBITDA-reglen.
 Med ændringsforslaget foreslås det i 5. pkt. tydeliggjort, at dette valg er bindende for den danske koncerns administrationsselskab, jf. selskabsskattelovens § 31, stk. 6. Ændringsforslaget indeholder endvidere en sproglig tydeliggørelse.
Til nr. 10 Med ændringsforslaget foreslås en henvisning korrigeret.
Til nr. 11 Med ændringsforslaget foreslås det tydeliggjort, at bestemmelsen i selskabsskattelovens § 26, stk. 1, 1. pkt., omfatter selskaber og foreninger m.v., således at der anvendes en konsekvent benævnelse af de omfattede skattesubjekter.
Til nr. 12 Med ændringsforslaget foreslås det at konsekvensændre en henvisning.
Til nr. 13 I § 2, nr. 2, i det fremsatte lovforslag foreslås, at der i den foreslåede fodnote til lovens titel henvises til konvention af 23. juli 1990 om ophævelse af dobbeltbeskatning i forbindelse med regulering af forbundne foretagenders overskud (EU-voldgiftskonventionen). Ved ændringsforslaget foreslås det, at henvisningen til konventionen i fodnoten til lovens titel udgår, idet der ikke skal foretages en sådan henvisning.
Til nr. 14 Med ændringsforslaget foreslås det i fodnoten til fusionsskatteloven at indsætte, at loven indeholder bestemmelser, der gennemfører dele af direktivet om skatteundgåelse.
Til nr. 15 Med ændringsforslaget foreslås det i fodnoten til ligningsloven at indsætte, at loven indeholder bestemmelser, der gennemfører dele af direktivet om skatteundgåelse.
Til nr. 16 Med ændringsforslaget foreslås det at ændre tonnageskatteloven, så det af denne lov tydeligt fremgår, at EBITDA-reglen, som foreslås i selskabsskattelovens § 11 C, jf. lovforslagets § 1, nr. 10, finder tilsvarende anvendelse for selskaber, der beskattes efter reglerne i tonnageskatteloven.
Til nr. 17 Med ændringsforslaget foreslås det at konsekvensændre ikrafttrædelsesbestemmelsens stk. 1 for at tage højde for ændringsforslag nr. 18.
Til nr. 18 Med ændringsforslaget foreslås ikrafttrædelsesdatoen for lovforslagets § 1, nr. 15, udskudt til den 1. januar 2020. Bestemmelsens virkningstidspunkt vil være uændret, jf. lovforslagets § 8, stk. 4. Ændringen skyldes, at der ved lov nr. 1555 af 19. september 2017 ændres i selskabsskattelovens § 27, og disse ændringer træder i kraft den 1. januar 2019. Den foreslåede udskudte ikrafttrædelsesdato skal således sikre, at der ikke kan opstå tvivl om gældende ret i perioden fra og med den 1. januar 2019 til og med den 31. december 2019.
Til nr. 19 Med ændringsforslaget foreslås det, at ændringsforslag nr. 12 skal have virkning fra og med den 1. januar 2020.
Til nr. 20 Med ændringsforslaget foreslås det at konsekvensændre ikrafttrædelsesbestemmelsens stk. 5 for at tage højde for ændringsforslag nr. 1 og 16. Virkningsbestemmelsen omfatter efter ændringsforslaget kun de dele af lovforslagets bestemmelser, der indgår i det under A nævnte forslag.
Til nr. 21 I henhold til Rådets direktiv 2016/1065/EU om ændring af direktiv 2006/112/EF for så vidt angår behandlingen af vouchere skal direktivets bestemmelser være gennemført i national ret senest den 31. december 2018 med virkning for vouchere udstedt fra og med den 1. januar 2019. Lovforslaget indeholder derfor en ikrafttrædelse den 1. januar 2019.
 Med dette ændringsforslag bliver virkningstidspunktet for de nye regler udskudt med ½ år til den 1. juli 2019.
Til nr. 22 Med ændringsforslaget foreslås det at korrigere en henvisning.
Til nr. 23 Med ændringsforslaget foreslås det at ændre fodnoten til lovforslagets titel.
Til nr. 24 Med ændringsforslaget foreslås det at konsekvensændre ikrafttrædelsesbestemmelsens stk. 1 for at tage højde for ændringsforslag nr. 1.
Til nr. 25 Med ændringsforslaget foreslås det at konsekvensændre ikrafttrædelsesbestemmelsens stk. 5 for at tage højde for ændringsforslag nr. 1. Virkningsbestemmelsen omfatter efter ændringsforslaget kun de dele af lovforslagets bestemmelser, der indgår i det under B nævnte forslag.
5. Udvalgsarbejdet Lovforslaget blev fremsat den 3. oktober 2018 og var til 1. behandling den 22. november 2018. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Teknisk gennemgang Skatteministeren og medarbejdere fra Skatteministeriet har den 1. november 2018 foretaget en teknisk gennemgang af lovforslaget over for udvalget.
Møder Udvalget har behandlet lovforslaget i 3 møder.
Høringssvar Udkast til lovforslaget har inden fremsættelsen været sendt i høring i tre dele, og Skatteministeriet sendte henholdsvis den 31. maj, den 28. juni og den 29. juni 2018 disse udkast til udvalget, jf.
SAU alm. del  bilag 210, 227 og 242 (folketingsåret 2017-18). Den 4. oktober 2018 sendte skatteministeren høringssvarene og et høringsnotat til udvalget.
Bilag Under udvalgsarbejdet er der omdelt 19 bilag på lovforslaget.
Skriftlige henvendelser Udvalget har under udvalgsarbejdet modtaget 12 skriftlige henvendelser om lovforslaget.
Spørgsmål Udvalget har under udvalgsarbejdet stillet 31 spørgsmål til skatteministeren til skriftlig besvarelse.
Skatteministeren har besvaret spørgsmål nr. 1-29. Udvalget forventer, at skatteministeren besvarer de resterende spørgsmål inden 2. behandling af lovforslaget.
Dennis Flydtkjær (DF) Hans Kristian Skibby (DF) Kim Christiansen (DF) Jan Rytkjær Callesen (DF) Mikkel Dencker (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Carsten Kissmeyer (V) Joachim B.
Olsen (LA) nfmd.
May-Britt Kattrup (LA) Anders Johansson (KF) Ane Halsboe-Jørgensen (S) Jens Joel (S) Daniel Toft Jakobsen (S) Jesper Petersen (S) Mattias Tesfaye (S) Peter Hummelgaard Thomsen (S) Lea Wermelin (S) fmd.
Rune Lund (EL) Pelle Dragsted (EL) Julius Graakjær Grantzau (ALT) René Gade (ALT) Andreas Steenberg (RV) Lisbeth Bech Poulsen (SF) Jacob Mark (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
