God revisorskik Ved skrivelse, modtaget den 13. marts 1998,  har advokat  

 Georg Dedichen på vegne Frank og Karin Nissen indgivet klage mod  

 statsautoriseret revisor Uffe Nicolaisen.
 Erhvervs- og Selskabsstyrelsen har den 6. april 1998  

 oplyst, at Uffe Nicolaisen den 4. marts 1987 er meddelt beskikkelse som  

 statsautoriseret revisor.
 Klageskrivelsen vedrører spørgsmålet,  

 om indklagede ved sin rådgivning i forbindelse med salg af et selskab  

 har handlet i strid med god revisorskik.
 Spørgsmålet, om klagen bør afvises som  

 forældet, er behandlet særskilt.
Klagerne var anpartshavere i Nissen Data ApS.
Indklagede  

 bistod klagerne i forbindelse med salg af selskabet.
 Selskabet blev solgt ved aftale af 9. og 10. februar 1993.  

 Køber var advokat Poul Ficher eller ordre.
Indklagede udskrev den 9. marts 1993 fakturaer til  

 klagerne og selskabet.
Det fremgår af teksten, at indklagedes  

 rådgivning er foretaget i perioden indtil 28. februar 1993.
 Det solgte selskab tog navneforandring til HOP nr. 99 ApS,  

 der blev taget under konkursbehandling den 28. juni 1995.
 Kurator konstaterede, at der var tale om en såkaldt  

 selskabstømmersag, og rejste erstatninngskrav mod bl.a. klagerne som  

 sælger.
 Der blev i denne forbindelse af kurator udarbejdet en  

 aftale, hvori bl.a. følgende anføres:
»SUSPENSIONSERKLÆRING Hop nr. 99 ApS under konkurs har rejst erstatningskrav  

 mod... (bl.a. klagerne) Ved nærværende suspenderer (bl.a.  

 klagerne) enhver forældelses- og passivitetsvirkning overfor  

 konkursboet og Skatteministeriet i anledning af det rejste krav.
 Suspensionen er gældende frem til 15. marts 1998,  

 hvilket forstås således, at stævning indgivet den 15. marts  

 1998 er rettidig.
Samtidig meddeler alle parterne gensidig indbyrdes  

 suspension for alle indbyrdes regreskrav i anledning af det rejste  

 erstatningskrav, og suspension anses for meddelt ved den enkelte parts  

 tiltrædelse af nærværende.« Klagerne underskrev suspensionserklæringen den 19.  

 januar 1998.
Advokat Georg Dedichen, der repræsenterede klagerne,  

 fremsendte med skrivelse af 4. februar 1998 suspensionserklæringen til  

 indklagede.
I skrivelsen, hvori advokat Dedichen fastholder, at indklagede er  

 erstatningsansvarlig, anføres bl.a.:
 »...
Det bemærkes, i denne forbindelse, at den  

 5-årige forældelsesfrist udløber på mandag, den 9.  

 ds.
Jeg har i denne forbindelse drøftet en suspension af  

 forældelsesfristen med boets kurator...som er indstillet på at  

 suspendere forældelsesfristen i 30 dage under forudsætning af, at  

 De tillige suspenderer fristen.
 Jeg skal derfor opfordre Dem til at tiltræde den af  

(kurator) fremsendte suspensionsaftale, som mine klienter har  

 accepteret, således at den er mig i hænde i underskrevet stand  

 senest nu på mandag, d. 9. ds. kl. 13.00.
 Hører jeg ikke fra Dem inden samme frist, d.v.s. d.  

 9. ds. kl. 13.00, vil stævning blive udtaget mod Dem uden yderligere  

 varsel, ligesom jeg sideløbende vil indbringe sagen for  

 Responsumudvalget i Foreningen af Statsautoriserede Revisorer.
 Indklagede tiltrådte erklæringen ved  

 underskrift af 9. februar 1998.
 Klagerne anlagde erstatningssag mod indklagede den 6.  

 marts 1998.
 Nærværende klagesag blev modtaget i  

 Disciplinærnævnet den 13. marts 1998.
 Indklagede har gjort gældende, at sagen  

 må afvises på grund af forældelse.
Ifølge § 18 c i Lov om Statsautoriserede Revisorer  

 er forældelsesfristen 5 år regnet fra den dag, da den  

 pligtstridige handling eller undladelse er ophørt.
Uanset om dette  

 anses for at være den 9., 10. eller 28. februar 1993, er klagen, der er  

 modtaget den 13. marts 1998, indgivet for sent.
Suspensionserklæringen er udfærdiget af  

 kurator og vedrører efter sit indhold alene det rejste erstatningskrav  

 og deraf følgende regreskrav.
Efter konferering med advokat Dedichen  

 tiltrådte indklagede erklæringen den 9. februar 1998.
Det bestrides, at advokat Dedichens brev af 4. februar  

 1998 har betydning for forældelsesspørgsmålet.
I  

 øvrigt bemærkes, at advokat Dedichen nævner, at han vil  

 nedbringe sagen for Responsumudvalget, men desuagtet i stedet indbringer  

 sagen for Disciplinærnævnet.
Også af denne grund kan brevet  

 ikke tillægges betydning for  

 forældelsesspørgsmålet.
 Klageren har anført, at der ikke er  

 indtrådt forældelse.
 Suspensionserklæringen omfatter enhver  

 forældelses- og passivitetsvirkning mellem parterne, herunder  

 også spørgsmålet om eventuelt at rejse sag overfor  

 Disciplinærnævnet.
 Af sidste afsnit af advokat Dedichens brev af . februar  

 1998 til indklagede fremgår, at sagen vil blive indbragt for  

 Disciplinærnævnet, hvis indklagede ikke tiltræder  

 suspensionsfristen senest den 9. februar 1998 kl. 13.00.
Efter at have modtaget skrivelsen og efter at have  

 konfereret telefonisk med adv.
Dedichens kontor tiltrådte indklagede  

 den 9. februar 1998 suspensionserklæringen, der derfor tillige omfatter  

 suspension af fristen for at indbringe sagen for  

 Disciplinærnævnet.
 Disciplinærnævnets afgørelse:
 Som anført af indklagede, er  

 forældelsesfristen 5 år fra den dag, den påståede  

 pligtstridige handling eller undladelse, som klagen vedrører, er  

 ophørt, jvf. herved § 18 c i Lov om Statsautoriserede Revisorer og §  

 5, stk. 2 i Disciplinærnævnets forretningsorden, bkg. nr. 263 af  

 15. april 1996.
Det er i lovens § 18 c, stk. 2 anført, at  

 forældeslsesfristen afbrydes ved klagens indgivelse til  

 Disciplinærnævnet.
Der findes ikke nogen bestemmelse, hvorefter  

 fristen skulle kunne afbrydes under andre omstændigheder.
 Indholdet af advokat Dedichens skrivelse til indklagede af  

 4. februar 1998 og den omstændighed, at indklagede har tiltrådt  

 suspensionserklæringen den 9. februar 1998, er således uden  

 betydning for forældelsesspørgsmålet.
 Da klagen er indgivet den 13. marts 1998, hvilket  

 ubestridt er mere end 5 år fra den dag, hvor det påståede  

 pligtstridige forhold er ophørt, må klagen afvises som  

 forældet.
 Thi bestemmes:
 Den af advokat Georg Dedichen på vegne Frank og  

 Karin Nissen den 13. marts 1998 modtagne klage over Statsautoriseret revisor  

 Uffe Nicolaisen afvises.
