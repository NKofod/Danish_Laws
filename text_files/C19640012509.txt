 I medfør af § 2, stk. 5 i lov nr. 58 af 4. marts 1964 om veterinærvæsenet  

 samt om udøvelse af dyrlægegerning fastsættes følgende bestemmelser om Det  

 veterinære sundhedsråd og dets virksomhed.
 § 1.  Senest 3 måneder før udløbet af den periode,  

 hvor hvilket et medlem af Det veterinære sundhedsråd er beskikket, afgiver  

 rådet indstilling til landbrugsministeriet om beskikkelse af et medlem for  

 den følgende periode.
 Stk. 2.  Rådets indstilling afgives for så vidt angår  

 praktiserende dyrlæger efter drøftelse med den danske dyrlægeforening.
§ 2.  Et rådsmedlems beskikkelse udløber med udgangen  

 af den måned, hvori den pågældende fylder 70 år.
Undtagelse fra denne  

 bestemmelse kan dog gøres, hvis et medlem af Den kgl. veterinær~ og  

 landbohøjskoles veterinær-videnskabelige fagråd fortsætter sin tjeneste  

 udover det fyldte 70. år.
§ 3.  Rådet afgiver indstilling til  

 landbrugsministeriet om valg af formand og næstformand for rådet.
Indstilling  

 herom skal på ny afgives, såfremt de pågældende medlemmer beskikkes for en ny  

 medlemsperiode.
 § 4.  Sagerne behandles skriftligt eller mundtligt, og  

 formanden træffer bestemmelse om fremgangsmåden ved sagernes behandling.  

 Ordinært deltager alle rådets medlemmer i sagernes behandling, men en sag kan  

 i påkommende tilfælde afgøres af to trediedele af medlemmerne.
Stk. 2.  Afgørelse i sagerne træffes ved almindeligt  

 stemmeflertal.
Ved stemmelighed er formandens stemme afgørende.
 § 5.  Et medlem, der har afgivet erklæring i en sag  

 før dens forelæggelse for rådet, kan ikke deltage i rådets behandling af  

 sagen, medmindre formanden under hensyn til sagens beskaffenhed finder det  

 påkrævet.
 § 6.  Rådet udgiver en årsberetning.
 § 7.  Denne forretningsorden træder i kraft den 1.  

 september 1964.
 Landbrugsministeriet, den 24. juni 1964.
Karl Skytte. /J.
Jensen.
