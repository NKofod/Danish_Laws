Cirkulæreskrivelse om meddelelse om  

 bibeskæftigelse uden dagpengeret Kommentar m.v.:
 Det forhold, at kassen tidligere havde anset  

 beskæftigelsen i ægtefællens landbrug (gartneri) som  

 bibeskæftigelse med dagpengeret, medførte ikke, at  

 beskæftigelsen senere automatisk måtte anses for  

 bibeskæftigelse med dagpengeret.
 Meddelelse om afgørelsen:
 Medlemmet havde tidligere under fuld ledighed  

 udøvet selvstændig virksomhed i ægtefællens landbrug  

 (gartneri med jordbær og asparges) som bibeskæftigelse med  

 dagpengeret under det tidligere skærpede arbejdskrav, som hun faldt for  

 den 9. marts 1994.
Herefter var medlemmet i arbejde i perioden 10. marts -  

 30. april 1994, ledig uden dagpenge i perioden 1. maj - 20. maj 1994, i  

 arbejde i perioden 20. maj - 18. september 1994 i 21 timer om ugen uden  

 supplerende dagpenge, samt i arbejde i perioden 19. september 1994 - 28.  

 april 1995, hvor hun selv sagde op.
I perioden 29. april - 13. august 1995  

 var hun uden lønarbejde og var ikke tilmeldt som ledig.
Medlemmet  

 tilmeldte sig AF som ledig den 14. august 1995 og anmodede om dagpenge.
Medlemmet sagde selv sit arbejde op i april 1995 og  

 begrundede sin opsigelse over for kassen med, at hun fandt arbejdet fysisk  

 belastende.
Over for virksomheden begrundede medlemmet arbejdsophøret  

 med henvisning til sin deltagelse i landbruget, fordi hun ikke ville udelukke  

 muligheden for eventuelt at vende tilbage til virksomheden til en anden  

 stilling.
Perioden fra hendes arbejdsophør den 28. april 1995 til  

 tilmeldingen som ledig den 14. august 1995 begrundede hun med et ønske  

 om en pause i arbejdet, da beskæftigelsen lå meget fjernt fra  

 hendes fagområde.
Medlemmet oplyste, at hun i løbet af sommeren 1995  

 deltog i landbruget i 198 timer.
Arbejdet blev udført af medlemmet,  

 hendes ægtefælle og deres børn samt lønnet  

 hjælp i sæsonen.
Driften var tilrettelagt sådan, at begge  

 ægtefæller kunne have fuldtidsarbejde ved siden af  

 landbruget.
 Kassen fandt ved sin afgørelse, at medlemmet  

 udøvede selvstændig virksomhed som hovedbeskæftigelse,  

 hvorfor hun ikke kunne anses for ledig og dagpengeberettiget.
 Direktoratet fandt, at medlemmet udøvede  

 selvstændig virksomhed som bibeskæftigelse, men at medlemmet ikke  

 havde ret til dagpenge ved tilmeldingen som ledig, da beskæftigelsen  

 ved ægtefællens landbrug ikke opfyldte betingelserne for at kunne  

 anses for bibeskæftigelse med dagpengeret.
Direktoratet lagde vægt på, at medlemmet i  

 sæsonerne 1993, 1994 og 1995 ikke havde haft lønarbejde på  

 fuld tid, men havde været ledig med dagpengeret, haft deltidsarbejde og  

 været ledig uden at anmode om dagpenge.
Direktoratet lagde endvidere  

 vægt på medlemmets oplysning om, at medlemmet i sæsonen  

 1995 havde arbejdet 18 timer om ugen i ægtefællens virksomhed.
 Medlemmet havde derfor ikke sandsynliggjort, at arbejdet  

 ved landbruget var tilrettelagt således, at det var foreneligt med  

 lønarbejde på fuld tid.
 Det forhold, at kassen tidligere havde anset  

 beskæftigelsen i ægtefællens landbrug (gartneri) som  

 bibeskæftigelse med dagpengeret, medførte ikke, at  

 beskæftigelsen senere automatisk måtte anses for  

 bibeskæftigelse med dagpengeret.
 Arbejdsmarkedets Ankenævn tiltrådte  

 direktoratets afgørelse, idet ankenævnet ved vurderingen af  

 dagpengeretten lagde vægt på, at medlemmet ikke havde haft  

 lønarbejde på fuld tid i sæsonerne 1993, 1994 og 1995 og  

 derfor ikke havde sandsynliggjort, at bibeskæftigelsen med landbruget  

 var foreneligt med lønarbejde på fuld tid.
