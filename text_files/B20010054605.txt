Bekendtgørelse om tilskud til  

 økologisk jordbrugsproduktion m.v.1) I medfør af § 2, stk. 1, nr. 4, litra b, og stk. 2, § 3, § 16, stk.  

 1, § 18, stk. 1, § 19, stk. 1 og 2, § 20, stk. 1, § 22, § 24, stk. 1, § 25,  

 stk. 1 og 2, § 26, stk. 2 og § 27 i lov nr. 338 af 17. maj 2000 om  

 støtte til udvikling af landdistrikterne  

 (landdistriktsstøtteloven) fastsættes:
Kapitel 1 Arealtilskud § 1. Direktoratet for FødevareErhverv  

 træffer afgørelse om tilsagn om og ydelse af tilskud for  

 arealer, der drives økologisk.
 Stk. 2. Tilsagnsperioden er mindst fem år.  

 Tilsagnsperioden begynder 1. januar efter seneste ansøgningsfrist, jf.  

 § 2, stk. 2, og slutter 5 år efter påbegyndelsen af  

 omlægningen af det sidste areal, jf. § 3, stk. 1, nr. 1.
 § 2. Ansøgning indgives til Direktoratet  

 for FødevareErhverv på et skema, der fås ved henvendelse  

 til Direktoratet for FødevareErhverv.
 Stk. 2. Ansøgning om tilsagn og ansøgning  

 om ændring af tilsagn skal være Direktoratet for  

 FødevareErhverv i hænde inden for perioden 1. november til og  

 med 31. december i året forud for første år i den  

 ansøgte tilsagnsperiode.
§ 3. Tilsagn om ydelse af tilskud er betinget  

 af, 1)	at jordbrugsbedriften er autoriseret til økologisk  

 jordbrugsproduktion, jf.
Plantedirektoratets bekendtgørelse om  

 økologisk jordbrugsproduktion, på grundlag af en  

 omlægningsplan, i overensstemmelse med hvilken jordbrugsbedriftens  

 arealer er påbegyndt omlagt senest den 1. januar i det fjerde  

 kalenderår af tilsagnsperioden, 2)	at jordbrugsbedriften opfylder bestemmelserne i Det Europæiske  

 Økonomiske Fællesskabs forordning om økologisk  

 produktionsmetode for landbrugsprodukter og om angivelse heraf på  

 landbrugsprodukter og levnedsmidler, og 3)	at ansøgeren som lovlig ejer eller forpagter driver de  

 arealer, der indgår i jordbrugsbedriften.
Er arealerne pålagt  

 landbrugspligt, er det endvidere en betingelse, at arealerne drives i  

 overensstemmelse med reglerne i lov om landbrugsejendomme.
 Stk. 2. Ved en jordbrugsbedrift forstås i denne  

 bekendtgørelse en driftsenhed, der anvendes til landbrug, skovbrug,  

 gartneri, frugtplantage, planteskole eller lignende jordbrugsvirksomhed.  

 Driftsenheden omfatter samtlige ejede og forpagtede arealer, der personligt  

 eller i selskabsform drives af jordbrugeren eller dennes  

 ægtefælle eller samlever.
 Stk. 3. Betingelserne i stk. 1 skal være opfyldt i  

 hele tilsagnsperioden.
Stk. 4. Direktoratet for FødevareErhverv kan  

 forlænge tilsagnsperioden, hvis omlægningsplanen, jf. stk. 1, nr.  

 1, forlænges.
Forlængelsen af tilsagnsperioden skal svare til den  

 reviderede omlægningsplan meddelt til Plantedirektoratet.
 Stk. 5. Direktoratet for FødevareErhverv kan i  

 særlige tilfælde fravige bestemmelserne i stk. 2.
 § 4. Det er en betingelse for tilsagn om ydelse af  

 tilskud, at ansøger på tidspunktet for tilsagnsperiodens  

 begyndelse overholder følgende bestemmelser for bedriften:
 1)	Lov om jordbrugets anvendelse af gødning og om  

 plantedække og Plantedirektoratets bekendtgørelse om jordbrugets  

 anvendelse af gødning og om plantedække.
 2)	Ministeriet for Fødevarer, Landbrug og Fiskeris  

 bekendtgørelse om husdyrhold og arealkrav m.v.
 3)	Plantedirektoratets bekendtgørelse om sprøjtejournaler  

 og eftersyn af sprøjteudstyr i jordbruget.
 4)	§ 28 i Miljø- og Energiministeriets bekendtgørelse nr.  

 877 af 10. december 1998 om erhvervsmæssigt dyrehold,  

 husdyrgødning, ensilage m.v.
 5)	Miljø- og Energiministeriets bekendtgørelse om kontrol  

 af beholdere for flydende husdyrgødning, ensilagesaft eller  

 spildevand.
 6)	Miljø- og Energiministeriets bekendtgørelse om  

 anvendelse af affaldsprodukter til jordbrugsformål  

 (slambekendtgørelsen).
 7)	§ 69, stk. 1, i lov nr. 302 af 9. juni 1982 om  

 vandløb.
§ 5. Tilskud ydes for arealer i omdrift, for  

 arealer, der anvendes til frugt- og bærproduktion, og for  

 græsarealer uden for omdrift.
Ved græsarealer uden for omdrift  

 forstås i denne bekendtgørelse arealer, der ikke indgår i  

 omdrift, og som i mere end 5 vækstsæsoner udelukkende har  

 været anvendt til græsproduktion, uanset om arealerne er  

 tilsåede eller naturligt etablerede.
Til græsarealer uden  

 for omdrift ydes kun tilskud efter § 6, stk. 1 og 3.
Stk. 2. Tilskud ydes kun for arealer, der dyrkes efter  

 den økologiske produktionsmetode, jf.
Plantedirektoratets  

 bekendtgørelse om økologisk jordbrugsproduktion.
 Stk. 3. Tilskud ydes ikke for arealer, der det  

 pågældende år er udtaget af produktionen, jf.  

 bekendtgørelse om ydelse af støtte til producenter af visse  

 markafgrøder (Hektarstøtteordningen), herunder udtaget til  

 produktion, der er bestemt til andre formål end foder- og  

 levnedsmiddelfremstilling.
 § 6. Der ydes et årligt grundtilskud  

 på 600 kr. pr. økologisk dyrket ha, jf. dog § 9.
Stk. 2. For arealer, der er under omlægning, ydes  

 et årligt tillæg til grundtilskuddet.
Tillægget  

 udgør 450 kr. pr. ha, jf. dog § 9, og kan for et bestemt areal  

 højst ydes i 2 sammenhængende år.
Stk. 3. For arealer, der er beliggende inden for de af  

 amtsrådet udpegede særligt følsomme landbrugsområder  

 (SFL-områder), kan der ydes et årligt tillæg på 500  

 kr. pr. ha, jf. dog § 9, til grundtilskuddet på betingelse af, 1)	at kvælstoftilførslen til arealerne i tilsagnsperioden  

 ikke overstiger 60 pct. af behovet opgjort efter reglerne i  

 Plantedirektoratets bekendtgørelse om jordbrugets anvendelse af  

 gødning og om plantedække, 2)	at der, uanset jordbrugsbedriftens størrelse, i  

 tilsagnsperioden udarbejdes sædskifte- og gødningsplaner med  

 tilhørende kortskitse, gødningsregnskaber og nøgletal  

 efter reglerne i Plantedirektoratets bekendtgørelse om jordbrugets  

 anvendelse af gødning og plantedække, 3)	at der for de af ansøgningen omfattede arealer, uanset  

 arealernes udnyttelse, i sædskifte- og gødningsplanerne  

 anføres 60 pct. af behovet for tilførsel af kvælstof,  

 og 4)	at betingelserne i Ministeriet for Fødevarer, Landbrug og  

 Fiskeris bekendtgørelse nr. 221 af 28. marts 2001 om tilskud til  

 miljøvenlige jordbrugsforanstaltninger, § 39 og § 40, stk. 1, eller §  

 47 og § 48 er opfyldt for græsarealer uden for omdrift.
§ 7. Der kan ydes et supplerende  

 omlægningstilskud på 2.000 kr. pr. ha, jf. dog § 9, pr. år  

 i indtil 2 år for arealer, der er under omlægning, 1.200 kr. pr.  

 ha, jf. dog § 9, første år efter, at arealet er  

 færdigomlagt, og 500 kr. pr. ha, jf. dog § 9, pr. år i andet og  

 tredje år efter, at arealet er færdigomlagt, hvis 1)	bedriften senest fra 1. april i året forud for  

 autorisationsåret samt fra og med autorisationsåret og frem til  

 udløbet af tilsagnsperioden er uden mælkekvote, 2)	mindst 50 pct. af bedriftens arealer i året forud for  

 tilsagnsperioden dyrkes med afgrøder, der er støtteberettigede  

 efter Hektarstøtteordningen, og 3)	gennemsnitligt mindst 50 pct. af bedriftens omdriftsarealer dyrkes  

 med afgrøder, der er støtteberettigede efter  

 Hektarstøtteordningen, i den periode, der løber fra det  

 første år med tilsagn om supplerende omlægningstilskud til  

 5 år efter, at det sidste areal omfattet af supplerende  

 omlægningstilskud påbegyndes omlagt.
Opfyldelsen af dette krav  

 beregnes dog over en periode på højst 8 år.
 Stk. 2. Skovarealer samt arealer, der ikke anvendes  

 landbrugsmæssigt, medregnes ikke i bedriftens arealer i stk. 1, nr.  

 2.
 Stk. 3. Det supplerende omlægningstilskud på  

 1.200 kr. pr. ha året efter, at arealet er færdigomlagt, og 500  

 kr. pr. ha i andet og tredje år efter, at arealet er  

 færdigomlagt, ydes kun for arealer, for hvilke, der er ydet supplerende  

 omlægningstilskud under omlægningen, jf. stk. 1.
 Stk. 4. Direktoratet for FødevareErhverv kan i  

 særlige tilfælde fravige bestemmelserne i stk. 1, nr. 2 og 3.
§ 8. For en jordbrugsbedrift, hvor en allerede  

 etableret svineproduktion omstilles til økologisk svineproduktion, kan  

 det supplerende omlægningstilskud i henhold til § 7 fra den 1. januar,  

 der følger efter tidspunktet for svineproduktionens omstilling til  

 økologiske produktionsforhold, ydes med yderligere 2.000 kr. pr. ha,  

 jf. dog § 9, pr. år i de tre år, der følger umiddelbart  

 efter, at arealet er færdigomlagt, hvis 1)	bedriften i perioden fra året forud for  

 autorisationsåret og frem til omlægningstidspunktet for  

 svineproduktionen har en svineproduktion på mindst 0,8 DE pr. ha  

 opgjort i overensstemmelse med reglerne i Miljø- og Energiministeriets  

 bekendtgørelse om erhvervsmæssigt dyrehold,  

 husdyrgødning, ensilage m.v., 2)	bedriftens svineproduktion i tilsagnsperioden er mindre end  

 produktionsniveauet i året forud for autorisationsåret, 3)	svineproduktionen er på mellem 0,5 og 0,7 DE/ha på  

 tidspunktet for omstillingen til økologisk svineproduktion og frem til  

 og med det femte år efter påbegyndelsen af omlægningen af  

 det sidste areal omfattet af tilsagn om supplerende omlægningstilskud  

 til svineproduktion, 4)	mindst 50 pct. af bedriftens arealer er færdigomlagt, og 5)	ansøger på tidspunktet for den første  

 ansøgning om tilsagn i henhold til § 7 oplyser, at svineproduktionen  

 omstilles til økologisk  svineproduktion.
 Stk. 2. Der kan ikke i samme år for et bestemt  

 areal ydes tilskud efter både § 7 og § 8.
 Stk. 3. Direktoratet for FødevareErhverv kan i  

 særlige tilfælde fravige bestemmelsen i stk. 1, nr. 1.
 § 9. Tilskud for et areal, der dyrkes efter den  

 økologiske produktionsmetode, kan sammenlagt med tilskud for det  

 pågældende areal, der ydes i henhold til Ministeriet for  

 Fødevarer, Landbrug og Fiskeris bekendtgørelse om tilskud til  

 miljøvenlige jordbrugsforanstaltninger og støtte i henhold til  

 Hektarstøtteordningen, højst udgøre 5.000 kr. pr. ha pr.  

 år under omlægningen, 4.000 kr. pr. ha i det første  

 år efter, at arealet er færdigomlagt, og 3.500 kr. pr. ha pr.  

 år i de følgende år.
 Stk. 2. Ydes der tilskud for et areal i henhold til § 8,  

 kan de i stk. 1 omhandlede tilskud for det pågældende areal  

 højst udgøre 5.000 kr. pr. ha pr. år i de fem  

 første år i tilsagnsperioden.
 Stk. 3. Overstiger de i stk. 1 og 2 nævnte tilskud  

 de deri nævnte beløb, reduceres tilskuddet til økologisk  

 jordbrugsproduktion tilsvarende.
 Stk. 4. Hvis ansøger er et driftsfællesskab,  

 skal betingelserne i § 7 og § 8 tillige være opfyldt for hver enkelt  

 deltagende jordbrugsbedrift.
 Stk. 5. Direktoratet for FødevareErhverv kan i  

 særlige tilfælde fravige bestemmelsen i stk. 4.
Stk. 6. Tilskud kan ikke ydes for arealer, for hvilke der  

 ydes tilskud til andre miljøvenlige jordbrugsforanstaltninger end  

 udlæg af rajgræs i kornafgrøder m.v., jf.
Ministeriet for  

 Fødevarer, Landbrug og Fiskeris bekendtgørelse om  

 miljøvenlige jordbrugsforanstaltninger.
§ 10. Hvis en ansøgning omfatter tilskud,  

 der ikke er omfattet af et tidligere meddelt tilsagn, skal der søges  

 om et nyt tilsagn for hele bedriften.
Dette gælder dog ikke  

 ansøgning om tillæg til grundtilskud i SFL-områder, jf. §  

 2, stk. 2, og § 6, stk. 3.
 Stk. 2. Tilskud i henhold til § 6, stk. 2, § 7 og § 8  

 ydes ikke til arealer, der tidligere er omlagt eller påbegyndt  

 omlagt.
 Stk. 3. Til bedrifter, som er autoriseret før den  

 1. januar 1997, og som har en økologisk svineproduktion, der efter den  

 1. januar 1997 er omlagt på ny, i henhold til Plantedirektoratets  

 bekendtgørelse om økologisk jordbrugsproduktion, ydes der ikke  

 tilskud i henhold til § 8.
 Stk. 4. Direktoratet for FødevareErhverv kan i  

 særlige tilfælde fravige bestemmelserne i stk. 2.
§ 11. Forøges bedriften i tilsagnsperioden  

 med nye arealer og ønskes tilskud for disse arealer, skal der  

 søges om nyt tilsagn om tilskud for samtlige arealer på  

 bedriften.
Forøges arealerne med 2 ha eller mindre, kan Direktoratet  

 for FødevareErhverv efter ansøgning tillade, at de nye arealer  

 indgår i det eksisterende tilsagn.
 § 12. Hvis ejer- eller brugerforholdet  

 ændres for arealer, der er omfattet af et tilsagn om tilskud, kan  

 Direktoratet for FødevareErhverv efter ansøgning tillade, at de  

 pågældende arealer omfattes af den nye ejers eller brugers  

 tilsagn om tilskud til økologisk jordbrugsproduktion, jf. dog §  

 11.
 Stk. 2. Hvis den nye ejer ikke har et tilsagn, skal der  

 søges om et sådant.
 § 13. Et areal kan efter ansøgning  

 udgå af tilsagnet, hvis arealet indgår i en jordfordeling eller  

 anden udveksling af lodder, hvor bedriftens samlede areal ikke  

 formindskes.
Stk. 2. Et areal kan efter ansøgning udgå af  

 tilsagnet, hvis arealet, der fragår bedriften, 1)	har været omfattet af et tilsagn om tilskud i mindst 5  

 år, dog mindst 5 år og 9 måneder for så vidt  

 angår tilsagn afgivet i 1997, 2)	har været dyrket efter den økologiske produktionsmetode  

 i den i nr. 1 nævnte periode, og 3)	kun udgør en mindre del af de tilskudsberettigede  

 arealer.
 Stk. 3. Et areal kan efter ansøgning udgå af  

 tilsagnet, hvis det pågældende areal omdannes til en ny  

 forpligtelse med en forpligtelsesperiode på mindst 5 år, hvor  

 omdannelsen indebærer klare fordele for miljøet, og den  

 eksisterende forpligtelse skærpes væsentligt, jf. art. 20 i  

 Kommissionens forordning (EF) nr. 1750/1999 af 23. juli 1999 om  

 gennemførelsesbestemmelser til Rådets forordning (EF) nr.  

 1257/1999 af 17. maj 1999 om støtte til udvikling af landdistrikterne  

 fra Den Europæiske Udviklings- og Garantifond for Landbruget (EUGFL) og  

 Kommissionens forordning (EF) nr. 2603/1999 af 9. december 1999 om  

 overgangsregler for støtte til udvikling af landdistrikterne, som  

 fastsat i Rådets forordning (EF) nr. 1257/1999, som ændret ved  

 Kommissionens forordning (EF) nr. 1929/2000 af 12. september 2000.
 § 14. Tilskud udbetales årligt senest ved  

 udgangen af januar måned i året efter det år, der er  

 indgivet erklæring for, jf. stk. 2. Omfatter erklæringen  

 non-food-produktion på udtagne arealer under  

 Hektarstøtteordningen, udbetales tilskud dog senest ved udgangen af  

 marts måned i året efter det år, der er indgivet  

 erklæring for, jf. stk. 2.
Stk. 2. Udbetaling af tilskud er betinget af, at  

 tilskudsmodtager årligt har afgivet en skriftlig erklæring om, at  

 alle betingelser er opfyldt.
Erklæringen skal indgives på et  

 særligt skema til Direktoratet for FødevareErhverv senest den  

 21. april i året før, udbetalingen senest finder sted, jf. stk.  

 1. Falder den 21. april på en lørdag, søn- eller  

 helligdag, skal erklæringen indgives senest på den  

 næstfølgende hverdag. Ændringer til erklæringen skal  

 indgives til Direktoratet for FødevareErhverv inden for de frister,  

 der gælder for ændringer i ansøgning om  

 hektarstøtte, jf.
Kommissionens forordning (EØF) nr. 3887/92 af  

 23. december 1992 om gennemførelsesbestemmelser for det integrerede  

 system for forvaltning og kontrol af visse EF-støtteordninger med  

 senere ændringer.
 Stk. 3. Ændrede ejer- eller brugerforhold, hvor en  

 del af arealerne omfattet af et tilsagn om tilskud til økologisk  

 jordbrugsproduktion overdrages til en anden økolog, og som meddeles  

 Direktoratet for FødevareErhverv efter fristen for meddelelse af  

 ændringer til erklæringen, jf. stk. 2, kan ikke indgå i  

 grundlaget for udbetaling for det pågældende år.
 § 15. Inden for de på de årlige  

 finanslove fastsatte bevillinger til fremme af økologisk  

 jordbrugsproduktion kan der fastsættes selvstændige rammer for de  

 årlige tilsagn om tilskud i henhold til henholdsvis § 7 og § 8.
 Stk. 2. Direktoratet for FødevareErhverv kan i  

 øvrigt, eventuelt efter indhentet udtalelse fra Det Økologiske  

 Fødevareråd, fastsætte principper for prioritering af  

 ansøgningerne.
Kapitel 2 Demonstrationsprojekter § 16. Direktoratet for FødevareErhverv  

 træffer afgørelse om tilsagn om og ydelse af tilskud til  

 demonstrationsprojekter af betydning for økologisk jordbrug.
 Stk. 2. Ved demonstrationsprojekter forstås i denne  

 bekendtgørelse aktiviteter, hvis primære formål er at  

 fremvise og udbrede interessen for økologisk jordbrugsproduktion.  

 Demonstrationsprojekter kan omfatte en eller flere jordbrugsbedrifter, der er  

 autoriseret til økologisk jordbrugsproduktion, og kan være  

 baseret på forudgående forskning eller pilotprojekter, men  

 må ikke indeholde forskning eller teknologisk udvikling.
Stk. 3. Tilskud efter stk. 1 kan søges af  

 jordbrugere eller sammenslutninger af jordbrugere, der som ejere eller  

 forpagtere driver en jordbrugsbedrift, der er autoriseret til  

 økologisk jordbrugsproduktion.
Tilskud kan endvidere søges af  

 private, faglige sammenslutninger, hvis medlemmer driver sådanne  

 jordbrugsbedrifter.
 § 17. Ansøgning indgives til Direktoratet  

 for FødevareErhverv, der forelægger ansøgningen for Det  

 Økologiske Fødevareråd til udtalelse.
 Stk. 2. Det Økologiske Fødevareråd  

 udtaler sig om de tilskudsberettigede omkostninger, jf. § 18.
Stk. 3. Direktoratet for FødevareErhverv  

 fastsætter tilsagnsperioden.
Tilsagnsperioden kan højst  

 være 3 år.
Tilskud kan ydes for nye tilsagnsperioder efter, at  

 afrapportering af demonstrationsprojektet er foretaget, jf. § 20.
 Stk. 4. Direktoratet for FødevareErhverv meddeler  

 tilsagn om tilskud på betingelser, der fastsættes i  

 tilsagnet.
 Stk. 5. Direktoratet for FødevareErhverv kan i  

 tilsagnet fastsætte betingelser om, at projektet skal evalueres af en  

 uafhængig part.
 § 18. Tilskud kan ydes med op til 100 pct. af de  

 omkostninger, der er nødvendige for projektets  

 gennemførelse.
Stk. 2. De tilskudsberettigede omkostninger kan  

 omfatte 1)	udgifter til indkøb af varer og tjenesteydelser, opgjort med  

 fradrag af merværdiafgift, herunder konsulentbistand, 2)	udgifter til leje og leasing af udstyr, der er direkte relateret til  

 projektet, 3)	udgifter til uddannelse og instruktion af personale, der er  

 beskæftiget med gennemførelsen af projektet, 4)	udgifter til information og offentlighed, herunder  

 tilrettelæggelse af åbne dage på og fremvisninger af  

 bedriften, 5)	værdiforringelse i projektperioden på investeringer i  

 udstyr, der er direkte relateret til projektet, 6)	udgifter til løn til personale, der er beskæftiget med  

 gennemførelsen af projektet, 7)	udgifter til gennemførelse af projektet, herunder  

 rejseudgifter, leje af lokaler, koordinationsudgifter m.v., 8)	udgifter til overvågning, afrapportering og evaluering af  

 projektet, og 9)	udgifter til attestation af afholdte udgifter, jf. § 19.
 Stk. 3. Omkostninger efter stk. 2, nr. 5, er  

 tilskudsberettigede i forhold til anvendelsen af udstyret i projektet.
 Stk. 4. Udgifter efter stk. 2, nr. 6, omfatter ikke  

 udgifter, der afholdes af staten eller kommunerne.
 Stk. 5. Udgifter til forskning og teknologisk udvikling  

 er ikke tilskudsberettigede.
§ 19. Tilskud til demonstrationsprojekter  

 udbetales mod dokumentation af de med projektet forbundne,  

 tilskudsberettigede omkostninger.
Opgørelsen skal udfærdiges  

 på et særligt skema, der fås ved henvendelse til  

 Direktoratet for FødevareErhverv, og skal være attesteret af en  

 statsautoriseret eller registreret revisor.
 Stk. 2. Det er en betingelse for udbetaling af tilskud,  

 at de anførte udgifter er betalt, og at projektet gennemføres i  

 overensstemmelse med de betingelser, der er fastsat i tilsagnet, jf. § 17,  

 stk. 4.
 Stk. 3. Direktoratet for FødevareErhverv kan  

 bestemme, at tilskud udbetales i rater, hvis omstændighederne taler  

 herfor.
 § 20. Senest ved udløbet af  

 tilsagnsperioden, jf. § 17, stk. 3, skal demonstrationsprojekter  

 afrapporteres efter retningslinier, der fastsættes af Direktoratet for  

 FødevareErhverv.
 Stk. 2. Afrapporteringen skal indeholde en  

 redegørelse for de aktiviteter, der er gennemført i forbindelse  

 med projektet.
 Stk. 3. Der kan ikke træffes afgørelse om  

 ydelse af tilskud for en ny tilsagnsperiode, før afrapporteringen er  

 behandlet af Direktoratet for FødevareErhverv og Det Økologiske  

 Fødevareråd.
Kapitel 3 Kontrol § 21. Direktoratet for FødevareErhverv og  

 Plantedirektoratet forestår kontrol af opfyldelse af  

 bekendtgørelsens betingelser for tilsagn og for ydelse af tilskud.
Til  

 brug for denne kontrol indhentes fornødne oplysninger hos andre  

 offentlige myndigheder.
Stk. 2. Med henblik på at kontrollere  

 gennemførte foranstaltninger efter loven har Direktoratet for  

 FødevareErhverv og Plantedirektoratet, mod behørig legitimation  

 og uden retskendelse, adgang til jordbrugsbedrifter eller andre virksomheder,  

 der drives af tilsagnsmodtageren.
På tilsvarende måde har  

 Direktoratet for FødevareErhverv og Plantedirektoratet adgang til  

 bedrifternes og virksomhedernes regnskaber, forretningsbøger m.v.
 Stk. 3. Tilsagnsmodtageren har pligt til at ledsage eller  

 lade en stedfortræder ledsage kontrolpersonalet og yde den  

 nødvendige bistand ved kontrollen.
 Stk. 4. Tilskudsmodtageren skal i mindst 5 år fra  

 seneste tilskudsudbetaling opbevare sædskifte- og gødningsplaner  

 med tilhørende kortskitser samt skatte-, moms-, drifts- og  

 gødningsregnskaber, der vedrører det tilsagnsår, som  

 udbetalingen sker for.
 § 22. Direktoratet for FødevareErhverv  

 fastsætter en instruks for regnskabsføring af  

 tilskudsberettigede udgifter og for registrering af tilskudsberettigede  

 aktiviteter.
 Stk. 2. Direktoratet for FødevareErhverv  

 fastsætter en instruks for gennemførelse af revision af regnskab  

 og regnskabsaflæggelse.
Kapitel 4 Bortfald af tilsagn og tilbagebetaling af tilskud § 23. Direktoratet for FødevareErhverv kan  

 bestemme, at tilsagn om tilskud efter denne bekendtgørelse bortfalder  

 helt eller delvist, 1)	hvis ansøger har givet urigtige eller vildledende oplysninger  

 eller har fortiet oplysninger af betydning for sagens afgørelse, 2)	hvis tilsagnsmodtageren tilsidesætter sine pligter efter § 21  

 eller lovens § 20, stk. 3, eller pligter i medfør af regler udstedt i  

 henhold til lovens § 20, stk. 1, 3)	hvis ejer- eller brugerforholdet ændres for arealer omfattet  

 af et tilsagn om tilskud, medmindre arealerne omfattes af den nye ejers eller  

 brugers tilsagn om tilskud til økologisk jordbrugsproduktion, jf. §  

 12, 4)	hvis tilsagnsmodtageren ikke fremsender skriftlig erklæring i  

 henhold til § 14, stk. 2, eller opfylder sin underretningspligt i henhold til  

 § 27, stk. 1, 5)	hvis betingelserne for tilskud ikke opfyldes, eller 6)	hvis forudsætningerne for tilskud i øvrigt efter  

 Direktoratet for FødevareErhvervs skøn er væsentligt  

 forrykket.
 Stk. 2. I de i stk. 1 nævnte tilfælde kan  

 Direktoratet for FødevareErhverv bestemme, at udbetalte tilskud helt  

 eller delvist skal tilbagebetales.
Stk. 3. Stk. 2 finder normalt ikke anvendelse i  

 tilfælde af force majeure, herunder navnlig, 1)	at tilskudsmodtager afgår ved døden, 2)	at tilskudsmodtager er uarbejdsdygtig i en længere  

 periode, 3)	at en væsentlig del af bedriften eksproprieres, og  

 ekspropriationen ikke kunne forudses på  

 ansøgningstidspunktet, 4)	at der indtræder en naturkatastrofe, som i væsentlig  

 grad berører bedriftens landbrugsareal, 5)	at bygninger, der på bedriften er bestemt til  

 husdyropdræt, ødelægges ved et ulykkestilfælde, 6)	at en epizooti berører hele tilskudsmodtagerens  

 besætning eller en del af denne, eller 7)	at ejer- eller brugerforholdet ændres, jf. stk. 1, nr. 3, og  

 tilskudsmodtager ophører endeligt med landbrugsvirksomhed, efter at  

 tre år af tilsagnsperioden er afviklet, og en indtræden i  

 tilsagnet af den nye ejer eller bruger, efter Direktoratet for  

 FødevareErhvervs vurdering, ikke er gennemførlig.
 § 24. Tillader Direktoratet for  

 FødevareErhverv, at en ny ejer eller bruger indtræder i et  

 bestående tilsagn, jf. § 12, og bortfalder tilsagnet herefter, jf. §  

 23, som følge af den nye ejers eller brugers forhold, kan Direktoratet  

 for FødevareErhverv bestemme, at tilskud, der er udbetalt for  arealer  

 omfattet af tilsagnet, inden tilladelse er givet, helt eller delvist skal  

 tilbagebetales af den nye ejer eller bruger.
 Stk. 2. Hvis der efter ansøgning er givet et nyt  

 tilsagn i henhold til §§ 10-12, og tilsagn herefter bortfalder i henhold til  

 § 23, kan Direktoratet for FødevareErhverv bestemme, at udbetalt  

 tilskud i henhold til tidligere meddelte tilsagn, dog maksimalt 5 år  

 tilbage, helt eller delvist skal tilbagebetales.
 Stk. 3. Tillader Direktoratet for FødevareErhverv,  

 at et areal udgår af tilsagnet i henhold til § 13, og bortfalder  

 tilsagn herefter i henhold til § 23, kan Direktoratet for  

 FødevareErhverv bestemme, at udbetalt tilskud for de arealer, som er  

 udgået af tilsagnet, helt eller delvist skal tilbagebetales.
 Stk. 4. Stk. 1 finder ikke anvendelse ved  

 tilskudsmodtagerens død eller ved ekspropriation.
 § 25. Hvis en tilskudsmodtager efter kapitel 1 som  

 følge af grov uagtsomhed afgiver en urigtig erklæring, udelukkes  

 den pågældende støttemodtager for det  

 pågældende kalenderår fra alle foranstaltninger, som falder  

 ind under kapitel VI (Miljøvenligt landbrug) i Rådets forordning  

 (EF) nr. 1257/1999. Hvis den urigtige erklæring er afgivet med  

 forsæt, omfatter udelukkelsen tillige det følgende  

 år.
 Stk. 2. Hvis en tilskudsmodtager efter kapitel 2 som  

 følge af grov uagtsomhed afgiver en urigtig erklæring, udelukkes  

 den pågældende støttemodtager for det  

 pågældende kalenderår fra alle foranstaltninger, som falder  

 ind under kapitel IX (Fremme af tilpasningen og udviklingen af  

 landdistrikterne) i Rådets forordning (EF) nr. 1257/1999. Hvis den  

 urigtige erklæring er afgivet med forsæt, omfatter udelukkelsen  

 tillige det følgende år.
 § 26. Træffes der afgørelse om hel  

 eller delvis tilbagebetaling efter § 23 eller § 24, tillægges der  

 renter, der beregnes fra udbetalingstidspunktet til tilbagebetaling sker, med  

 den rentesats, der er fastsat i renteloven.
 § 27. Tilsagnsmodtageren er forpligtet til uden  

 ugrundet ophold skriftligt at give Direktoratet for FødevareErhverv  

 meddelelse om forhold, der kan medføre bortfald af tilsagn eller  

 tilbagebetaling af tilskud, samt om de forhold, der er nævnt i §  

 11.
 Stk. 2. Hvis tilsagnsmodtageren ønsker at  

 påberåbe sig de i § 23, stk. 3, nr. 1-6, nævnte  

 tilfælde af force majeure, skal tilsagnsmodtageren skriftligt give  

 Direktoratet for FødevareErhverv meddelelse herom og indsende  

 fyldestgørende bevismateriale senest 10 arbejdsdage efter det  

 tidspunkt, hvor tilskudsmodtageren er i stand til at gøre det.
 § 28. Det er en betingelse for udbetaling af  

 tilskud, at tilskudsmodtageren anviser en konto i et pengeinstitut, hvortil  

 tilskuddet kan overføres.
Kapitel 5 Straffebestemmelser § 29. Efter lovens § 26, stk. 1, straffes med  

 bøde, medmindre højere straf er forskyldt efter den  

 øvrige lovgivning, den, der til brug for afgørelser, der  

 træffes i henhold til loven eller de i medfør af loven fastsatte  

 regler, afgiver urigtige eller vildledende oplysninger eller fortier  

 oplysninger af betydning for afgørelsen, handler i strid med  

 vilkår, der er fastsat i en sådan afgørelse, i  

 øvrigt undlader at give oplysninger, som den pågældende  

 har pligt til at give i henhold til loven eller regler fastsat i  

 medfør af loven, afgiver urigtige eller vildledende oplysninger om  

 sådanne forhold, undlader at give kontrolmyndigheden adgang til  

 jordbrugsbedriften eller virksomheden efter lovens § 20, stk. 2 eller  

 undlader at udlevere eller indsende materiale eller at yde kontrolmyndigheden  

 bistand efter lovens § 20, stk. 3.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 3. Skønnes en overtrædelse ikke at  

 ville medføre højere straf end bøde, kan Direktoratet  

 for FødevareErhverv tilkendegive, at sagen kan afgøres uden  

 retslig forfølgning.
Det er en betingelse herfor, at den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden en nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
Retsplejelovens § 931, stk. 2, finder  

 tilsvarende anvendelse på sådanne tilkendegivelser fra  

 Direktoratet for FødevareErhverv.
Betales bøden i rette tid,  

 eller bliver den efter stedfunden vedtagelse inddrevet eller afsonet,  

 bortfalder videre forfølgning.
Kapitel 6 Klageadgang § 30. Afgørelser truffet af Direktoratet  

 for FødevareErhverv i medfør af denne bekendtgørelse kan  

 påklages til Ministeriet for Fødevarer, Landbrug og  

 Fiskeri.
Stk. 2. Klagefristen er 4 uger fra den dag,  

 afgørelsen er meddelt den pågældende.
Klagen skal  

 indsendes til Direktoratet for FødevareErhverv.
Kapitel 7 Ikrafttrædelse § 31. Bekendtgørelsen træder i kraft  

 den 27. juni 2001.
 Stk. 2. Følgende bekendtgørelser forbliver  

 i kraft, i det omfang de efter deres bestemmelser finder anvendelse på  

 eksisterende tilsagn meddelt før ikrafttrædelsen af denne  

 bekendtgørelse: Landbrugsministeriets bekendtgørelse nr. 250 af  

 11. april 1994 om tilskud til økologisk jordbrugsproduktion,  

 Ministeriet for Fødevarer, Landbrug og Fiskeris bekendtgørelse  

 nr. 226 af 25. marts 1997 om tilskud til økologisk jordbrugsproduktion  

 m.v., som ændret ved bekendtgørelse nr. 1036 af 17. december  

 1997, Ministeriet for Fødevarer, Landbrug og Fiskeris  

 bekendtgørelse nr. 548 af 23. juli 1998 om tilskud til  

 økologisk jordbrugsproduktion m.v., som ændret ved  

 bekendtgørelse nr. 758 af 21. oktober 1998, samt Ministeriet for  

 Fødevarer, Landbrug og Fiskeris bekendtgørelse nr. 881 af 11.  

 december 1998 om tilskud til økologisk jordbrugsproduktion m.v., som  

 ændret ved bekendtgørelse nr. 797 af 21. oktober 1999,  

 bekendtgørelse nr. 966 af 27. oktober 2000, bekendtgørelse nr.  

 1046 af 27. november 2000 og bekendtgørelse nr. 28 af 17. januar  

 2001.
 Stk. 3. Ministeriet for Fødevarer, Landbrug og  

 Fiskeris bekendtgørelse nr. 881 af 11. december 1998 om tilskud til  

 økologisk jordbrugsproduktion m.v., som ændret ved  

 bekendtgørelse nr. 797 af 21. oktober 1999 og bekendtgørelse  

 nr. 966 af 27. oktober 2000, finder anvendelse på ansøgninger om  

 tilsagn om ydelse af tilskud modtaget i Direktoratet for  

 FødevareErhverv i perioden 1. november - 31. december 2000.
Ministeriet for Fødevarer, Landbrug og  

 Fiskeri, den 14. juni 2001 Ritt Bjerregaard /Søren Sørensen 1)   I  

 bekendtgørelsen er medtaget visse bestemmelser fra Kommissionens  

 forordning (EF) nr. 1750/1999 af 23. juli 1999 om  

 gennemførelsesbestemmelser til Rådets forordning (EF) nr.  

 1257/1999 af 17. maj 1999 om støtte til udvikling af landdistrikterne  

 fra Den Europæiske Udviklings- og Garantifond for landbruget (EUGFL) og  

 Kommissionens forordning 2603/1999 af 9. december 1999 om overgangsregler for  

 støtte til udvikling af landdistrikterne, som fastsat i Rådets  

 forordning (EF) nr. 1257/1999, som ændret ved Kommissionens forordning  

 (EF) nr. 1929/2000 af 12. september 2000. Ifølge EØF-traktaten  

 gælder en forordning umiddelbart i hver medlemsstat.
Gengivelsen af  

 disse bestemmelser i bekendtgørelsen er således udelukkende  

 begrundet i praktiske hensyn og berører ikke de nævnte  

 forordningers umiddelbare gyldighed i Danmark.
