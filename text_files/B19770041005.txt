 I medfør af § 1, stk. 1-4 og § 2 i lov nr. 178 af 24. maj 1972 om  

 bortskaffelse m.v. af olie- og kemikalieaffald og § 11, stk. 2, § 45, stk. 3,  

 § 75, stk. 3 og § 83, stk. 2 i lov nr. 372 af 13. juni 1973 om  

 miljøbeskyttelse fastsættes:
 § 1.  Denne bekendtgørelse omfatter opbevaring,  

 transport, herunder indsamling og modtagelse, samt bortskaffelse af  

 olieaffald.
 Stk. 2.  Ved bortskaffelse forstås i denne  

 bekendtgørelse behandling, herunder genraffinering, destruktion og  

 forbrænding, samt deponering af olieaffald.
 Stk. 3.  Ved olieaffald forstås i denne bekendtgørelse  

 olieholdige produkter, som ikke mere agtes anvendt til deres oprindelige  

 formål i den tilstand, hvori de forefindes.
 Stk. 4.  Ved olieholdige produkter forstås i denne  

 bekendtgørelse produkter, der helt eller delvis består af mineralolie eller  

 syntetisk olie.
 § 2.  Enhver, der opbevarer, transporterer eller  

 bortskaffer olieaffald, er ansvarlig for, at der ikke herved sker forurening  

 af luften, jorden, grundvandet eller overfaldevandet, herunder havet.
 Stk. 2.  Kommunalbestyrelsen kan meddele påbud og  

 fastsætte nærmere regler til sikring af forsvarlig opbevaring og transport af  

 olieaffald.
 § 3.  Enhver, der forårsager forurening med  

 olieaffald, eller som konstaterer sådan forurening på sin ejendom, skal  

 underrette kommunalbestyrelsen herom.
 Stk. 2.  Den, der under opbevaring, transport eller  

 bortskaffelse af olieaffald forårsager forurening, skal efterkomme  

 kommunalbestyrelsens anvisninger om fjernelse af forureningen.
 Stk. 3.  Hvis en afgørelse i medfør af stk. 2 ikke  

 efterkommes inden udløbet af den herfor fastsatte frist, kan  

 kommunalbestyrelsen, jfr. miljøbeskyttelseslovens § 49, stk. 2, lade de  

 pågældende foranstaltninger udføre for vedkommendes regning.
 Stk. 4.  I tilfælde, hvor der tillige er opstået fare  

 for forurening af vandforsyningsanlæg, skal kommunalbestyrelsen underrette  

 ejeren af vandforsyningsnalægget og amtsrådet, i hovedstatsområdet dog  

 hovedstadsrådet.
 § 4.  Virksomheder, på hvilke der fremkommer  

 olieaffald, skal anmelde dette til kommunalbestyrelsen.
 Stk. 2.  Anmeldelse i medfør af stk. 1 skal omfatte  

 oplysning om olieaffaldets art, emballage og mængde.
 Stk. 3.  Olieaffald skal dog ikke anmeldes i medfør af  

 stk. 1, såfremt der på virksomheden ikke fremkommer mere end 150 liter pr.  

 år.
§ 5.  Virksomheder, på hvilke der fremkommer  

 olieaffald, skal aflevere dette på et af kommunalbestyrelsen anvist sted, med  

 mindre affaldet afhentes ved kommunalbestyrelsens foranstaltning.
Dette  

 gælder også virksomheder, som ikke er omfattet af anmeldelsespligten i  

 henhold til § 4, stk. 3.
 Stk. 2.  Kommunalbestyrelsen skal efter ansøgning  

 meddele fritagelse for afleveringspligten i henhold til stk. 1, såfremt det  

 af den, hos hvem olieaffaldet fremkommer, godtgøres, at dette ved den  

 pågældendes foranstaltning transporteres og bortskaffes på forsvarlig måde,  

 jfr. § 2, stk. 1.
 § 6.  Kommunalbestyrelsen skal inden den 1. september  

 1977 etablere en lokal modtageordning, således at modtagelse og bortskaffelse  

 af olieaffald finder sted på forsvarlig måde, jfr. § 2. stk. 1.
 Stk. 2.  Kommunalbestyrelsen kan fastsætte afgifter for  

 modtagelse af olieaffald afleveret i henhold til § 5, stk. 1 til dækning af  

 kommunens udgifter til opbevaring, transport og bortskaffelse af affaldet.
 § 7.  Kommunalbestyrelsen fører tilsyn med  

 overholdelsen af bestemmelserne i § 2, stk. 1, § 3, stk. 1 og 2, § 4 og § 5  

 og påser overholdelse af beslutninger truffet i medfør af bekendtgørelsen og  

 kan på stedet kontrollere givne oplysningers rigtighed.
 Stk. 2.  Enhver, der afleverer olieaffald til  

 bortskaffelse, skal på begæring give sådanne oplysninger, som er nødvendige  

 for at sikre en forsvarlig bortskaffelse, herunder oplysninger om  

 sammensætningen af det afleverede affald.
 Stk. 3.  Under udøvelsen af tilsyn har  

 kommunalbestyrelsen adgang til på offentlig eller privat ejendom at foretage  

 undersøgelser af forhold af betydning for vandforsyningen, jfr.  

 vandforsyningslovens § 59, samt til at træffe de til forebyggelse eller  

 fjernelse af forurening nødvendige foranstaltninger.
 § 8.  Tilsynet med overholdelsen af bestemmelsen i §  

 6, stk. 1 varetages af amtsrådet, inden for hovedstadsområdet af  

 hovedstadsrådet.
 § 9.  Oplysninger, som offentlige myndigheder modtager  

 i medfør af § 4, stk. 2 og § 7, stk. 2, skal behandles fortroligt.
 § 10.  Kommunalbestyrelsens afgørelser i medfør af  

 denne bekendtgørelse kan indbringes for miljøstyrelsen inden 4 uger efter, at  

 afgørelsen er meddelt den pågældende.
 Stk. 2.  En klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Stk. 3.  Kommunalbestyrelsen kan dog, når særlige grunde  

 taler herfor, samtidig med afgørelsen bestemme, at denne skal efterkommes  

 uanset klage.
Selv om også denne afgørelse påklages, skal afgørelsen  

 efterkommes, indtil klagemyndigheden bestemmer andet.
Stk. 4.  Miljøstyrelsens afgørelser efter stk. 1  

 vedrørende § 5, stk. 2 kan påklages til miljøankenævnet inden 4 uger efter,  

 at afgørelsen er meddelt den pågældende.
Stk. 2 finder tilsvarende  

 anvendelse.
 Stk. 5.  Miljøstyrelsens afgørelse er, bortset fra de i  

 stk. 4 nævnte tilfælde, endelig.
§ 11.  Med mindre højere straf er forskyldt efter den  

 øvrige lovgivning, straffes med bøde eller hæfte den, der Stk. 2.  For overtrædelse, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 12.  De regler, der fastsættes af  

 kommunalbestyrelsen i medfør af § 2, stk. 2, skal ved kommunalbestyrelsens  

 foranstaltning bekendtgøres i de lokale dagblade, der har almindelig  

 udbredelse i kommunen, eller i øvrigt på den på stedet sædvanlige måde.
 § 13.  Reglerne i denne bekendtgørelse anvendes ikke  

 på olieaffald ombord i skibe.
 § 14.  Bekendtgørelsen træder i kraft den 1. september  

 1977. Bekendtgørelse nr. 455 af 17. oktober 1972, om bortskaffelse m.v. af  

 olieaffald ophæves samtidig hermed, jfr. dog stk. 2.
 Stk. 2.  Afgørelser om fritagelse for  

 afleveringspligten, truffet i medfør af § 4, stk. 2, i bekendtgørelse nr. 455  

 af 17. oktober 1972 om bortskaffelse m.v. af olieaffald, bevarer deres  

 gyldighed, med mindre kommunalbestyrelsen bestemmer andet.
 Miljøministeriet, den 27. juli 1977.
 Niels Matthiasen.
 /Gertrud Goldschmidt.
