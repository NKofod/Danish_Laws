 Af hensyn til planlægningen af arbejdet ved Statsfrøkontrollen anmodes  

 firmaerne om at oplyse, hvor mange prøver af raps til industribrug der  

 forventes indsendt til kvalitetsanalyse ved Statsfrøkontrollen i efteråret  

 1989. Der tilbydes en rabat på 20 pct. på sidste års analysepriser til de  

 firmaer, som inden 1. juli 1989 giver tilsagn om at lade kvalitetsanalyserne  

 udføre ved Statsfrøkontrollen.
Erfaringer gennem en årrække har vist, at Statsfrøkontrollen kan udføre  

 analysearbejdet økonomisk mest rationalt, når der ud over udsædsprøver  

 modtages et vist antal prøver af raps til industriformål.
Dette betyder, at  

 Statsfrøkontrollen ved også at have rapsanalyser kan levere ydelserne for  

 udsædspartier billigere, end de ellers ville være.
Et forhold, som dermed  

 kommer hele jordbrugserhvervet til gode.
Kvalitetsanalyserne af raps er med til at nedsætte Statsfrøkontrollens  

 faste udgifter pr. analyse.
Uden rapsanalyser belastes udsædsanalyserne  

 derfor med en større andel af Statsfrøkontrollens faste udgifter.
Dertil kommer, at Statsfrøkontrollen vil være i stand til at give  

 sæsonansatte medarbejdere så lang en arbejdsperiode, at der er større  

 mulighed for at fastholde sæsonmedarbejdere.
Hvis de samme medarbejdere ikke  

 kan fastholdes gennem flere sæsoner, vil omkostningerne til oplæring stige.  

 Samtidig hermed vil uerfarne medarbejdere bruge længere tid på hver  

 enkeltanalyse.
Dette vil i sig selv medføre højere udgifter pr. analyse,  

 hvilket naturligvis må afspejle sig i prisfastsættelsen for de resterende  

 analyser.
 De produktionsmæssige fordele, som Statsfrøkontrollen opnår ved bl.a. et  

 tidligt tilsagn om det forventede antal indsendte prøver, motiverer, at der  

 kan tilbydes 20 pct. rabat på analysepriserne, hvis et sådant tilsagn er  

 Statsfrøkontrollen i hænde inden 1. juli 1989 på medfølgende bilag.
 De økonomiske fordele for Statsfrøkontrollen ved opnåelse af en rimelig  

 andel af kvalitetsanalyserne af raps til industriformål vil afspejle sig i et  

 mindre behov for prisstigninger i fremtiden.
 Kvalitetsanalyse 1 omfatter undersøgelse for vandindhold i råvaren,  

 procent renvare, procent rent frø i renvaren, procent olieholdige urenheder i  

 renvaren og procent ikke-olieholdige urenheder i renvaren, procent  

 olieindhold i renvarens tørstof.
Der udføres tillige 2 andre kvalitetsanalyser.
Kvalitetsanalyse 2 omfatter  

 de samme undersøgelser, blot angives kun et tal på analysebeviset for  

 procenten af rent frø + procenten af urenheder i renvaren, idet olieholdige  

 urenheder ikke adskilles fra rent frø-fraktionen.
Kvalitetsanalyse 3 omfatter  

 kun undersøgelse for vandindhold i råvaren, procent renvare og olieindhold i  

 renvarens tørstof.
 En vejledende analyse af glucosinolat- og erucasyreindhold kan kun  

 bestilles i forbindelse med indsendelse af rapsprøver til kvalitetsanalyse.
Ønskes der en omregning af råvaremængde till mængde standardkvalitet med 9  

 pct. vandindhold, 98 pct. renhed og 40 pct. olieindhold, kan den bestilles  

 ved levering af prøverne.
Omregningen foretages uden beregning.
Med venlig hilsen Erik Madsen BILAG 1 OPLYSNING OM ANTAL RAPSPRØVER TIL KVALITETSANALYSE VED  

 STATSFRØKONTROLLEN Statsfrøkontrollen tilbyder en rabat på 20. pct. på analyseprisen til  

 firmaer, som inden  den 1. juli 1989  har givet tilsagn om at lade  

 kvalitetsanalyserne gennemføre ved Statsfrøkontrollen.
