Cirkulæreskrivelse om sikring af domfældtes identitet (til kriminalforsorgens institutioner og afdelinger og  

 politimestrene) Efter § 14 i iværksættelsesbekendtgørelsen skal en indkaldelse  

 til afsoning indeholde oplysninger om, at den dømte så vidt muligt skal  

 medbringe billedlegitimation.
Af § 17 i cirkulære om iværksættelse af fængselsstraf, forvaring  

 og forvandlingsstraf for bøde i fængsel eller arresthus fremgår det bl.a., at  

 politimesteren eller arresthuset (Københavns Fængsler) og  

 afsoningsinstitutionen  

 skal sikre sig, at den person, der er mødt frem, er identisk med den dømte.  

 Kontrol af identitet sker ved udspørgning af den fremmødte og eventuelt  

 tillige  

 ved at kræve, at den pågældende foreviser billedlegitimation,  

 sygesikringsbevis  

 eller lignende.
Har den fremmødte ikke medbragt billedlegitimation, eller er  

 den medbragte legitimation utilstrækkelig, f.eks. på grund af billedets  

 alder,  

 skal udspørgningen intensiveres.
Det samme gælder, hvis der i øvrigt er tvivl  

 om den fremmødtes identitet.
Foreligger der konkret mistanke om, at den  

 fremmødte ikke er identisk med den dømte, skal der rettes henvendelse til  

 politimesteren med henblik på nærmere identifikation af den pågældende.
 Det fremgår af tilsigelsesblanketterne, at domfældte ved  

 fremmøde skal medbringe fotolegitimation og sygesikringsbevis.
 Efter de gældende regler skal kontrol af fremmødtes identitet  

 således foregå ved fremvisning af billedlegitimation og ved udspørgning.
Domfældte, der møder op uden billedlegitimation, kan ikke  

 afvises.
Som det fremgår af ovennævnte regler skal der i disse tilfælde ske  

 en  

  

 intensiveret  

  

 udspørgning af den pågældende.
Udspørgningen må ske ud fra de oplysninger, der kan findes i  

 sagens akter.
Som eksempel på oplysninger, der kan spørges om, kan nævnes:  

 fulde navn, CPR. nr., adresse, fødselssted, familieforhold, gerningsdato,  

 domstidspunkt, kriminalitetens art, nærmere detaljer i gerningsindholdet,  

 straffens længde, forsvarerens navn og eventuelle tidligere domme og  

 afsoningsforløb.
Herudover kan der spørges til andre oplysninger fra sagens  

 akter.
Som det fremgår af reglerne, skal der ved konkret mistanke om, at den  

 fremmødte ikke er identisk med den dømte, rettes henvendelse til  

 politimesteren.
Direktoratet skal anmode om, at der indføres en procedure,  

 hvorefter der gives besked fra modtagelsen til modtagende afdeling om, at  

 domfældte ikke har medbragt billedlegitimation eller har medbragt  

 utilstrækkelig  

 legitimation, og at personalet på afdelingen herefter er ekstra opmærksomme i  

 forhold til vedkommende.
Personalet kan f.eks. foretage yderligere  

 udspørgning  

 og være opmærksomme på, hvem vedkommende modtager besøg af samt i forhold til  

 udgangsadressater.
 Cirkulæreskrivelsen træder i kraft den 16. maj 2002.
