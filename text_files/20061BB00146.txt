Fremsat den 30. marts 2007 af Ole Glahn (RV),  

 Kirsten Brosbøl (S), Christian H.
Hansen (DF),  

 Kristen Touborg (SF) og Per Clausen (EL) Forslag til folketingsbeslutning om  

 bekæmpelse af søers skuldersår Med det formål at bekæmpe søers skuldersår pålægger Folketinget  

 regeringen senest den 1. november 2007 at fremsætte et lovforslag, der sikrer  

 følgende:
 1.  

 	  

 At søerne har et blødt leje, eksempelvis en gummimåtte eller  

 halm.
 2.  

 	  

 At der er tilstrækkeligt med sygestier, dog mindst 5 pct. af det  

 samlede antal stipladser, bl.a. til søer med begyndende skuldersår (grad 1 og  

 2). Sygestier etableres i løbet af en overgangsperiode.
 3.  

 	  

 At svineproducenter, der vedtager bøde eller får en dom for at  

 have dyr med skuldersår, bliver pålagt at tage de nødvendige initiativer, så  

 skuldersår undgås, og at Fødevareregionen gennemfører en opfølgende kontrol i  

 en periode, indtil der ikke har været skuldersår på bedriften i 3 måneder.
 4.  

 	  

 At Fødevarestyrelsen og politiet foretager en disciplinær  

 udredning i relation til dyreværnslovens § 20 for de privatpraktiserende  

 dyrlæger, der er ansvarlige for den månedlige sundhedsrådgivning i  

 besætninger,  

 hvor producenten er anmeldt til politiet for overtrædelser af  

 dyrevelfærdsbestemmelser.
 5.  

 	  

 At dyrlæger på samlestederne får pligt til at sende søer, hvor  

 der er mistanke om skuldersår, til nærmeste soslagteri.
 Regeringen pålægges  

 samtidig inden den 1. november 2007 at fremkomme med forslag til følgende:
 6.  

 	  

 Hvordan der kan indføres kontrol med de døde søer med skuldersår, der  

 afleveres på destruktionsanstalterne.
 7.  

 	  

 Hvordan der kan indføres en klippekortordning for svineproducenter, som  

 overtræder reglerne ved at have svin med skuldersår af grad 3 og 4.
Bemærkninger til  

 forslaget Almindelige  

 bemærkninger Fødevarestyrelsen har  

 anmeldt 335 svineproducenter til politiet i 2006. I 2005 blev der anmeldt 25  

 skuldersår, dvs. åbne sår med skader på vævet, og hvor man ligefrem kan se  

 soens skulderknogle.
Det er meget smerte- og lidelsesfuldt for soen.
Det er  

 kun  

 de mest alvorlige skuldersår, der fører til politianmeldelser, og antallet af  

 politianmeldelser viser kun toppen af isbjerget ved et meget alvorligt  

 dyreværnsmæssigt problem.
Det er en alarmerede udvikling, og  

 beslutningsforslaget tager sigte på at vende denne udvikling.
Søernes skuldersår har  

 været veldokumenteret siden 2001. Branchen har taget en lang række  

 initiativer  

 bl.a. i form af omfattende oplysningskampagner over for svineproducenterne.  

 De  

 privatpraktiserende dyrlægers månedlige sundhedsvurderinger på besætningerne  

 har heller ikke vist sig som et egnet middel til at foretage det nødvendige  

 tilsyn og kontrol og forebyggende indsats, da kontrollen og tilsynet ikke er  

 uafhængigt af producenten.
Fødevarestyrelsens dyrevelfærdsrejsehold har langt  

 fra tilstrækkelige ressourcer til at kunne løse deres opgave.
Der går i  

 gennemsnit 20 år mellem kontrolbesøgene.
De hidtidige initiativer har med  

 andre  

 ord været helt utilstrækkelige.
På baggrund af den  

 seneste debat om søers skuldersår har Landbrugsraadet, Dansk Svineproduktion  

 og  

 Den Danske Dyrlægeforening indgået en aftale om at gennemføre en fælles  

 handlingsplan for indsatsen mod skuldersår hos danske søer.
Som et led i  

 handlingsplanen har Dansk Svineproduktion udsendt informationsmaterialet  

 »10-punktsplan  

 til håndtering af skuldersår« til alle svineproducenter.
Handlingsplanen  

 omfatter følgende hovedpunkter:
   

 	  

 Faste rutiner for den løbende kontrol af  

 søer (for at forhindre skuldersår).
   

 	  

 Indsats på fodringsområdet, så  

 huldstyringen (huld: grisens fedtlag) bliver bedre.
   

 	  

 Fokus på staldindretning.
   

 	  

 Information om anvendelsen af hjælpemidler,  

 herunder gummimåtter.
   

 	  

 Procedurer for behandling af dyr med  

 skuldersår.
   

 	  

 Systemer til udpegning af besætninger med  

 risikodyr og særlige problemer.
Eftersom der har været viden om skuldersår siden 2001, undrer  

 forslagsstillerne sig over, at der ikke allerede er indført »faste rutiner  

 for  

 den løbende kontrol af søer (for at forhindre skuldersår)« og »systemer til  

 udpegning af besætninger med risikodyr og særlige problemer«.
De kunne have  

 været indført allerede i 2001, hvor man første gang havde en videnskabelig  

 dokumentation af problemet.
Landbrugsraadet, Dansk Svineproduktion og Den Danske  

 Dyrelægeforening vil give »information om anvendelsen af hjælpemidler,  

 herunder  

 gummimåtter«, men forslagsstillerne undrer sig over, at der i forbindelse med  

 de stort anlagte informationskampagner ikke allerede er informeret herom.  

 Problemet er, at informationskampagner ikke forpligter svineproducenterne.
Og  

 i  

 hele perioden har der været »fokus på staldindretning«, men det er meget  

 uforpligtende  for såvel branchen som for den enkelte svineproducent.  

 Og endelig  

 er der allerede indført »procedurer for behandling af skuldersår«, men  

 problemet er grundlæggende, at der ikke er det nødvendige antal sygestier, og  

 at procedurerne ikke følges af alle svineproducenter.
Branchens og  

 dyrlægernes  

 handlingsplan er således både for sen og helt utilstrækkelig.
På baggrund af overstående tager beslutningsforslaget sigte på  

 at sikre, at de mest nødvendige påkrævede initiativer til bekæmpelse af søers  

 skuldersår tages.
Dette vil skabe større dyrevelfærd, men det vil også gavne  

 svinebranchen, at der gribes ind over for de få svineproducenter, som  

 overtræder reglerne.
Bemærkninger til  

 forslagets enkelte punkter Ad 1 og  

 2 Det er først og fremmest  

 vigtigt at forebygge, at søer udvikler skuldersår.
Hertil er det helt  

 nødvendigt,  

 at søer hele tiden har adgang til et blødt leje, så de beskyttes mod det bare  

 betongulv.
Derudover skal der være et tilstrækkeligt antal sygestiger til  

 rådighed, således at søer med begyndende skuldersår (grad 1 og 2) hurtigt kan  

 blive helbredt.
For at sikre, at der uanset besætningens størrelse er  

 kapacitet  

 til syge dyr, skal sygestierne mindst udgøre 5 pct. af det samlede antal  

 stipladser.
Sygestierne etableres i løbet af en overgangsperiode.
Ad 3 Det er ligeledes  

 essentielt for forebyggelsen af skuldersår, at indsatsen øges ved de  

 bedrifter,  

 hvor der er begrundet mistanke om problemet.
Således skal de  

 svineproducenter,  

 der vedtager bøde eller får en dom for at have dyr med skuldersår, pålægges  

 at  

 tage de nødvendige initiativer, så skuldersår undgås.
Samtidig skal  

 Fødevareregionen gennemføre en opfølgende kontrol på bedriften i en periode,  

 indtil der ikke har været skuldersår i besætningen i 3 måneder.
De eventuelle  

 ekstra omkostninger skal finansieres i forbindelse med forhandlingerne  

 med  

 familie- og forbrugerministeren om veterinærkontrollens fremtid, såfremt det  

 ikke er muligt, at omkostningerne bæres af de svineproducenter, der  

 vedtager bøde eller får en dom for at have dyr med skuldersår.
Ad 4 Desuden skal  

 Fødevarestyrelsen og politiet foretage en opfølgning i forhold til den  

 privatpraktiserende dyrlæge, der er ansvarlig for den månedlige  

 sundhedsrådgivning.
Det skal ske i form af en disciplinær udredning i  

 relation  

 til dyreværnslovens § 20, der forpligter dyrlægen til at foretage  

 politianmeldelse, hvis søerne har alvorlige skuldersår.
De  

 privatpraktiserende  

 dyrlæger er helt afhængige af svineproducenterne, og hvis den  

 privatpraktiserende dyrlæge anmelder svineproducenten til politiet, er der  

 stor  

 risiko for at miste svineproducenten som kunde.
Derfor er der en risiko for,  

 at  

 den privatpraktiserende dyrlæge ikke lever op til dyreværnslovens § 20.  

 Fødevarestyrelsen skal undersøge, om det er tilfældet i den disciplinære  

 udredning.
Ad 5 Der bliver sendt langt  

 flere søer til eksport end tidligere, og derfor er der stadig flere søer, der  

 ikke føres tilsyn med.
I de seneste 10 år var tallene:
År Antal søer til eksport 2006 155.795 2005 159.761 2004 133.711 2003 138.761 2002 126.726 2001 107.357 2000 125.326 1999 120.497 1998 112.152 1997 73.721 1996 61.827 Kilde: Danish Meat  

 Association.
Derfor skal der indføres  

 et langt bedre tilsyn på samlestederne, hvor søerne transporteres videre til  

 Tyskland.
Inden søerne eksporteres, bliver de synet af dyrlæger, der  

 vurderer,  

 om de er egnet til transport.
Det er denne kontrol, der skal strammes markant  

 op på.
Dyrlægerne skal have pligt til at sende søerne til slagtning på et  

 dansk  

 slagteri, når de har mistanke om, at søerne har haft skuldersår af grad 3 og  

 4,  

 med henblik på at der rejses en eventuel dyreværnssag.
Ad 6 Der bliver ligeledes  

 indleveret langt flere søer til destruktion end tidligere.
I TV 2 Nyhederne  

 den  

 6. marts 2007 erkendte formanden for Danske Slagterier, Bent Claudi Lassen,  

 at  

 svineproducenterne sender søer med skuldersår til destruktionsanstalterne for  

 at undgå, at de bliver anmeldt til politiet på slagteriet.
Derfor er det et  

 klart formål med dette beslutningsforslag dels at forbedre forebyggelsen og  

 dels at skærpe tilsynet, så svineproducenterne ikke undgår kontrol.  

 Udviklingen  

 med hensyn til indleverede søer til destruktionsanstalterne har været:
År Antal søer til destruktion 2006 169.499 2005 164.105 2004 163.117 2003 147.671 2002 137.253 2001 127.080 2000 122.716 1999 119.794 1998 112.331 1997 96.166 1996 82.979 Kilde: Fødevarestyrelsen.
Opgørelserne viser en  

 stærkt problematisk udvikling i antallet af aflivede søer.
På  

 destruktionsanstalterne føres intet tilsyn og kontrol.
Vi kender derfor ikke  

 til  

 søernes tilstand på det tidspunkt, hvor de blev aflivet.
Derfor pålægger  

 forslagsstillerne regeringen at redegøre for, hvordan  

 der kan indføres kontrol med de døde søer med skuldersår, der afleveres  

 på destruktionsanstalterne.
 Stigningen i antallet  

 søer, der sendes til destruktion, samtidig med det stigende antal søer, der  

 eksporteres, sættes yderligere i relief af, at antallet af søer i samme  

 periode  

 er faldet fra 1,143 mio. søer i 2004 til 1,123 mio. søer i 2006.
Ad 7 Endelig ønsker  

 forslagsstillerne at indføre langt mere konsekvens i systemet, således at der  

 gribes ind over for de producenter, der gentagne gange overtræder reglerne om  

 skuldersår af grad 3 og 4. Hvis man gang på gang overtræder reglerne, skal  

 det  

 have konsekvenser for retten til erhvervsmæssigt at holde dyr.
Det vil først  

 og  

 fremmest gavne dyrevelfærden, men herudover vil det gavne svinebranchen som  

 helhed, fordi de få svineproducenter, der tilsidesætter dyrevelfærden i  

 produktionen, skader hele erhvervet.
 Derfor pålægges  

 regeringen at undersøge, hvordan der kan indføres en klippekortordning for  

 svineproducenter, som overtræder reglerne ved at have svin med skuldersår af  

 grad 3 og 4. Når resultatet af undersøgelsen foreligger, kan der tages  

 stilling  

 til, om der skal indføres en klippekortordning for bedrifter med søer med  

 skuldersår  

 af grad 3 og 4, således at landmanden ved gentagne overtrædelser kan fratages  

 retten til at holde svin.
Skriftlig fremsættelse Ole Glahn  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bekæmpelse af søers skuldersår.
(Beslutningsforslag nr.
B 146).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
