(Til rektorer og forstandere for  

 samtlige hf-kurser) I henhold til hf-bekendtgørelse af 24. april 1974, § 3, stk. 2,  

 foranlediger direktoratet afholdt laboratoriekurser i fagene fysik, kemi,  

 biologi fællesfag, biologi tilvalgsfag og idræt.
 Følgende generelle retningslinier fastsættes for kursernes afholdelse:
1. Kurserne finder sted i marts/april.
Tilmelding sker  

 gennem hf-kurserne og må være direktoratet i hænde senest den 1. februar.  

 Særlige tilmeldingsblanketter tilsendes kurserne.
 2. Der afholdes normalt kurser både øst og vest for  

 Storebælt. parallelhold oprettes på det enkelte kursussted, når antallet af  

 fremmødte studerende overstiger 17.
3. Den studerende skal følge kursus i fuldt omfang.  

 Det afvikles i de enkelte fag inden for 5 dage med 20 undervisningstimer og  

 tilhørende rapportskrivning.
Rapporterne rettes, kommenteres og godkendes af  

 kursets lærer(e). I kursusperioden afsættes tid til vejledning i  

 udfærdigelsen og til gennemgang af de første rapporter.
Kursusmateriale  

 tilsendes de studerende på forhånd.
 4. Efter at have gennemført kursus modtager den  

 studerende et kursusbevis, der medsendes ved tilmelding til eksamen.
 5. Det på kursus gennemarbejdede pensum opgives til  

 eksamen, og de rettede og kommenterede rapporter medbringes.
 For de enkelte fag gælder:
 FYSIK:
Kurset tilrettelægges således, at der udføres 10 laboratorieøvelser over  

 centrale problemstillinger inden for områderne mekanik, varmelære,  

 elektricitetslære og atomfysik.
I tilknytning til hver øvelse afleverer de  

 studerende selvstændigt udarbejdede rapporter, d.v.s. i alt 10.
 KEMI:
Kurset tilrettelægges således, at der gennemarbejdes 10 eksperimenter.
Der  

 tilstræbes en sådan bredde, at eksperimenterne belyser så mange områder inden  

 for faget som muligt.
Der kan f.eks, være tale om uorganiske og organiske  

 synteser, kvantitative analyser - herunder titreringer - og måling af  

 reaktionsforløb.
I løbet af kurset kan det blive aktuelt at inddrage  

 måleapparatur af forskellig art, ph-meter, ledningsevnemåler,  

 spektrofotometer, digitaltermometer, gaschromatograf o.lign.
I forbindelse  

 med hvert eksperiment udarbejder den studerende selvstændigt en rapport.
 BIOLOGI:
A.
FÆLLESFAG:
Kurset tilrettelægges således, at eksperimenter og øvelser omfatter så  

 mange af fagets eksperimentelle metoder, metodikker og iagttagelsesmåder som  

 muligt.
Følgende områder skal indgå: Genetik (arvelighedslære), etologi  

 (adfærdsbiologi), økologi og populationsbiologi.
Det tilstræbes, at der  

 udføres flere øvelser/forsøg inden for samme fagområde som en delvis  

 erstatning for det i hf-bekendtgørelsen omtalte »eksperimentalt betonede  

 kursusarbejde«.
Den studerende udarbejder 8-10 rapporter, svarende til  

 30 A-4 sider (incl. resultatar excl. øvelsesvejledning).
B.
TILVALGSFAG:
Kurset placeres således, at det er muligt for de studerende også at følge  

 fællesfagskurset.
Som i fællesfag tilstræbes en bred indsigt i fagets  

 arbejdsmetoder.
Følgende områder skal indgå: Forskellige livsytringer (f.eks.  

 fotosyntese, gæring, enzymprocesser, sanser og nervesystem), økologi og  

 mikroorganismerne som forskningsobjekt.
Det vil ikke være muligt at udføre et eksperimentalt speciale.
Den  

 studerende udarbejder 8-10 rapporter, svarende til i alt 40 A-4 sider (incl.  

 resultatark, excl. øvelsesvejledning).
 IDRÆT:
Kursets indhold koncentrerer sig om centrale emner fra idrætsteorien:  

 anatomi, fysiologi og legemsøvelsernes specielle teori.
Eksempler på forsøg  

 kan være: dissektionsforsøg, måling af lungerumfang, måling af puls og  

 blodtryk under forskellige betingelser, energistofskiftet i hvile,  

 konditionstestningsmetoder.
Der udføres i alt 10 forsøg, og til hvert forsøg  

 udarbejder den studerende en rapport.
 P.d.v.
