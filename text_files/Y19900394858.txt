En virksomhed afskediger 87 ansatte og 3 uger senere yderligere 7  

 ansatte.
AMS udtaler, at den i § 23 a fastsatte 30-dages perioder er  

 vilkårlig og dækker et hvilket som helst tidsrum af 30 sammenhængende  

 kalenderdage, hvorfor også de 7 sidst afskedige er omfattet af  

 varslingsbestemmelserne AMS udtaler endvidere, at lønmodtagernes indviduelle  

 rettigheder efter § 23d har udgangspunkt i datoen for meddelelsen til  

 arbejdsmarkedsnævnet efter § 23c, hvorfor de afskediges rettigheder efter §  

 23d fastlægges med udgangspunkt i den dato hvor afskedigelse er varslet.
 I skrivelse af 23. november 1990 udtrykte Dansk Arbejdsgiverforening tvivl  

 over for styrelsens fortolkning af den såkaldte 30 dages regel i reglerne om  

 kollektiv afskedigelse (arbejdsløshedslovens § 23c og d).
Styrelsen forelagde spørgsmålet for Arbejdsministeriet i skrivelse af 3.  

 december 1990, som den 5. december 1990 har oplyst, at den i  

 arbejdsformidlingslovens § 23a fastsatte 30-dages periode er vilkårlig og  

 dækker et hvilket som helst tidsrum af 30 sammenhængende kalenderdage.
Da de  

 omtalte afskedigelser den 19. september af 87 ansatte og afskedigelserne den  

 8. oktober af yderligere 7 ansatte falder inden for en 30 dages periode, er  

 departementet enig med Arbejdsmarkedsstyrelsen i, at de 7 sidste  

 afskedigelser skal tælles med, når det skal konstateres om de fastsatte  

 grænser for varslingsreglerne anvendelse er nået.
I den konkrete sag betyder  

 dette således, at også de 7 sidste afskedigede er omfattet af  

 varslingsbestemmelserne.
Med hensyn til spørgsmålet om, hvorvidt virkningerne af samtlige  

 afskedigelser i perioden skal regnes fra den dato, hvor der blev givet varsel  

 om afskedigelserne af de 7 sidst afskedige, er det departementets opfattelse,  

 at den omstændighed, at der på et senere tidspunkt i den 30 dages periode  

 foretages yderligere afskedigelser, ikke har betydning for de først  

 afskediges retsstillling efter § 23d.
Lønmodtagernes individuelle rettigheder  

 efter § 23d har udgangspunkt i datoen for meddelelsen til  

 Arbejdsmarkedsnævnet efter § 23c.
Meddelelsen herom er for de først  

 afskediges 87 ansatte givet den 19. september, hvorfor disse ansattes  

 rettigheder efter § 23d skal regnes fra den 19. september og ikke nogen  

 senere dato.
På samme måde fastlægges de 7 sidst afskediges rettigheder efter  

 § 23d med udgangspunkt i den dato, hvor afskedigelsen af disse 7 blev  

 varslet.
 Der henvises endvidere til telefonsamtale med Tina Staal den 29. og 30.  

 november 1990.
