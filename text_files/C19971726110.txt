Cirkulæreskrivelse om meddelelse om  

 udtræden af selvstændig virksomhed, hvor en del af  

 arbejdsopgaverne bortfalder og anden arbejdskraft overtager en del af  

 arbejdet på grund af virksomhedens behov for særlige faglige  

 kvalifikationer Kommentar m.v.:
 Et medlem kan opfylde ophørsbetingelserne ved at  

 udtræde når medlemmets personlige arbejdsopgaver dels er  

 bortfaldet dels overtaget af en deltidsansat medarbejder på grund af  

 virksomhedens behov for særlige, faglige kvalifikationer.
 Meddelelse om afgørelsen:
 Medlemmet var ansat som bogholder i  

 ægtefællens bogtrykkeri.
Medlemmet meldte sig ledig fra den 29. marts 1996.  

 Medlemmet oplyste, at hendes personlige arbejdsopgaver i virksomheden bestod  

 af bogholderi og assistance ved trykmaskine, heraf vedrørte 90-95 %  

 bogholderi.
Arbejdstiden var 37 timer ugentligt.
 Den 4-farvede trykmaskine blev afhændet og begyndt  

 nedtaget den 21. februar 1996.
 Medlemmet gjorde gældende, at virksomheden  havde  

 brug for særlige, faglige kvalifikationer, idet den ansatte revisor  

 udover at udføre bogholderimæssige funktioner også skulle  

 udarbejde månedsbudgetter og kvartalsvise regnskaber, hvilket var et  

 krav fra bankens side for at fortsætte samarbejdet med virksomheden og  

 dermed dennes beståen.
 Direktoratet fandt det ikke dokumenteret, at medlemmets  

 udtræden af virksomheden skyldtes en driftsomlægning i  

 virksomheden, som gjorde det nødvendigt at ansætte en person med  

 særlige, faglige kvalifikationer, som medlemmet ikke besad, henset til  

 at medlemmet gennem en årrække havde været bogholder.
 Direktoratet lagde bl.a. vægt på, at den  

 nyansatte kun var ansat til 20 timer pr. uge, samt at medlemmets  

 ægtefælle havde overtaget den resterende del af medlemmets  

 arbejdsopgaver.
 Arbejdsmarkedets Ankenævn fandt det godtgjort, at  

 medlemmets personlige arbejde i virksomheden ved hendes udtræden dels  

 var bortfaldet dels overtaget af den nyansatte medarbejder på grund af  

 virksomhedens behov for særlige, faglige kvalifikationer.
 Arbejdsmarkedets Ankenævn lagde ved  

 afgørelsen vægt på, at det var en forudsætning for  

 bankens medvirken til den akkord, der omkring årsskiftet 1995/96 blev  

 gennemført med kreditorerne, at der skete en styrkelse af  

 virksomhedens økonomiske styring.
 Arbejdsmarkedets Ankenævn fandt, at det forhold, at  

 den nyansatte kun var ansat med 20 timer, ikke i sig selv var  

 afgørende for medlemmets ophør, når henses til at der  

 samtidig skete nedtagelse af 4-farvet trykmaskine.
