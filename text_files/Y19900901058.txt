Skatteministeriet udtalte på grundlag af udtalelser fra  

 Indenrigsministeriet og Justitsministeriet, at selv om kommunalforvaltningen,  

 med borgmesteren som øverste daglige leder af kommunens administration, og  

 ligningsmyndigheden efter ikrafttrædelsen af den nye skattestyrelseslov, må  

 anses som en enkelt myndighed, er der ikke fri adgang til udveksling af  

 oplysninger inden for myndigheden.
Adgangen til at videregive oplysninger  

 inden for samme myndighed begrænses af bestemmelsen i forvaltningslovens §  

 32.
 Borgmesteren (kommunaldirektøren) kan herefter kun forlange en  

 selvangivelse udleveret, når det er sagligt begrundet som led i hans funktion  

 som øverste daglige leder af de kommunale administration.
I forbindelse hermed bemærkes, at kommunalbestyrelsen og kommunale  

 udvalg efter skattestyrelseslovens § 1, stk. 2, ikke kan behandle og træffe  

 afgørelse i de (konkrete) sager, der er henlagt til den kommunale  

 skattemyndighed, hvorimod kommunalbestyrelsen har det organisatoriske ansvar  

 for skattemyndighedens virksomhed.
Efter skattestyrelsesloven er der  

 endvidere etableret en selvstændig klage- og revisionsprocedure.
Revisionen  

 dækker også spørgsmål om ligningens rigtighed i de konkrete sager.
Det må  

 derfor antages, at borgmesteren i praksis formentlig kun i et begrænset  

 omfang vil have behov for at få udleveret en selvangivelse til brug ved  

 behandlingen af klager på skatteområdet.
 Hvis begæringen om udlevering står i forbindelse med en klage over  

 dele af den kommunale forvaltning, som ikke har noget med borgernes  

 skatteforhold at gøre, vil det fortsat være uberettiget at indfordre  

 selvangivelser m.v.
 Endelig udtalt, at det i øvrigt følger af forvaltningslovens § 32, at  

 skatteinspektøren, når han får en begæring fra borgmesteren  

 (kommunaldirektøren) om udlevering af skatteoplysninger, ikke uden videre bør  

 fremsende hele sagen, men kun de oplysninger, der udbedes og i øvrigt  

 oplysninger, der kan være sagligt behov for at få i forbindelse med  

 behandlingen af det spørgsmål, som har givet anledning til  

 udleveringsbegæringen.
 I en skrivelse af 30. april 1990 (j.nr. 204-90) har Tønder kommunes  

 skatteforvaltning udbedt sig Skatteministeriet, Departementets stillingtagen  

 til, om borgmesteren eller kommunaldirektøren i almindelighed med henvisning  

 til ansvaret som leder af kommunens administration m.v. kan forlange  

 selvangivelser for enkeltpersoner udleveret.
 I benægtende fald ønskes oplyst, om de omhandlede personer med angivelse  

 af et ikke nærmere defineret kontrolformål kan forlange selvangivelser  

 udleveret.
 Endelig ønskes det oplyst, om der - såfremt der defineres et specifikt  

 kontrolformål - vil være mulighed for at udlevere selvangivelser til de  

 nævnte personer, eller om selvangivelserne skal udleveres til kommunens  

 revisionsafdeling til gennemførelse af specifik kontrol.
 Der er til brug for besvarelsen indhentet udtalelser fra  

 Indenrigsministeriet og Justitsministeriet.
 Skatteministeriet, Departementet skal herefter udtale følgende:
 Praksis på området har hidtil været præget af, at ligningsmyndigheden ved  

 lov var henlagt til den af kommunalbestyrelsen uafhængige ligningskommission.
 Efter ikrafttrædelsen af den nye skattestyrelseslov (lov nr. 824 af 19.  

 december 1989) fortages ligningen i 1. instans imidlertid ikke længere af  

 ligningskommissionen, men af den kommunale skattemyndighed.
 På baggrund af denne lovændring, kan overvejelser om ligningsmyndighedens  

 i administrativ henseende uafhængige stilling i forhold til borgmesteren ikke  

 - i modsætning til tidligere - anføres som støtte for at nægte at efterkomme  

 borgmesterens krav om udlevering af selvangivelser.
 Selv om kommunalforvaltningen, med borgmesteren som øverste daglige leder  

 af kommunens administration, og ligningsmyndighed må anses som en enkelt  

 myndighed, er der imidlertid ikke fri adgang tl udveksling af oplysninger  

 inden for myndigheden.
 Adgang til at videregive oplysning inden for samme myndighed begrænses af  

 bestemmelsen i forvaltningslovens (lov nr. 571 af 19. december 1985) § 32.
 Borgmesteren (kommunaldirektøren) kan herefter kunne forlange en  

 selvangivelse udleveret, når det er sagligt begrundet som led i hans funktion  

 som øverste daglige leder af den kommunale administration.
Det skal i den forbindelse bemærkes, at kommunalbestyrelsen og kommunale  

 udvalg efter skattestyrelseslovens § 1, stk. 2, ikke kan behandle og træffe  

 afgørelse i de (konkrete) sager, der er henlagt til den kommunale  

 skattemynddighed, derimod har kommunalbestyrelsen det organisatoriske ansvar  

 for skattemyndighedens virksomhed.
Efter skattestyrelsesloven er der  

 endvidere etableret en selvstændig klage- og revisionsprecedure.
Revisionen  

 dækker også spørgsmål om ligningens rigtighed i de konkrete sager.
Det må  

 derfor antages, at borgmesteren i praksis formentlig kun i et begrænset  

 omfang vil have behov for at få udleveret en selvangivelse til brug ved  

 behandlingen af klager på skatteområdet.
 Hvis begæringen om udlevering står i forbindelse med en klage over dele af  

 den kommunale forvaltning, som ikke har noget med borgernes skatteforhold at  

 gøre, vil det fortsat være uberettiget at indfordre selvangivelser m.v.
 Det følger i øvrigt af forvaltningslovens § 32, at skatteinspektøren, når  

 han får en begæring fra borgmesteren (kommunaldirektøren) om udlevering af  

 skatteoplysninger, ikke uden videre bør fremsende hele sagen, men kun de  

 oplysninger, der udbedes og i øvrigt oplysninger, der kan være sagligt behov  

 for at få i forbindelse med behandlingen af det spørgsmål, som har givet  

 anledning til udleveringsbegæringen.
