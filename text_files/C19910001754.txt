(Til alle amtsråd og  

 kommunalbestyrelser) Hermed følger Undervisnings- og Forskningsministeriets bekendtgørelse nr.  

 2 af 3. januar 1991 om ansættelse og afskedigelse af tjenestemænd mfl. i  

 folkeskolen.
 Bekendtgørelsen erstatter det hidtidige cirkulære af 24. november 1977,  

 som ændret ved cirkulærer af 8. marts 1978 og 16. juni 1981.
Der er først og fremmest sket en sammenskrivning af det hidtidige  

 cirkulære og efterfølgende ændringscirkulærer.
Desuden er en række  

 bestemmelser omformuleret for at tydeliggøre dem, uden at der dog herved er  

 tilsigtet realitetsændringer.
 Der er dernæst foretaget et antal ændringer som følge af lov nr. 348 af  

 24. maj 1989 samt lov nr. 435 af 13. juni 1990 om ændring af lov om  

 folkeskolen.
 Til nogle af bestemmelserne i bekendtgørelsen skal  

 Undervisningsministeriet bemærke følgende:
 Ad § 2: Der henvises pt. til cirkulære af 4. august 1989.
 Ad § 3, stk. 2: Der henvises pt. til cirkulære af 27. juli 1990.
 Ad § 4, stk. 1: Der henvises pt. til cirkulære af 20. maj 1988  

 (folkeskolen), cirkulære af 26. februar 1988 (vidtgående specialundervisning)  

 og cirkulære af 15. juni 1990 (observationsskoler og heldagsskoler).
 Ad § 5, stk. 3: Det hidtidige krav om, at de af bekendtgørelsen  

 omfattede stillinger skal opslås i Statstidende, er bortfaldet og erstattet  

 af en bestemmelse, der svarer til den tilsvarende bestemmelse om opslag af  

 tjenestemandsstillinger i staten, jf. § 2 i Finansministeriets bekendtgørelse  

 herom af 22. juli 1977.
 Ad § 9, stk. 2: Der henvises pt. til cirkulære af 4. oktober 1976.
 Ad § 9, stk. 3: Der henvises pt. til cirkulære af 4. august 1989.
Ad § 11: Ifølge tjenestemandslovens § 8, stk. 2, kan  

 finansministeren efter indhentet udtalelse fra Lønningsrådet fastsætte  

 undtagelser fra denne regel.
Der er endnu ikke fastsat sådanne undtagelser.  

 Det bemærkes, at en kopi af bedømmelsen til tjenestemanden vil være  

 tilstrækkelig.
 Ad § 12, stk. 2: Den nævnte kreds har krav på at få tilstrækkelige  

 oplysninger til at kunne identificere ansøgerne.
Ad § 13, stk. 2: Skal fornyet opslag finde sted, bør dette ske  

 snarest muligt.
Fornyet opslag bør indeholde bemærkning om, at tidligere  

 indsendte ansøgninger vil blive taget i betragtning, medmindre de  

 tilbagekaldes.
 Ad § 19, stk. 1: For så vidt angår fremgangsmåden ved fremsendelse  

 af helbredsattest henvises pt. til Finansministeriets cirkulæreskrivelse af  

 19. august 1988 (LP.nr. 94/88) om helbredsbedømmelse ved  

 tjenestemandsansættelse i staten, folkeskolen eller folkekirken mv. samt til  

 Undervisnings- og Forskningsministeriets cirkulæreskrivelse af 20. juni 1989  

 om helbredserklæring/helbredsattest til brug ved tjenestemandsansættelse i  

 folkeskolen.
 Ved ansættelse som timelærer, fast vikar (med læreruddannelse) eller  

 vakancevikar foretages der ligeledes helbredsbedømmelse, jf. herved pt.  

 tillige Undervisnings- og Forskningsministeriets cirkulære af 25. februar  

 1987 om pensionssikring af timelærere m. fl.
 Ad § 20, stk. 1: Det er normalt tilstrækkeligt, at det nævnte  

 materiale foreligger i kopi.
 Ad § 22: Lønancienniteten fastsættes med virkning fra 1. januar  

 1990 nu i alle tilfælde af ansættelsesmyndigheden, jf. ændringen af  

 skolestyrelseslovens § 43 ved lov nr. 349 af 24. maj 1989.
 Ad kapitel 16: Ministeriet skal på talrige foranledninger  

 understrege, at der ved oprykning inden for samme stilling ikke udfærdiges  

 nyt ansættelsesbrev, og at en sådan ukorrekt udstedelse er uden selvstændige  

 retsvirkninger.
 Ad § 24, stk. 1: Der henvises pt. til cirkulære af 30. maj 1988.
 Ad § 25, stk. 2: Der henvises pt. til cirkulære af 4. oktober  

 1976.
 Ad kapitel 17: Vedrørende afsked af tjenestemænd på grund af  

 helbredsbetinget utjenstdygtighed henvises pt. til Undervisnings og  

 Forskningsministeriets cirkulæreskrivelse herom af 29. august 1973 samt til  

 Undervisnings- og Forskningsministeriets skrivelse af 22. december 1989 om  

 ændret procedure mv. ved afsked af tjenestemænd mfl. i folkeskolen på grund  

 af sygdom.
 Ad § 26: For så vidt angår afsked af tjenestemænd på prøve  

 henvises pt. til Undervisnings- og Forskningsministeriets bekendtgørelse af  

 21. november 1973.
 Ad § 27: Der henvises pt. til den ovenfor ad kapitel 17 anførte  

 cirkulæreskrivelse af 29. august 1973.
 Ad § 29: Der henvises pt. til § 11 i Økonomi- og  

 Budgetministeriets cirkulære af 15. marts 1973, der er optaget som bilag til  

 den ovenfor ad kapitel 17 anførte cirkulæreskrivelse af 29. august 1973.
Ad § 30: Ønskes en stilling nedlagt med udgangen af et skoleår,  

 skal indstilling om uansøgt afsked af stillingsindehaveren være ministeriet i  

 hænde primo februar samme år, for at afskeden kan påregnes gennemført med  

 udgangen af juli måned.
Undladelse af at medsende de i bestemmelsen nævnte  

 personoplysninger vil selvsagt medføre, at sagsbehandlingen forsinkes.
 Ad § 31, stk. 1: Der henvises pt. til henholdsvis cirkulære af 1.  

 marts 1984 og cirkulære af 20. januar 1983.
 Ad § 31, stk. 4: Der henvises pt. til cirkulære af 25. februar  

 1987 om pensionssikring af timelærere m. fl. samt til cirkulæreskrivelse af  

 20. juni 1989 om helbredserklæring/helbredsattest til brug ved  

 tjenestemandsansættelse i folkeskolen.
 Ad § 32: Bestemmelsen er en følge af den nye affattelse af  

 folkeskolelovens § 27, stk. 2, hvorefter personer med særlige kvalifikationer  

 kan ansættes til at undervise i enkelte fag.
Bestemmelsen indebærer en udvidelse af ansættelsesmyndighedens mulighed  

 for at ansætte personer, der - uden at være læreruddannede - har erhvervet  

 sig særlige kvalifikationer til at undervise i enkelte fag inden for  

 folkeskolens fagkreds.
Hvis ansættelsesmyndigheden vælger at ansætte de  

 pågældende som timelærer, er det dog efter stk. 2 en betingelse, at der har  

 været mindst 2 års forudgående ansættelse i folkeskolen som årsvikar  

 (faglærer).
 Ved en ansøgning om dispensation efter stk. 3 forudsættes, at den  

 pågældende - ud over de faglige kvalifikationer - tillige har anden  

 undervisningserfaring end den i stk. 2 fastsatte ansættelse som årsvikar  

 (faglærer) eller anden særlig pædagogisk baggrund.
Ad § 34: Opmærksomheden henledes på, at i tilfælde af uansøgt  

 afsked af en timelærer, en fast vikar (med læreruddannelse) eller en  

 vakancevikar, bortset fra uansøgt afsked på grund af alder ved det fyldte 70.  

 år, skal såvel Lærernes Centralorganisation som den pågældende selv høres om  

 den påtænkte afskedigelse, jf. tjenestemandslovens § 31, stk. 1. Ved høringen  

 vedlægges tillige seneste udskrift fra lærerregisteret om den pågældendes  

 pensionsalder.
Der skal normalt gives parterne en frist på 3 uger til at  

 fremkomme med en udtalelse.
Med venlig hilsen Jens Kroman fm.
