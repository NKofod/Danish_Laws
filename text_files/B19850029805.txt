 I henhold til § 9 a i lov nr. 277 af 26. maj 1976 om erstatning fra staten  

 til ofre for forbrydelser, som ændret ved lov nr. 233 af 6. juni 1985, jfr. §  

 15, stk. 2, i lov nr. 228 af 23. maj 1984 om erstatningsansvar, meddeles:
 § 1.  Efter § 9 a i lov om erstatning fra staten til  

 ofre for forbrydelser reguleres erstatningsbeløb for tingskade, jfr. lovens  

 §§ 3-4, efter reglerne i § 15 i lov om erstatningsansvar.
Efter erstatningsansvarslovens § 15, stk. 1, reguleres nogle nærmere i  

 loven angivne beløb med samme procent, som ugelønnen for april kvartal er  

 steget i forhold til april kvartal 1983. Reguleringen har virkning fra den  

 følgende 1. april.
Ugelønnen beregnes som den af Danmarks Statistik  

 offentliggjorte gennemsnitlige timefortjeneste (inkl. dyrtidstillæg, men  

 bortset fra alle andre tillæg) for alle arbejdere inden for håndværk og  

 industri i hele landet i april kvartal, ganget med det ugentlige antal  

 arbejdstimer ved fuld sædvanlig arbejdstid.
De herefter fremkomne beløb  

 afrundes til nærmeste med 500 delelige kronebeløb.
 Den gennemsnitlige timeløn i april kvartal 1983 var 6.398 øre og i april  

 kvartal 1984 6.707 øre, og det sædvanlige ugentlige antal arbejdstimer var 40  

 i begge kvartaler.
 § 2.  Med virkning for tingsskader, som forvoldes i  

 perioden 1. juli 1985 - 31. marts 1986, udgør det i lovens § 9 a nævnte beløb  

 52.500 kr.
