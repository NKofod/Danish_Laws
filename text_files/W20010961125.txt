Pressenævnet udtalte, at man ikke havde mulighed for at foranstalte  

 en bevisførelse af hændelsesforløbet i forbindelse med  

 den samtale, der havde fundet sted mellem klager og journalisten bag  

 artiklen.
Nævnet fandt imidlertid   trods uenigheden mellem klager og  

 bladets journalist om denne samtale   ud fra sagens oplysninger at  

 måtte kunne lægge til grund, at klager ikke havde udtalt sig til  

 bladet, sådan som det fremgik af artiklen.
Bladet havde ved at citere  

 klageren direkte efterladt læseren med det indtryk, at klageren havde  

 udtalt sig til bladet, skønt dette ikke var tilfældet.
Herved  

 havde bladet handlet i strid med god presseskik, og nævnet udtalte sin  

 kritik.
Da oplysningerne ikke var egnet til at påføre klageren  

 nogen økonomisk eller anden skade af betydning, havde klageren ikke  

 krav på et genmæle i medfør af medieansvarslovens §  

 36.
 Nævnet fandt endelig ikke, at der ved selve henvendelsen til  

 klageren fra bladets side ved et tilfældigt møde i forbindelse  

 med en offentlig kendt persons fødselsdagsfest   uanset, at bladet var  

 bekendt med, at klager ikke ønskede en omtale af sine private forhold  

   var udvist en adfærd, der stred imod god presseskik.
Kendelse fra Pressenævnet i sag nr.  

 90/2001 [K] har ved advokat  Michael   Christiani  Havemann har  

 klaget til Pressenævnet over en artikel bragt i Billed Bladet den 16.  

 august 2001, idet hun mener, at god presseskik er tilsidesat. [K] endvidere  

 klaget over, at Billed Bladet har afvist at bringe et genmæle.
Af artiklen med overskriften "[K] har  

 brækket begge arme" fremgik det, at "- Ja, det er forfærdeligt.
Jeg har  

 brækket begge mine arme.
Det er både smertefuldt og meget  

 uheldigt, fortæller "Go morgen Danmark"s populære  

 værtinde, [K], som i øjeblikket er på barselsorlov.
- Det værste er næsten, at jeg har svært  

 ved at tage mig af min lille søn, Jeg kan f.eks. slet ikke  

 løfte ham.
Men så har min mand jo måttet tage hele  

 slæbet, siger [K], som heller ikke har været i stand til at amme  

 sin 15 uger gamle dreng.
Uheldet, der kostede [K] et par brækkede arme, var  

 tilsyneladende ret banalt.
TV-værten snublede, og i faldet tog hun fra  

 med hænderne.
Smerterne var efterfølgende store i begge arme,  

 men [K] troede ikke, at der var tale om brud.
Flere timer senere valgte  

 hendes mand, [X], imidlertid at køre hende på hospitalet til en  

 undersøgelse.
Og efter at have taget et par røntgenbilleder  

 konstaterede lægerne, at armene var brækket.
Billed-Bladet stødte på [K], da hun ankom til  

  Erik  Stephensens 50 års fødselsdag i Skandinavisk  

 Filmkompagni.
Hun var ved nogenlunde godt mod og kunne sagtens sidde med til  

 bords ved festen.
Hendes arme var nemlig ikke i gips, men sad i et par sorte  

 slynger.
Så med en del besvær lykkedes det altså for [K] at  

 styre både glas og bestik ved fødselsdagsmiddagen." Klageren har anført, at den indklagede artikel er  

 formuleret og fremstår på en sådan måde, at man  

 får det indtryk, at klager har udtalt sig til bladets journalist om en  

 række forhold.
Klager har i den forbindelse fremhævet  

 følgende passager:
A) "Ja, det er forfærdeligt.
Jeg har  

 brækket begge mine arme.
Det er både smertefuldt og uheldigt,  

 fortæller "Go morgen Danmark"s populære værtinde,  

 som i øjeblikket er på barselsorlov." og B) "Det værste er næsten, at jeg har  

 svært ved at tage mig af min     lille søn.
Jeg kan f.eks. slet  

 ikke løfte ham.
Men så har min mand jo måttet tage hele  

 slæbet, siger [K], som heller ikke har været i stand til at amme  

 sin 15 uger gamle dreng." Klageren har gjort gældende, at det med klagen  

 ønskes fastslået, at bladet ved gengivelsen af en række  

 oplysninger har overtrådt god presseskik.
Klager har i den forbindelse oplyst, at det er korrekt, at  

 hun havde brækket begge arme som beskrevet i artiklen, og det er  

 ligeledes korrekt, at klager deltog i  Erik  Stephensens 50 års  

 fødselsdag, hvor hun blev kontaktet af bladets journalist,  Ulrik  

  Ulriksen.
Det er imidlertid ikke korrekt, at klager har udtalt sig, som det  

 fremgår af bladets artikel.
Tværtimod afviste hun to gange at tale om sit uheld,  

 ligesom hun afslog at lade sig fotografere.
Bladet var i øvrigt forud  

 for den konkrete episode bekendt med, at klager udtrykkeligt havde frabedt  

 sig omtale af sine private forhold.
Således sendte klagers advokat den  

 14. maj 1998 en fax til bladets chefredaktør, hvori det blev  

 understreget, at klager ubetinget ville protestere imod og modsætte sig  

 enhver omtale af sine private forhold, uanset karakteren, omfanget og  

 sammenhængen i øvrigt.
Klager frabad sig samtidig, at bladet  

 henvendte sig telefonisk eller personligt med forespørgsler om private  

 forhold.
Klager har endvidere oplyst, at hendes samlever den 7.  

 august 2001 privat blev ringet op af en anden journalist fra bladet for at  

 få en kommentar til uheldet.
Det blev i den forbindelse konkret og  

 utvetydigt tilkendegivet, at klager ikke ønskede omtale af uheldet og  

 følgelig ikke ville kommentere sagen.
Journalisten bag den indklagede  

 artikel,  Ulrik  Ulriksen, har bekræftet kendskabet til denne  

 samtale.
Klageren har anført, at bladet har handlet i strid  

 med god presseskik ved at lade artiklen fremstå, som om klager har  

 udtalt sig om de pågældende forhold.
Eftersom hun både ved  

 skriftlige henvendelser til pressen og ved retssager konsekvent har  

 søgt at beskytte sit privatliv imod omtale, må det have  

 formodningen imod sig, at hun skulle have udtalt sig.
Også den  

 omstændighed, at oplysningen om amningen er direkte usand, al den stund  

 hun faktisk i hele forløbet har ammet sin søn, taler imod, at  

 sådanne udtalelser skulle være afgivet til bladets journalister.  

 Klagers samlever har for nylig konfronteret journalisten bag artiklen med  

 påstanden om, at klager skulle have udtalt sig til ham.
Journalisten  

 svarede meget tøvende og usikkert, at "det var det, han mente,  

 der havde stået på hans notesblok, da han kom hjem ", og at  

 "det måske ikke var det, der var sagt, men det var ment".  

 Klager har over for nævnet fremlagt en særskilt erklæring,  

 der beskriver mødet og ordvekslingen med bladets journalist og  

 fotograf.
Af erklæringen fremgår det, at klager alene  

 bekræftede, at det var dejligt at være blevet mor og i  

 øvrigt afslog at udtale sig om sit uheld.
Ligeledes fremgår det,  

 at klager fik det indtryk, at journalisten respekterede dette ønske og  

 indikerede dette ved et afvæbnende og undskyldende kropssprog, ligesom  

 han på intet tidspunkt havde pen eller papir fremme.
Klager har  

 endvidere fremlagt en erklæring fra en veninde, der fulgtes til  

 fødselsdagsfesten med klager.
Erklæringen bekræfter, at  

 klager ikke har udtalt sig som påstået.
I øvrigt er der  

 flere faktuelle fejl i den indklagede artikel, hvilket efter klagers  

 opfattelse understreger, at hun ikke har udtalt sig, som journalisten  

 hævder.
Klager har over for bladets udtalelse om, at oplysningerne  

 efter sin karakter ikke er beskyttet af privatlivets fred, fordi der er tale  

 om to brækkede arme, hvilket vil være synligt for enhver,  

 anført, at den omstændighed, at noget er synligt ved fysisk  

 tilstedeværelse, ikke juridisk berettiger til spredning for knap 1.  

 mio. læsere, ligesom klagers omtalte ammeforhold naturligvis ikke kan  

 udledes på gaden.
Denne sag er et spørgsmål om  

 privatlivskrænkelse og ikke om injurier.
 Klageren har i den forbindelse anmodet nævnet om at  

 pålægge bladet at offentliggøre et genmæle, hvoraf  

 fremgår, at klager ikke har udtalt sig om de pågældende  

 forhold til bladet endsige givet samtykke til omtale af de  

 pågældende forhold, således som det synes at fremgå  

 af artiklens citater.
Klageren har videre anført, at bladet har handlet i  

 strid med god presseskik ved sin telefoniske henvendelse til klager og  

 efterfølgende personlige henvendelser i forbindelse med  

 ovennævnte fødselsdagsarrangement, da klager via sin advokat  

 udtrykkeligt i telefax af 14. maj 1998 har frabedt sig sådanne  

 telefoniske eller personlige henvendelser om private forhold.
Det savner i  

 den forbindelse mening, når bladet over for nævnet  

 anfører, at det "i praksis ville være umuligt at  

 udøve opsøgende journalistik", hvis forbud mod  

 henvendelser skulle respekteres.
Klager har meddelt, at hun ikke  

 ønsker at frafalde sin ret til ikke at få omtalt private  

 forhold, jf. straffelovens § 264 d.
Når bladet   hvad man jo også  

 erkender   har været helt på det rene med denne indstilling,  

 må bladet naturligvis vedblive med at respektere denne indstilling og  

 undlade at drive "opsøgende journalistik"   i det mindste  

 indenfor et område, hvor det er strafbart.
At journalisten som af  

 bladet anført skulle være forpligtet af de presseetiske regler  

 til at indhente kommentarer fra en person, man omtaler, synes også at  

 savne mening, al den stund man netop aldrig   retmæssigt   kan komme  

 til at omtale klagers private forhold, hverken isoleret eller i forbindelse  

 med andre, eftersom omtale af private forhold kræver samtykke fra hver  

 enkelt af de involverede.
Klageren har afslutningsvis fastholdt, at bladets  

 gengivelse af mødet og dets forløb er usand, og at det til  

 trods for de modstridende forklaringer i hvert fald ligger fast, at  

 journalisten ikke foreholdt klager oplysningen om amningen m.v., der  

 hævdes "at stamme fra bladets øvrige kilder", inden  

 artiklen blev skrevet.
Dette udgør efter klagers opfattelse i sig selv  

 et brud på god presseskik.
Bladet har anført, at klager har udtalt sig  

 sådan, som hun er citeret for, og der foreligger således ikke en  

 overtrædelse af reglerne for god presseskik.
Det er alle de som citat  

 anførte bemærkninger, der stammer fra klager selv.
Det er  

 sædvanligt inden for enhver form for journalistik, at en artikel  

 består af en kombination af oplysninger og citater.
Journalisten har en  

 baggrundviden om personen, som udtaler sig, og som viderebringes i artiklen,  

 således at helheden giver en tilgængelig information.
Oplysningen  

 om klagers eventuelle evne til at amme sit barn er ikke et citat, men derimod  

 viderebringelse af en faktisk oplysning.
Oplysningen stammede fra en af  

 bladets kilder.
Bladet har i øvrigt fremlagt erklæringer fra den  

 journalist og fotograf, der var tilstede ved den pågældende  

 hændelse.
For så vidt angår klagers bemærkninger om,  

 at visse faktuelle fejl i artiklen underbygger, at hun ikke har udtalt sig om  

 uheldet overhovedet, har bladet anført, at de pågældende  

 oplysninger ikke fremtræder som hidrørende fra klager selv.  

 Oplysningerne var alene beskrevet i artiklen, og der var ikke tale om et  

 citat.
Bladet har i den forbindelse anført, at uenigheden  

 om, hvad der rent faktisk er sagt og sket på stedet, ikke er egnet til  

 afgørelse ved nævnet på grundlag af skriftlige  

 erklæringer, men må overlades til domstolenes  

 bevisbedømmelse.
Nævnet bør derfor undlade at  

 træffe afgørelse om dette punkt, alternativt bør  

 afgørelsen stilles i bero, indtil den af klager ved Københavns  

 Byret anlagte retssag er endelig afgjort.
Bladet har endvidere anført, at der ikke foreligger  

 en krænkelse af privatlivets fred.
I det konkrete tilfælde har  

 klager udtalt sig som citeret.
Der foreligger derfor et stiltiende samtykke  

 til offentliggørelse, da klager måtte påregne, at hendes  

 udtalelser ville blive trykt.
Allerede af den grund foreligger der ikke en  

 krænkelse af privatlivets fred.
Det gøres samtidig  

 gældende, at de pågældende oplysninger, selv uden samtykke  

 til offentliggørelse, ikke er af en karakter, som kan krænke  

 privatlivets fred.
Der er tale om en omtale af to brækkede arme,  

 hvilket vil være synligt for enhver, som måtte se klager på  

 gaden.
Endvidere er oplysningerne ikke egnet til at nedsætte klagerens  

 agtelse blandt læserne, da de alene beskriver et faktisk forhold af  

 neutral karakter.
 Bladet har endvidere med henvisning til ovennævnte  

 anbringender afvist at være forpligtet til at bringe et  

 genmæle.
Bladet har yderligere gjort gældende, at man alene  

 har kontaktet klager to gange i forbindelse med den indklagede artikel.
Dels  

 ved telefonisk henvendelse den 7. august 2001, og dels i forbindelse med  

  Erik  Stephensens   fødselsdagsfest.
Der er således ikke tale  

 om, at klager er blevet forulempet med gentagne opringninger med det  

 formål at formå hende at udtale sig om uheldet.
Tværtimod  

 efterlevede man fuldt ud samleverens tilkendegivelse om, at klager ikke  

 ønskede at kommentere uheldet.
Den omstændighed, at klagers  

 samlever telefonisk har givet udtryk for, at klager ikke ønskede at  

 kommentere sit uheld, kan ikke føre til, at det strider mod god  

 presseskik at spørge klager, når journalisten møder hende  

 under udførelsen af sit arbejde.
Klager må, ikke mindst da hun  

 selv er journalist, formodes at være i stand til at svare på et  

 simpelt spørgsmål stillet i et høfligt tonefald.
For så vidt angår klagers faxskrivelse af 14.  

 maj 1998 til bladets chefredaktør, hvori klager frabeder sig enhver  

 omtale af sine private forhold, har bladet anført, at den er udsendt  

 til en række ugeblade og aviser, efter at klager angiveligt  

 følte sig generet af ugebladene.
Telefaxen er helt frem til den  

 aktuelle episode blevet respekteret fuldt ud af bladet.
Såfremt et  

 hændelsesforløb som det pågældende blev anset for  

 stridende mod god presseskik, ville det i praksis være umuligt at  

 udøve opsøgende journalistik.
Uanset en generel tilkendegivelse  

 fra klager om, at hun ikke ønsker henvendelser fra indklagede,  

 må der i hvert fald 2½ år senere være adgang til at rette  

 høflig henvendelse til hende og anmode om en kommentar.
Dette  

 bestyrkes efter bladets opfattelse af, at man kun ringede til klager  

 én gang og derefter respekterede ønsket om ikke at blive ringet  

 op på ny.
Det forhold, at en anden af bladets journalister  

 efterfølgende tilfældigt mødte klager og spurgte hende om  

 uheldet, kan ikke udgøre en overtrædelse af god presseskik.
At  

 journalisten i det konkrete tilfælde stiller et spørgsmål  

 til klager kan i øvrigt ikke anses for omfattet af samleverens  

 tilkendegivelse, som må rette sig mod yderligere telefoniske  

 henvendelser eller personlig opsøgende virksomhed.
Det er et  

 åbenbart led i pressens arbejde og en forudsætning for pressens  

 blotte eksistens, at man stiller spørgsmål om tingene i  

 almindelighed og til de personer, som omtales, i særdeleshed.
Der er  

 intet grundlag for at gøre et høfligt spørgsmål om  

 et uskyldigt emne, stillet til en person, som må formodes at være  

 i stand til at svare for sig - ikke mindst da hun selv er journalist - til et  

 spørgsmål om god presseskik.
Bladet har herudover anført, at man ved at rette  

 henvendelse til klager netop har sørget for at agere i  

 overensstemmelse med reglerne for god presseskik, hvorefter en journalist har  

 en pligt til at indhente en kommentar fra den eller de personer, der er emnet  

 for en artikel.
Bladet har subsidiært gjort gældende, at  

 Pressenævnet ikke har kompetence til at tage stilling til dette  

 spørgsmål, idet nævnet i henhold til medieansvarslovens §  

 43, stk. 1, nr. 1, alene kan træffe afgørelse om, hvorvidt en  

 offentliggørelse er i strid med god presseskik.
Da bladets  

 adfærd ikke i sig selv konstituerer en offentliggørelse, falder  

 spørgsmålet uden for nævnets kompetence.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
 Pressenævnet bemærker indledningsvis, at  

 klagen er indgivet den 6. september 2001 over en artikel i bladet den 16.  

 august 2001. Nævnet har således ikke mulighed for at tage  

 stilling til det nye klagepunkt, der er anført i klagers brev af 26.  

 oktober 2001, jf. medieansvarslovens § 34, stk. 2.
Det fremgår af de vejledende regler for god  

 presseskik, at massemedierne skal undgå meddelelser, der kan  

 krænke privatlivets fred, medmindre klar almen interesse kræver  

 offentlig omtale.
Det enkelte menneske har krav på beskyttelse af sin  

 personlige anseelse.
 Pressenævnet har ikke mulighed for at foranstalte en  

 bevisførelse af hændelsesforløbet i forbindelse med den  

 samtale, der har fundet sted mellem klager og journalisten bag artiklen.  

 Nævnet finder imidlertid - trods uenigheden mellem klager og bladets  

 journalist om denne samtale - ud fra sagens oplysninger at måtte kunne  

 lægge til grund, at klager ikke har udtalt sig til bladet, sådan  

 som det fremgår af artiklen.
Billed Bladet har ved at citere klageren direkte efterladt  

 læseren med det indtryk, at klageren har udtalt sig til bladet,  

 skønt dette ikke har været tilfældet.
Herved har bladet  

 handlet i strid med god presseskik, og nævnet udtaler sin kritik.
Nævnet finder derimod ikke, at bladets oplysninger,  

 herunder om at klager har brækket begge arme, er af en sådan  

 karakter, at bladet ved at bringe oplysningerne har handlet i strid med god  

 presseskik.
Da oplysningerne endvidere ikke er egnet til at  

 påføre klageren nogen økonomisk eller anden skade af  

 betydning, har klageren ikke krav på et genmæle i medfør  

 af medieansvarslovens § 36.
 Nævnet finder endelig ikke, at der ved selve  

 henvendelsen til klageren fra bladets side ved et tilfældigt  

 møde i forbindelse med en offentlig kendt persons  

 fødselsdagsfest   uanset, at bladet var bekendt med, at klager ikke  

 ønskede en omtale af sine private forhold   er udvist en adfærd,  

 der strider imod god presseskik.
 I medfør af medieansvarslovens § 49  

 pålægges det herefter den ansvarshavende redaktør af  

 Billed Bladet at offentliggøre følgende:
 "Kendelse fra Pressenævnet:
Billed Bladet bragte den 16. august 2001 en artikel om  

 tv-journalisten [K].
I artiklen omtaltes, at [K] ved et uheld havde  

 brækket begge arme, og hun var i den forbindelse citeret for en  

 række udtalelser.
[K] har klaget til Pressenævnet, idet hun finder, at  

 Billed Bladet har tilsidesat god presseskik.
Hun har tillige anmodet  

 nævnet om at pålægge bladet at bringe et genmæle.
Det fremgår af de vejledende regler for god  

 presseskik, at massemedierne skal undgå meddelelser, der kan  

 krænke privatlivets fred, medmindre klar almen interesse kræver  

 offentlig omtale.
Det enkelte menneske har krav på beskyttelse af sin  

 personlige anseelse.
 Pressenævnet har ikke mulighed for at foranstalte en  

 bevisførelse af hændelsesforløbet i forbindelse med den  

 samtale, der har fundet sted mellem klager og journalisten bag artiklen.  

 Nævnet finder imidlertid - trods uenigheden mellem klager og bladets  

 journalist om denne samtale - ud fra sagens oplysninger at måtte kunne  

 lægge til grund, at klager ikke har udtalt sig til bladet, sådan  

 som det fremgår af artiklen.
Billed Bladet har ved at citere klageren direkte efterladt  

 læseren med det indtryk, at klageren har udtalt sig til bladet,  

 skønt dette ikke har været tilfældet.
Herved har bladet  

 handlet i strid med god presseskik, og nævnet udtaler sin kritik.
Nævnet finder derimod ikke, at bladets oplysninger,  

 herunder om at klager har brækket begge arme, er af en sådan  

 karakter, at bladet ved at bringe oplysningerne har handlet i strid med god  

 presseskik.
Da oplysningerne endvidere ikke er egnet til at  

 påføre klageren nogen økonomisk eller anden skade af  

 betydning, har klageren ikke krav på et genmæle i medfør  

 af medieansvarslovens § 36.
 Nævnet finder endelig ikke, at der ved selve  

 henvendelsen til klageren fra bladets side ved et tilfældigt  

 møde i forbindelse med en offentlig kendt persons  

 fødselsdagsfest   uanset, at bladet var bekendt med, at klager ikke  

 ønskede en omtale af sine private forhold   er udvist en adfærd,  

 der strider mod god presseskik.
København, den 12. december 2001 Niels Grubbe, Finn Rowold, Kaare R.
Skou og Ole  

 Askvig." Afsagt den 12. december 2001.
