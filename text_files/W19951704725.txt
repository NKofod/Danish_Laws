Salg af ydelser til pensionskasser Reference: Momslovens § 4, stk. 1 og § 13, stk. 1, nr. 11,  

 MV 1995 D.2.3 og D.11.11 - Moms, Salg af administrative ydelser til pensionskasser Styrelsen har behandlet en sag om momspligt for en  

 række ydelser, som leveres til pensionskasser (eksterne kunder).
I den konkrete sag var der tale om, at et selskab  

 udelukkende leverede administrative ydelser til eksterne kunder.
Selskabet  

 har pt. to kunder, som begge er pensionskasserne.
Selskabet administrerer indbetalingerne til  

 pensionskasserne, som foretages af den enkelte arbejdsgiver.
Indbetalingerne  

 sker primært via PBS og den enkelte lønmodtagers pensionsbidrag  

 registreres af pensionskassen.
 Pensionskasserne får af selskabet oplyst  

 størrelsen af de indkomne beløb, der skal investeres efter  

 eventuelle udbetalinger til pensionister er foretaget og omkostninger  

 afholdt.
 Pensionskasserne foretager herefter selv via banker og  

 børsmæglerer investeringer af pengestrøm men.  

 Investeringsaktiverne beror i pengeinstitutternes depoter og i  

 Værdipapircentralen (VP).
De ydelser, selskabet leverer er følgende - Kassefunktion - Likviditetsbudgettering - Aktiveregistrering af købs- og  

 salgstransaktioner - Registrering af udtrækninger, udbytter,  

 fondsemmisioner m.m.
- Opdatering af stamdata for registrerede aktiver - P2-skemaer til finanstilsynet og vedligeholdelse af  

 aktiv register - Fondsedbsystem - Afstemning med VP-depoter og fysiske depoter - Opdatering og vedligeholdelse af  

 porteføljemanagementssystem - Betalingskontrol - Kontering af præmieindbetaling - Udstedelse af forsikringsbevis og depotopgørelse  

 til medlemmerne - Behandling af pensionsbegivenhed og udbetaling til  

 medlemmerne.
 Alt bogføring og registrering sker efter ordre fra  

 pensionskasserne.
 Styrelsen fandt på den baggrund ikke, at de ydelser  

 selskabet leverer til pensionskasserne kan betragtes som finansielle ydelser  

 efter momslovens § 13, stk. 1, nr. 11.
 Ydelserne er derfor momspligtige efter momslovens § 4,  

 stk. 1.
