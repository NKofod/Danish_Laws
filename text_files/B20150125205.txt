Bekendtgørelse om ændring af bekendtgørelse om farmakonomuddannelsen § 1 I bekendtgørelse nr. 769 af 27. juni 2007 om farmakonomuddannelsen foretages følgende ændringer efter bemyndigelse:
 1. Indledningen affattes således:
»I medfør af § 34, stk. 2 og 4, i lov om apoteksvirksomhed, jf. lovbekendtgørelse nr. 1040 af 3. september 2014, fastsættes:« 2. I § 2, stk. 2, tilføjes efter »uddannelseselementer.«: »Uddannelsen begynder 1. september.« 3. § 2, stk. 3, affattes således:
»Stk. 3.  Uddannelsesapoteket udvælger og ansætter eleverne og sikrer, at eleverne som adgangskrav opfylder 1) gymnasial uddannelse eller 2) social- og sundhedsuddannelse (trin 2)  samt dansk C, naturfag C og engelsk D som specifikke adgangskrav.« 4. I § 13, stk. 1, § 14, stk. 2, og § 17, stk. 1, ændres »Undervisningsministeriet« til: »Styrelsen for Videregående Uddannelser« 5. I § 13, stk. 1, og § 14, stk. 2, ændres »Indenrigs- og sundhedsministeren« til: »Sundheds- og ældreministeren« 6. I § 16 ændres »Undervisningsministeren« til: »Styrelsen for Videregående Uddannelser« § 2 Bekendtgørelsen træder i kraft den 2. januar 2016.
