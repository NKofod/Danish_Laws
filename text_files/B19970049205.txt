 I medfør af § 41, stk. 3, i lov om radio- og fjernsynsvirksomhed, jf.  

 lovbekendtgørelse nr. 75 af 29. januar 1997, fastsættes:
 § 1.  Satellit- og Kabelnævnet består af 5 medlemmer  

 udpeget af kulturministeren for en 4-årig periode.
 § 2.  Satellit- og Kabelnævnet har ifølge lov om  

 radio- og fjernsynsvirksomhed følgende opgaver:
 § 3.  Nævnets formand tilrettelægger nævnets arbejde,  

 herunder fastsættelse af tid og sted for møderne, og leder forhandlingerne på  

 nævnets møder.
 Stk. 2.  Kulturministeriet stiller sekretariatsbistand  

 til rådighed for nævnet.
§ 4.  Nævnet er beslutningsdygtigt, når mindst 3  

 medlemmer er til stede.
Afgørelser træffes ved almindelig stemmeflerhed.
Ved  

 stemmelighed er formandens stemme udslagsgivende.
 Stk. 2.  I sager, der ikke tåler opsættelse, kan  

 formanden træffe afgørelse på nævnets vegne, dersom det ikke er praktisk  

 muligt at indkalde nævnets medlemmer.
 Stk. 3.  Formanden kan træffe beslutning om, at sager af  

 rutinemæssig karakter behandles skriftligt.
§ 5.  Der tages beslutningsreferat af møderne.
Et  

 medlem, der ikke er enig i en beslutning, har ret til at få sin mening  

 indført i referatet.
 Stk. 2.  Referatet udsendes til medlemmerne af nævnet.  

 Hvis formanden ikke inden 8 dage efter, at referatet er udsendt, fra nævnets  

 medlemmer har modtaget skriftlig indsigelse mod dettes indhold, betragtes  

 referatet som godkendt.
§ 6.  Hvert år inden 1. april udarbejdes en beretning  

 om nævnets virksomhed i det foregående kalenderår.
Beretningen sendes til  

 kulturministeren.
 § 7.  Der påhviler nævnets medlemmer, sekretær og  

 eventuelle andre medhjælpere tavshedspligt, jf. forvaltningslovens § 27.
 § 8.  Bekendtgørelsen træder i kraft den 1. juli 1997.
 Stk. 2.  Cirkulære nr. 33 af 5. marts 1993 om  

 forretningsorden for Satellit- og Kabelnævnet ophæves.
