Skriftlig fremsættelse (29. januar  

 2003) Beskæftigelsesministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsløshedsforsikring m.v. (Digital kommunikation,  

 afgørelseskompetence i visse svigssager mv.).
(Lovforslag nr.
L 150).
 Lovforslaget indeholder følgende  

 elementer:
 Ændring af bemyndigelsen for fastsættelse af gebyr i  

 reglerne om dagpengegodtgørelse.
 Decentralisering af afgørelseskompetence i visse  

 svigssager.
 Hjemmel til at fastsætte regler om digital  

 kommunikation.
 Formålet med forslaget er at ændre  

 bemyndigelsen til at fastsætte regler om betaling af gebyr i sager om  

 betaling af dagpengegodtgørelse for 1. og 2. ledighedsdag fra  

 beskæftigelsesministeren til direktøren for Arbejdsdirektoratet  

 samt at udlægge afgørelseskompetencen i de svigssager, hvor  

 ydelsen, der er udbetalt med urette på grund af medlemmets bevidste  

 handlinger eller undladelser, højst svarer til 5 gange dagpengenes  

 højeste beløb for en uge til arbejdsløshedskasserne.  

 Formålet er videre at skabe hjemmel til at fastsætte regler om  

 muligheden for digital kommunikation fra en offentlig myndighed til en borger  

 samt mellem medlemmer og arbejdsløshedskasser.
Forslaget har ingen økonomiske konsekvenser for det  

 offentlige.
Forslaget har ingen administrative eller økonomiske  

 konsekvenser for erhvervslivet.
Udlægningen af afgørelseskompetencen i visse  

 svigssager skønnes på sigt at medføre en administrativ  

 lettelse for Arbejdsdirektoratet, som dog vil blive opvejet af et øget  

 antal klagesager samt et øget tilsyn med  

 arbejdsløshedskassernes afgørelser herom.
For  

 arbejdsløshedskasserne er byrden uændret.
Forslaget om  

 muligheden for digital kommunikation skønnes på sigt at kunne  

 medføre administrative lettelser.
Forslaget har ingen miljø- eller  

 ligestillingsmæssige konsekvenser.
Forslaget indeholder ikke EU-retlige  

 aspekter.
 Det foreslås, at loven træder i kraft den 1.  

 juli 2003.
 Idet jeg i øvrigt henviser til lovforslaget og de  

 ledsagende bemærkninger, skal jeg på regeringens vegne anbefale  

 forslaget til Tingets velvillige behandling.
