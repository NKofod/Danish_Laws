Fremsat den 12. december 2007 af justitsministeren (Lene Espersen) Forslag til Lov om ændring af kriminalloven og retsplejeloven for Grønland (Fuldbyrdelse af anstaltsdomme i den øvrige del af riget og beskikkelse af pantefogeder) § 1 I kriminallov for Grønland, jf. lovbekendtgørelse nr. 49 af 13. februar 1979, som ændret bl.a. ved lov nr. 335 af 16. maj 2001 og senest ved lov nr. 1186 af 7. december 2004, foretages følgende ændring:
 1. Efter § 127 indsættes i kapitel 32 :
»§ 127 a.
Justitsministeren kan bestemme, at en anstaltsdom skal fuldbyrdes i den øvrige del af riget, hvis den dømte har bopæl eller i øvrigt er hjemmehørende dér.
I så fald omsættes foranstaltningen til fængselsstraf af samme varighed som fastsat i dommen.
Det samme gælder, hvis den dømte har opholdt sig i den øvrige del af riget, og det findes mest hensigtsmæssigt, at fuldbyrdelsen finder sted dér.« § 2 I lov om rettens pleje i Grønland, jf. lovbekendtgørelse nr. 99 af 21. marts 1984, som ændret senest ved lov nr. 365 af 2. juni 1999, foretages følgende ændring:
 1. I kapitel 7, § 19, stk. 1, ændres »kommunalbestyrelserne« til: »Grønlands landsstyre«.
§ 3 Loven træder i kraft dagen efter bekendtgørelse i Lovtidende.
Bemærkninger til lovforslaget Almindelige bemærkninger 1. Indledning 2. Fuldbyrdelse af anstaltsdomme i den øvrige del af riget 3. Beskikkelse af pantefogeder 4. Lovforslagets økonomiske og administrative konsekvenser mv.
 5. Hørte myndigheder mv.
