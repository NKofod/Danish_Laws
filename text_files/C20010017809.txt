Cirkulære om ferieaftalen (Til samtlige ministerier mv.) 1.  

  

 I  

 forbindelse med indgåelse af ferieaftalen i 1997 var der mellem parterne  

 enighed om, at der skulle optages forhandlinger om yderligere fleksibilitet i  

 feriereglerne, hvis en revision af ferieloven skulle give mulighed herfor.
 Med virkning fra 1. januar 2001 er den hidtil gældende ferielov  

 erstattet af en ny ferielov, jf. lov nr. 396 af 31. maj 2000. Den nye  

 ferielov  

 indfører ufravigelige regler på områder, hvor direktøren for  

 arbejdsløshedsforsikringen tidligere kunne godkende fravigelser, og gør det  

 desuden muligt i videre omfang end hidtil at fastlægge feriereglerne ved  

 kollektiv aftale.
 I tilknytning til loven har Direktoratet for  

 Arbejdsløshedsforsikringen udstedt bekendtgørelse nr. 1034 af 20. november  

 2000  

 om ferie (feriebekendtgørelsen) med tilhørende vejledning af samme dato.
 Finansministeriet og centralorganisationerne har på den baggrund  

 indgået vedlagte aftale af 27. september 2001 om ferie.
 Aftalen træder ligesom ferieloven i kraft 1. januar 2001, men da  

 ferieloven på en række punkter først har virkning fra ferieåret 2002/2003, er  

 det i de enkelte bestemmelser i aftalen anført, hvis bestemmelsen først har  

 virkning fra et senere tidspunkt end 1. januar 2001.
 Parterne vil desuden i fællesskab udarbejde en vejledning til  

 ferieaftalen, der forventes udsendt i løbet af efteråret.
 2.  

  

 Aftalen  

 gælder som hidtil for såvel tjenestemænd og tjenestemandslignende ansatte som  

 overenskomstansatte inden for centralorganisationernes forhandlingsområde,  

 bortset fra visse lægegrupper.
 Aftalens afsnit IV indeholder fortsat enkelte særregler for  

 tjenestemænd mv.
For militært personale omfattet af ferielovens § 3,  

 stk. 4, har Forsvarsministeriet og centralorganisationerne indgået  

 aftale  

 af 27. september 2001, der er optaget som bilag til denne aftale.
Militært  

 personel følger således som hidtil samtlige regler i ferieaftalen.
 3.  

  

 Udgangspunktet for aftalen er ferieloven, jf. aftalens § 2, stk. 1,  

 og § 3, således at aftalen alene regulerer de områder, hvor der er  

 aftalt  

 fravigelser fra loven.
Ferieloven indeholder en række bestemmelser, som kan fraviges ved  

 kollektiv aftale.
Sådanne aftaler indgås mellem de centrale aftaleparter,  

 dvs.  

 Finansministeriet og centralorganisationerne, og er indarbejdet i  

 ferieaftalen.  

 Der kan således ikke lokalt indgås kollektive aftaler, der fraviger  

 ferieloven/ferieaftalen.
 4.  

  

 Efter  

 hidtidig praksis overgik risikoen for en ansats sygdom i forbindelse med  

 ferie  

 til den ansatte ved arbejdstids ophør på den sidste arbejdsdag før ferien.
Af ferielovens § 13, stk. 1, fremgår det nu  

 udtrykkeligt, at ferien begynder ved arbejdstids begyndelse den første  

 feriedag.
I § 13, stk. 2, fastslås endvidere, at en lønmodtager,  

 der  

 er syg, når ferien begynder, ikke har pligt til at begynde ferien.
Derfor er  

 det i ferieloven lagt til grund, at risikoen i forbindelse med en ansats  

 sygdom  

 først overgår til den ansatte ved arbejdstids begyndelse den første feriedag.
 Der er ikke hermed tilsigtet nogen ændring i forhold til hidtil  

 gældende praksis for sammenhængen mellem arbejds- og ferietilrettelæggelsen,  

 herunder at hele ferieuger normalt gives i tilknytning til arbejdsfrie dage.
 5.  

  

 Som følge  

 af reglerne i den nye ferielov og den tilknyttede bekendtgørelse er reglerne  

 om  

 manglende afvikling af ferie (den tidligere aftales § 6) ændret.
Reglerne om feriehindringer og eventuel overførsel af ferie i den  

 forbindelse findes nu i § 26 i feriebekendtgørelsen og § 40 i  

 ferieloven.
Se i øvrigt bemærkningerne ad § 8.
6.  

  

 Derudover  

 medfører ændringerne i aftalen, at alle ansatte med virkning fra ferieåret  

 2002/2003 får mulighed for at overføre ferie til følgende ferieår.
Vedrørende  

 de nærmere regler om overførsel af ferie henvises til ferielovens § 19  

 og  

 bemærkningerne ad § 6.
 Opmærksomheden henledes på, at en eventuel lokal aftale i henhold  

 til rammeaftale af 22. december 2000 om opsparing af frihed også kan omfatte  

 overført ferie.
 7.  

  

 I de  

 tilfælde, hvor ferien afvikles efter ferieårets udløb, jf. aftalens  

 §§ 6,  

 8, 13 og 15, bevares retten til særlig feriegodtgørelse, jf. § 11.
 8.  

  

 Ansatte,  

 der afholder ikke optjent ferie eller ferie optjent under beskæftigelse hos  

 en  

 anden arbejdsgiver, er omfattet af reglerne i cirkulære af 24. maj 1985 om  

 lønfradrag/lønberegning for tjenestemænd, dog således at de relevante  

 beregningsfaktorer  

 på grund af de mellemliggende arbejdstidsnedsættelser nu udgør henholdsvis  

 1/1924 af årslønnen pr. ferietime og 7,4 timer pr. feriedag.
 For tjenestemænd på Færøerne, hvis gennemsnitlige ugentlige  

 arbejdstid udgør 38 timer, anvendes dog 1/1976 af årslønnen pr. ferietime og  

 7,6 timer pr. feriedag.
I grundlaget for beregning af lønfradraget indgår bidrag til en  

 eventuel overenskomstmæssig pensionsordning.
Efter overenskomst for  

 akademikere  

 i staten foretages fradrag efter tilsvarende regler, men der indbetales  

 pensionsbidrag, som om pågældende holder ferie med løn.
 9.  

  

 Retningslinier  

 for, hvilke særlige ydelser der indgår i den løn, der udbetales under ferie,  

 er  

 fastsat i Finansministeriets cirkulære af 23. oktober 1979 Vejledning  

 om  

 udbetaling af visse særlige ydelser til lønmodtagere, der oppebærer løn under  

 ferie i henhold til ferieloven, der tillige gælder for tjenestemænd og  

 tjenestemandslignende ansatte, samt i cirkulære af 26. marts 1998 om ændrede  

 retningslinier for beregning af løn under betalt fravær.
 10.  

  

 Aftalen  

 er i øvrigt teknisk bragt i overensstemmelse med den nye ferielov, og der er  

 foretaget enkelte redaktionelle ændringer.
Bemærkninger til de enkelte bestemmelser Ad § 1, stk. 4. Dækningsområde For speciallæger mv. og fængsels- og arresthuslæger i staten  

 gælder reglerne i de respektive overenskomster.
Ad § 4. Ferieafregning ved tjenestefrihed Hvis tjenestefrihedsperioden er af mere end 1 måneds varighed, kan  

 tilgodehavende ferie efter ansættelsesmyndighedens bestemmelse konverteres  

 til  

 feriegodtgørelse på 12 ½ pct., der indbetales til feriekontosystemet.
Vælger  

 den ansatte  efter genindtræden  at afvikle sådan ferie som ferie  

 med løn,  

 fradrages den udbetalte feriegodtgørelse i den løn, der udbetales under  

 ferien.
Ad § 4, stk. 2. Betaling under afvikling  

 af ferie optjent under tjenestefrihed Ved fradrag for lønnet beskæftigelse i fraværsperioden fratrækkes  

 den optjente feriegodtgørelse  uden fradrag af skat,  

 arbejdsmarkedsbidrag og  

 særligt pensionsbidrag  i den for ferieperioden beregnede løn før  

 fradrag af  

 skat, arbejdsmarkedsbidrag og særligt pensionsbidrag.
Ad § 5. Omlægning af ferie Bestemmelsen indebærer, at der ydes kompensation i form af betalt  

 frihed ved omlægning af varslet eller påbegyndt ferie.
Det forudsættes dog,  

 at  

 sådan omlægning kun finder sted, når der foreligger ganske særlige  

 omstændigheder, der begrunder, at institutionen har brug for den ansattes  

 arbejdskraft.
 Hvis omlægning af ferien medfører udgifter for den ansatte, er  

 arbejdsgiveren forpligtet til at holde den pågældende skadesløs efter  

 almindelige erstatningsretlige principper.
Ad § 6, stk. 1. Overførsel af ferie Aftale om overførsel af ferie skal indgås skriftligt inden  

 ferieårets udløb, jf. ferielovens § 19, stk. 2. En sådan aftale kan  

 omfatte  

 såvel ét som flere på hinanden følgende år.
 Hvis det som led i en aftale om overførsel af ferie fastlægges  

 præcist, hvornår ferien skal afvikles, lægges det til grund, at  

 ansættelsesmyndigheden hermed har fraskrevet sig retten til at omlægge ferien  

 i  

 henhold til ferieaftalens § 5.
 Er det i forbindelse med en sådan aftale om overførsel af ferie  

 yderligere aftalt, at den overførte ferie skal afvikles i tilknytning til  

 hovedferien i det pågældende ferieår, og tidspunktet for afvikling af denne  

 derfor samtidig er fastlagt, kan heller ikke hovedferien omlægges i henhold  

 til  

 ferieaftalens § 5.
 Omfatter en aftale om overførsel af ferie flere på hinanden  

 følgende år, skal der ikke indgås ny aftale hvert år - men  

 ansættelsesmyndigheden  

 skal give meddelelse til FerieKonto ved udløbet af hvert ferieår for så vidt  

 angår ansatte, der får feriegodtgørelse.
 Det er i alle tilfælde en betingelse, at den ansatte holder mindst  

 20 dage = 4 ugers ferie om året, jf. dog § 8 om feriehindringer.
 Det er endvidere en betingelse, at ferielovens regler for  

 afvikling af ferie. (f.eks. varsling og betaling i forbindelse med fratræden)  

 overholdes også for den overførte ferie.
 Ved indgåelse af aftaler om ferieoverførsel bør  

 ansættelsesmyndigheden og den ansatte tage stilling til en række spørgsmål.  

 Disse vil blive nærmere beskrevet i den fælles vejledning, som  

 Finansministeriet og centralorganisationerne vil udsende, jf. pkt. 1.
 Opmærksomheden henledes på, at adgangen til at overføre ferie  

 først har virkning fra ferieåret 2002/2003. Der vil således ikke være behov  

 for  

 at indgå konkrete aftaler om ferieoverførsel, før vejledningen er udsendt.
Ad § 6, stk. 2. Ferieafvikling i  

 opsigelsesperioder Lønmodtagernes Garantifond dækker en ansats krav på  

 feriegodtgørelse for ikke-afviklet ferie i tilfælde af arbejdsgiverens  

 konkurs.  

 Det gælder også overført ferie, der ikke er afviklet ved opsigelsesperiodens  

 udløb.
 Derimod er det tvivlsomt, om et konkursbo har pligt til at  

 respektere ferieaftalens bestemmelser om, at den ansatte ikke kan pålægges at  

 afholde overført ferie i opsigelsesperioden.
 Ad § 7.  

  

 Overføres feriedage ud over 25 til den nye arbejdsgiver til senere afvikling  

 som ferie med løn, overføres de til denne ferie knyttede feriepenge fra den  

 afgivende ansættelsesmyndighed til den modtagende ansættelsesmyndighed i  

 stedet  

 for til den ansatte.
 Det påhviler den ansatte at meddele og dokumentere over for den  

 afgivende myndighed, at aftale om overførsel af feriedage ud over 25 er  

 truffet  

 med den nye ansættelsesmyndighed.
Ad § 8. Manglende afvikling af ferie Hvis ferie ikke har kunnet afvikles på grund af en feriehindring,  

 kan den ansatte indgå en skriftlig aftale med ansættelsesmyndigheden om, at  

 ferien overføres til et følgende ferieår, eller vælge at få udbetalt  

 feriepengene.
 Vedrørende kravene til aftale mv. om overførsel af ferie i sådanne  

 tilfælde henvises til ferielovens § 40.
Ønsker den ansatte feriepengene udbetalt, kan de for hovedferie  

 kræves udbetalt efter ferieperiodens udløb.
For øvrig ferie kan udbetaling  

 først ske ved ferieårets udløb.
 For ansatte med ret til løn under ferie udgør feriepengene den  

 løn, som den ansatte ville have haft ret til under afviklingen af den  

 planlagte  

 ferie.
 Hvis tidspunktet for afvikling af ferie ikke var fastlagt, og den  

 ansatte efter ferieperiodens udløb anmoder om at få udbetalt feriepenge for  

 ikke afviklet hovedferie, skal lønnen ved ferieperiodens udløb lægges til  

 grund.
 Hvis den ansatte først ved ferieårets udløb anmoder om at få  

 feriepenge udbetalt for ikke afviklet ferie, vil lønnen ved ferieårets udløb  

 skulle lægges til grund.
For at afgøre, om en ansat har været helt eller delvis afskåret  

 fra at holde sin ferie af en af de i feriebekendtgørelsens § 26 nævnte  

 grunde, vil det fortsat være nødvendigt på institutioner, f. eks. på  

 undervisningsområdet, der holder lukket i længere perioder end de normale 5  

 ugers ferie, at træffe bestemmelse om, hvilken del af perioden der betragtes  

 som ferie.
Hvis der ikke i institutionen træffes anden bestemmelse, anses  

 ferien for placeret med 5 uger regnet fra og med mandag i den uge, der  

 omfatter  

 den 1. juli.
Ad § 11, stk. 2. Modregning af særlig  

 feriegodtgørelse Bestemmelsen viderefører de hidtil gældende regler.
Ad § 12. Sygdom under ferie Spørgsmålet om eventuel suspension af ferie på grund af sygdom  

 opstået, efter at ferien er påbegyndt, afgøres af ansættelsesmyndigheden.
I  

 sager, der giver anledning til tvivl, kan ansættelsesmyndigheden vælge at  

 indhente en lægelig vurdering fra Helbredsnævnet mod betaling af et gebyr.
Ad § 16. Tjenestemænds fratræden Tjenestemænd følger ferielovens almindelige regler om udbetaling  

 af 12½ pct. feriegodtgørelse for tilgodehavende ferie.
Tjenestemænd kan  

 således  

 ikke afholde al optjent ferie inden fratræden med egenpension, men alene den  

 ferie, der efter de almindelige regler er afviklingsmoden.
 De særlige regler om bortfald af ferie i forbindelse med  

 sygefravær i umiddelbar tilknytning til afsked med egenpension gælder  

 fortsat.
Ikrafttrædelse Cirkulæret har virkning fra 1. januar 2001. Samtidig ophæves  

 cirkulære nr. 113 af 15. maj 1997 om ferieaftalen (Fmst. nr. 25/97).
Finansministeriet, Personalestyrelsen, den  

 27. september 2001 P.M.V.E.B.Birgitte Nielsen Bilag 1 AFTALE OM FERIE I.
Dækningsområde § 1.  

  

 Aftalen gælder for tjenestemænd og tjenestemandslignende ansatte samt for  

 ansatte omfattet af overenskomster indgået på den ene side af eller efter  

 bemyndigelse fra Finansministeriet og på den anden side af de underskrivende  

 centralorganisationer eller organisationer, der er tilsluttet disse.
 Stk. 2.  



  

 Særreglerne for tjenestemænd i kapitel  

 IV gælder tillige for tjenestemandslignende ansatte, hvis pension er sikret  

 gennem medlemskab af en pensionsordning, for hvis forpligtelse staten  

 indestår  

 (jf. ferielovens § 2, stk. 1, nr. 2).
 Stk. 3.  



  

 Militært personel, der er omfattet af  

 ferielovens § 3, stk. 4, er omfattet af aftalen, jf. aftale af 27.  

 september 2001 mellem Forsvarsministeriet og tjenestemændenes  

 centralorganisationer, der er optaget som bilag til denne aftale.
Stk. 4.  



  

 Undtaget fra aftalen er ansatte i  

 henhold til overenskomsterne for henholdsvis speciallæger mv. og fængsels- og  

 arresthuslæger  

 i staten II.
Timelønnede § 2.  

  

 Timelønnede  

 følger ferieloven.
Stk. 2.  



  

 Ved en timelønnet medarbejders  

 overgang til månedslønsansættelse skal der foretages fradrag i lønnen, når  

 medarbejderen  

 holder ferie med feriegodtgørelse.
Fradraget foretages for hver afholdt  

 ferietime med 1/1924 af årslønnen for en fuldtidsansat på det aktuelle  

 løntrin III.
Månedslønnede § 3.  

  

 Månedslønnede  

 følger ferieloven med de nedenfor i §§ 4-18 anførte afvigelser.
Optjening af ferie § 4.  

  

 Den  

 ansatte optjener ret til ferie med løn under fravær som følge af a)  

 	  

    

 tjenestefrihed uden  

 løn i de første 6 måneder af tjenestefrihedsperioden.
Det er en forudsætning,  

 at den ansatte genindtræder i tjenesten inden udløbet af det ferieår, hvori  

 ferien skal være afholdt, og at ferien afvikles inden udløbet af det  

 pågældende  

 ferieår, medmindre afviklingen udsættes i henhold til andre bestemmelser i  

 ferieaftalen b)  

 	  

    

 tjenestefrihed uden  

 løn i sammenhængende perioder af højst 1 års varighed, hvor den ansatte  

 gennemgår en uddannelse, der efter ansættelsesmyndighedens skøn er af  

 betydning  

 for den pågældendes beskæftigelse c)  

 	  

    

 militærtjeneste af  

 højst 1 måneds varighed.
 Stk. 2.  



  

 Hvis den ansatte har haft lønnet  

 beskæftigelse i de i stk. 1 nævnte fraværsperioder, fradrages den  

 optjente  

 feriegodtgørelse i den løn, der udbetales under ferie.
Omlægning af ferie § 5.  

  

 Hvis  

 planlagt ferie omlægges uden den ansattes samtykke med et varsel på mindre  

 end  

 3 måneder (hovedferie), henholdsvis 1 måned (restferie), ydes der som  

 kompensation herfor den ansatte 1½ times betalt frihed for hver omlagt  

 feriedag.
 Stk. 2.  

  

 Hvis  

 omlægningen sker efter feriens påbegyndelse, ydes den i stk. 1 nævnte  

 kompensation med 3 timer pr. omlagt feriedag.
 Stk. 3.  

  

 Med  

 virkning fra ferieåret 2002/2003 ændres kompensationen i stk. 1 og 2 til  

 henholdsvis 1,8 og 3,6 timers betalt frihed pr. omlagt feriedag  

.
Overførsel af ferie § 6.  

  

 Ansættelsesmyndigheden  

 og den ansatte kan med virkning fra ferieåret 2002/2003 aftale, at feriedage  

 ud  

 over 20 pr. år overføres til det følgende ferieår.
Samtidig aftales de  

 nærmere  

 vilkår for afviklingen af den således overførte ferie.
 Stk. 2.  

  

 En opsagt  

 medarbejder kan ikke pålægges at afholde den overførte ferie i en  

 opsigelsesperiode.
 § 7.  

  

 Ved  

 en ansats fratræden bortfalder retten til at holde mere end 25 dages ferie i  

 ét  

 ferieår, og feriegodtgørelse for eventuelle feriedage ud over 25 afregnes,  

 jf.  

 ferielovens § 19, stk. 4, og § 30, stk. 4.
 Stk. 2.  



  

 Overgår den ansatte til anden  

 ansættelse inden for aftalens område, kan den ansatte og den modtagende  

 ansættelsesmyndighed  

 dog indgå skriftlig aftale om, at sådanne feriedage i stedet overføres til  

 det  

 nye ansættelsesforhold.
Manglende afvikling af ferie § 8.  

  

 Hvis  

 tilgodehavende ferie ikke har kunnet afvikles som følge af en af de i  

 § 26, stk. 1, i bekendtgørelse af 20. november 2000 om ferie nævnte  

 grunde, kan ansættelsesmyndigheden og den ansatte aftale, at ferien overføres  

 til det følgende ferieår.
De nærmere vilkår for den således overførte ferie  

 fastsættes i aftalen på samme måde som overførsel efter § 6.
 Ferie, løn, særlig feriegodtgørelse mv.
 § 9.  

  

 Til  

 ansatte, der ved feriens afholdelse har anden arbejdstid end i  

 optjeningsåret,  

 ydes lønnen under ferie med samme brøkdel, som tjenesten i optjeningsåret  

 gennemsnitligt har udgjort.
 § 10.  

  

 Deltidsansatte, der har udført tjeneste ud over den fastsatte  

 beskæftigelsesgrad, uden at dette er blevet betalt som overarbejde, har krav  

 på  

 almindelig feriegodtgørelse på 12½ pct. af merarbejdsgodtgørelsen.
§ 11.  

  

 I  

 stedet for ferietillæg efter ferieloven har den ansatte krav på særlig  

 feriegodtgørelse, der beregnes som 1½ pct. af a)  

 	  

    

 den skattepligtige  

 indkomst for tjenstligt arbejde i optjeningsåret b)  

 	  

    

 arbejdsmarkedsbidrag c)  

 	  

    

 særligt  

 pensionsbidrag d)  

 	  

    

 den ansattes  

 egetbidrag til ATP med fradrag af e)  

 	  

    

 udbetalt særlig  

 feriegodtgørelse f)  

 	  

    

 merarbejdsbetaling,  

 der har givet grundlag for udbetaling af feriegodtgørelse på 12½ pct., jf.  

 § 10.
 g)  

 	  

    

 feriegodtgørelse af  

 merarbejdsbetaling som nævnt under f).
 Stk. 2.  

  

 Særlig  

 feriegodtgørelse, der er udbetalt samlet ved ferieårets start, modregnes i  

 den  

 feriegodtgørelse, der udbetales i forbindelse med fratræden, i det omfang den  

 ansatte ikke har afviklet ferie svarende til den udbetalte særlige  

 feriegodtgørelse.
Sygdom under ferie § 12.  

  

 Hvis  

 en ansat bliver syg under afvikling af ferie, kan ferien - efter  

 ansættelsesmyndighedens skøn - suspenderes helt eller delvis, når særlige  

 omstændigheder taler herfor.
Ved afgørelsen af, om ferien skal suspenderes,  

 skal der f.eks. tages hensyn til, om sygdommen er af længere varighed, om den  

 er af alvorligere karakter, om den hindrer den ansatte i at udnytte ferien på  

 en rimelig måde, eller om den skyldes tilskadekomst under tjenesten før  

 feriens  

 påbegyndelse.
 Stk. 2.  



  

 Det er ansættelsesmyndighedens  

 afgørelse, om sygdommen kræves dokumenteret ved lægeerklæring, og  

 ansættelsesmyndigheden  

 fastsætter tidspunktet for afviklingen af erstatningsferien.
IV.
Særregler for tjenestemænd mv.
Overførsel af ferie § 13.  

  

 Ansættelsesmyndigheden og den ansatte kan aftale, at feriedage ud over 24 pr.  

 år (svarende til 4 uger) overføres til afholdelse efter ferieårets udløb.  

 Samtidig aftales de nærmere vilkår for afviklingen af den således overførte  

 ferie.
 Stk. 2.  



  

 Overført ferie kan kun konverteres til  

 feriegodtgørelse, hvis den ansatte fratræder eller afgår ved døden, inden  

 ferien  

 skulle have været holdt.
 Stk. 3.  

  

 Med  

 virkning for ferie optjent efter 31. december 2000 erstattes stk. 1 og 2  

 af bestemmelsen i § 6.
Placering af hovedferien uden for ferieperioden § 14.  

  

 Ansættelsesmyndigheden  

 kan bestemme, at hovedferien helt eller delvis placeres uden for  

 ferieperioden,  

 hvis tjenstlige forhold gør det nødvendigt.
 Stk. 2.  

  

 Som  

 kompensation ydes 1½ times betalt frihed for hver feriedag, der efter  

 bestemmelsen i stk. 1 er placeret uden for ferieperioden.
 Stk. 3.  

  

 Med  

 virkning fra ferieåret 2002/2003 ændres kompensationen i stk. 2 til 1,8  

 times betalt frihed.
Udskydelse af ferie til det følgende ferieår § 15.  

  

 Indtil 6 feriedage (fra ferieåret 2002/2003 5 feriedage) kan efter  

 ansættelsesmyndighedens bestemmelse udskydes til det følgende ferieår, hvis  

 ganske særlige tjenstlige forhold har bevirket, at den fulde ferie ikke har  

 kunnet afvikles i det pågældende ferieår.
 Stk. 2.  



  

 Udskydelse af ferie som nævnt i  

 stk. 1 kan ikke finde sted i to på hinanden følgende år.
Ferieforhold i forbindelse med pensionering og  

 forudgående sygefravær § 16.  

  

 Tjenestemænd  

 og tjenestemandslignende ansatte, der afskediges med ret til pension i  

 henhold  

 til kapitel 2 i lov om tjenestemandspension eller tilsvarende regler i de  

 pågældende pensionsreglementer mv., optjener ikke ferieret under en eventuel  

 sygefraværsperiode umiddelbart forud for afskedigelsen, og løn mv., der  

 udbetales under sådant fravær, indgår ikke ved beregning af feriegodtgørelse.
 Stk. 2.  



  

 Hvis sygefraværsperioden umiddelbart  

 forud for afskedigelsen som nævnt i stk. 1 har en længde af 6 måneder  

 eller derover, bortfalder retten til feriegodtgørelse for ferie optjent i det  

 pågældende samt de forudgående optjeningsår, bortset fra eventuel ferie, der  

 er  

 opsparet fra tidligere ferieår i henhold til § 13 (fra ferieåret  

 2002/2003  

 § 6) eller den tilsvarende bestemmelse i § 3 i ferieaftalen af 14.  

 juni 1993. Særlig feriegodtgørelse, der allerede måtte være udbetalt i  

 fratrædelsesåret inden meddelelsen om afsked, bortfalder dog ikke.
Ferieforhold i forbindelse med genindtræden § 17.  

  

 En  

 tjenestemand eller tjenestemandslignende ansat, der genindtræder i tjenesten  

 efter afskedigelse med ventepenge eller rådighedsløn eller efter afsked  

 begrundet i helbredsbetinget utjenstdygtighed, har ret til at afholde fuld  

 ferie med løn i det ferieår, der følger efter det ferieår, hvori genindtræden  

 sker.
 Stk. 2.  



  

 Ved genindtræden i perioden 2. maj -  

 31. december har den pågældende herudover i det løbende ferieår ret til ferie  

 med løn i 2½ dag for hver fulde måned, der på genindtrædelsestidspunktet  

 resterer af kalenderåret.
 Stk. 3.  

  

 Fra  

 ferieåret 2002/2003 vil tjenestemandens ret til ferie i det løbende ferieår  

 ved  

 genindtræden i perioden 1. maj  31. december udgøre 2,08 dag i stedet  

 for de  

 2½ dag, der er nævnt i stk. 2.
 Stk. 4.  



  

 Hvis den pågældende har haft lønnet  

 beskæftigelse i fraværsperioden, fradrages den optjente feriegodtgørelse for  

 den pågældende periode i den løn, der udbetales under ferien.
V.
Ikrafttrædelses- og overgangsbestemmelser § 18.  

  

 Aftalen  

 har virkning fra 1. januar 2001.
Stk. 2.  



  

 Samtidig ophæves aftale af 2. maj 1997  

 om ferie.
Ferie, der er opsparet eller udskudt i henhold til §§ 11 og 13  

 i  

 aftalen af 2. maj 1997, afvikles i overensstemmelse med bestemmelserne i  

 nævnte  

 aftale.
 Stk. 3.  



  

 Aftalen erstatter samtlige  

 feriebestemmelser i de i § 1, stk. 1, nævnte overenskomster, jf.  

 dog  

 § 1, stk. 3.
 Stk. 4.  

  

 Supplerende  

 bestemmelser, som på tjenestemandsområdet måtte være aftalt i medfør af  

 ferieaftalen af 2. maj 1997, § 16, eller tidligere ferieaftaler,  

 opretholdes, indtil de måtte blive opsagt i overensstemmelse med de herom  

 gældende regler.
 Stk. 5.  



  

 De hidtil gældende særlige  

 feriebestemmelser for udsendte tjenestemænd i udenrigstjenesten opretholdes,  

 indtil andet måtte blive aftalt.
VI.
Opsigelse § 19.  

  

 Aftalen  

 kan opsiges skriftligt med 3 måneders varsel til en 1. april, dog tidligst 1.  

 april 2002.
København, den 27. september 2001 Statsansattes Kartel Peter Waldorff Finansministeriet P.M.V.
 E.B.
Birgitte Nielsen Statstjenestemændenes Centralorganisation II Tommy Agerskov  

 Thomsen Akademikernes Centralorganisation Svend M.  

 Christensen Lærernes Centralorganisation Anni Herfort  

 Andersen Overenskomstansattes Centralorganisation Finn Busse Jensen Bilag A AFTALE OM AFHOLDELSE AF FERIE FOR MILITÆRE  

 PERSONELGRUPPER OMFATTET AF FERIELOVENS § 3, STK. 4 § 1.  

  

 Militære  

 personelgrupper omfattet af § 3, stk. 4, i lov nr. 396 af 31. maj  

 2000 om ferie følger  også for så vidt angår afholdelse af ferie   

 aftale af  

 27. september 2001 om ferie indgået mellem Finansministeriet og  

 centralorganisationerne (ferieaftalen).
 § 2.  

  

 Opsigelse af denne aftale kan alene ske i forbindelse med opsigelse af  

 ferieaftalen, og aftalen anses for opsagt, hvis ferieaftalen opsiges.
København, den 27. september 2001 Statsansattes Kartel Peter Waldorff Forsvarsministeriet P.M.V.
 E.B.
