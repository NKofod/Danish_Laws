Skriftlig fremsættelse (26. februar  

 2003) Justitsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 forsikringsaftaler, lov om erstatningsansvar og lov om kreditaftaler. (Nye  

 regler i forsikringsaftaleloven om begrundelsespligt, lempelsesregel ved  

 afgivelse af urigtige oplysninger, præmiebetaling, vejledning om  

 acontobetaling og direkte krav ved skadevolders konkurs mv. samt  

 ændring af rentesatsen i visse formueretlige love).
(Lovforslag nr.
L 169).
 Lovforslaget indeholder en række ændringer af  

 forsikringsaftaleloven med henblik på at forbedre retsstillingen for  

 forsikringstageren (den, der indgår forsikringsaftalen med  

 forsikringsselskabet) og den sikrede (den, der har ret til  

 forsikringsydelsen) på områder, hvor erfaringerne med anvendelsen  

 af loven har vist, at der er behov for justeringer.
Lovforslaget bygger på betænkning nr.  

 1423/2002 om forsikringsaftaleloven, som er afgivet af et udvalg under  

 Justitsministeriet.
Lovforslaget svarer i det væsentlige til udvalgets  

 lovudkast.
Udvalget har på enkelte punkter delt sig i et flertal og et  

 mindretal, og lovforslaget er i disse tilfælde udformet i  

 overensstemmelse med flertallets forslag.
 Lovforslaget indeholder navnlig følgende forslag  

 til ændringer i forsikringsaftaleloven:
1) Hvis forsikringstageren ved forsikringens tegning  

 uagtsomt har afgivet urigtige oplysninger, er forsikringsselskabet efter  

 forsikringsaftalelovens § 6 som udgangspunkt kun ansvarlig i det omfang, det  

 med kendskab til de rette forhold ville have tegnet forsikringen.
Det  

 foreslås, at der i forsikringsaftaleloven indsættes en ny  

 lempelsesregel, der giver mulighed for i særlige tilfælde at se  

 helt eller delvist bort fra, at forsikringstageren ved forsikringstegningen  

 uagtsomt har afgivet urigtige oplysninger, selv om betingelserne for  

 nedsættelse eller bortfald af erstatningen efter reglerne i  

 forsikringsaftalelovens § 6 for så vidt er opfyldt.
På den  

 måde vil det kunne undgås, at anvendelsen af § 6 i  

 enkeltstående tilfælde fører til urimelige resultater.
Den foreslåede lempelsesregel kan kun anvendes, hvis  

 særlige omstændigheder taler for, at selskabet helt eller delvist  

 skal hæfte, selv om der uagtsomt er afgivet urigtige oplysninger.
Ved  

 vurderingen heraf skal der navnlig lægges vægt på, om der  

 er forbindelse (årsagssammenhæng) mellem det uoplyste forhold og  

 den senere forsikringsbegivenhed, og på hvor lang tid der er gået  

 fra forsikringens tegning (og dermed afgivelsen af de urigtige oplysninger)  

 til forsikringsbegivenhedens indtræden.
Der skal endvidere lægges  

 vægt på graden af den uagtsomhed, som forsikringstageren har  

 udvist i forbindelse med afgivelsen af de urigtige oplysninger.
Det vil  

 således i almindelighed være en forudsætning, at  

 forsikringstageren ved afgivelsen af de urigtige oplysninger alene har udvist  

 en ringe uagtsomhed.
Anvendelsen af lempelsesreglen vil således navnlig  

 komme på tale i tilfælde, hvor den manglende eller forkerte  

 oplysning ikke har nogen sammenhæng med den konkrete  

 forsikringsbegivenhed (skade), hvor der er gået lang tid efter  

 afgivelsen af den urigtige oplysning, og hvor forsikringstageren kun har  

 udvist en ringe uagtsomhed.
2) Der foreslås en samlet revision af reglerne om  

 præmiebetaling, herunder bl.a. længere betalings- og  

 opsigelsesfrister end dem, der fremgår af de gældende regler i  

 forsikringsaftaleloven, og at forsikringsselskabets opsigelse som  

 følge af manglende præmiebetaling får karakter af en  

 "påmindelse", der udtrykkeligt skal oplyse om, at  

 forsikringsaftalen ophører, hvis præmien ikke betales inden  

 udløbet af opsigelsesperioden.
Det foreslås således, at  

 der skal gælde en betalingsfrist på 21 dage efter selskabets  

 påkrav om betaling, og at opsigelse tidligst kan ske 14 dage efter  

 betalingsfristens udløb, således at forsikringsaftalen  

 først ophører, hvis præmien ikke er betalt senest 21 dage  

 efter opsigelsen.
Der foreslås endvidere en ny  

 "genoplivningsregel", der giver forsikringstageren mulighed for i  

 særlige tilfælde at "genoplive" en forsikring, der er  

 opsagt af forsikringsselskabet på grund af manglende  

 præmiebetaling.
Efter den foreslåede regel løber  

 forsikringsaftalen (og dermed forsikringsdækningen) på ny fra  

 dagen efter, at betaling sker.
Den foreslåede adgang til at "genoplive"  

 forsikringen vil kun gælde ved uforudsete hindringer, der ikke kan  

 bebrejdes forsikringstageren, og hvor der samtidig er tale om sådanne  

 særligt undskyldende omstændigheder, at risikoen for den for sene  

 præmiebetaling ikke bør påhvile forsikringstageren.
Det  

 kan f.eks. være pludselig alvorlig sygdom hos forsikringstageren eller  

 dennes nære pårørende, som i realiteten har hindret den  

 pågældende i selv at betale præmien eller sørge for,  

 at andre betalte præmien på hans eller hendes vegne.  

 Forsikringstagerens pludselige pengemangel, f.eks. som følge af  

 arbejdsløshed, vil derimod ikke give adgang til at genoplive  

 forsikringen.
Præmien mv. skal betales uden ugrundet ophold, efter at  

 betalingshindringen er ophørt, og genoplivningsadgangen er under alle  

 omstændigheder begrænset til en periode på tre  

 måneder efter opsigelsesfristens udløb, således at der  

 ikke i en længere periode vil være usikkerhed om, hvorvidt  

 forsikringsaftalen er endeligt ophørt.
3) Der forslås en ny regel, hvorefter  

 forsikringsselskabet senest tre måneder efter anmeldelse af  

 forsikringsbegivenheden skal vejlede sikrede om retten til at kræve  

 acontobetaling efter forsikringsaftalelovens § 24, stk. 1, medmindre sikredes  

 krav inden da fuldt ud er imødekommet eller afvist.
Vejledningspligten  

 gælder dog ikke, hvis det   f.eks. som følge af udformningen af  

 den pågældende forsikring   må anses for åbenbart, at  

 der ikke kan opstå spørgsmål om at kræve  

 acontobetaling.
Det kan f.eks. være forsikring mod "kritisk  

 sygdom", hvor der afhængig af, om den forsikrede lider af en  

 bestemt sygdom, enten sker udbetaling af hele forsikringssummen eller slet  

 ikke sker udbetaling.
4) Det foreslås endvidere som noget nyt, at  

 selskabet efter anmodning skal begrunde afslag på at tegne en  

 forsikring og opsigelse af en forsikring.
Begrundelsen skal indeholde en  

 henvisning til relevante retsregler, herunder i forsikringsaftaleloven eller  

 i forsikringsbetingelserne, samt en kort redegørelse for, hvorfor  

 forsikringen ikke kan tegnes, eller hvorfor forsikringsaftalen opsiges.  

 Begrundelsen skal udformes på en sådan måde, at den  

 fremtræder som en forklaring på, hvorfor selskabet har afvist at  

 tegne eller har opsagt forsikringen.
Begrundelsen skal angive de  

 væsentligste forhold, herunder navnlig de væsentligste faktiske  

 omstændigheder, der ligger til grund for selskabets beslutning, og skal  

 være udformet sådan, at den må anses for egnet til i  

 hovedtræk at give den forsikringssøgende/forsikringstageren en  

 forståelse af baggrunden for selskabets beslutning.
Begrundelsen vil give den  

 forsikringssøgende/forsikringstageren mulighed for at vurdere, om  

 afvisningen/opsigelsen skyldes forhold, der kan ændres af den  

 pågældende, således at forsikringen alligevel kan tegnes  

 eller opretholdes (eventuelt på andre vilkår), ligesom den  

 pågældende kan undersøge mulighederne for at tegne  

 forsikringen i et andet selskab.
En nærmere begrundelse for selskabets  

 beslutning giver endvidere den pågældende mulighed for at rette  

 eventuelle misforståelser hos selskabet.
Den foreslåede begrundelsesregel indebærer, at  

 den forsikringssøgende/forsikringstageren skal gøres bekendt  

 med grundlaget og baggrunden for selskabets beslutning, men giver ikke den  

 pågældende mulighed for i den konkrete situation at anfægte  

 selskabets risikovurdering, forretningspolitik mv.
Der er på denne  

 baggrund ikke knyttet særlige aftaleretlige retsvirkninger til  

 selskabets tilsidesættelse af begrundelsespligten.
Det betyder  

 imidlertid ikke, at overtrædelse af begrundelsespligten er  

 usanktioneret.
Et selskabs tilsidesættelse af begrundelsespligten  

 må således anses for at være i strid med redelig  

 forretningsskik og god praksis, jf. lov om finansiel virksomhed § 3. Dette  

 indebærer bl.a., at Finanstilsynet kan påbyde selskabet at  

 ændre adfærd, og overtrædelse af et sådant  

 påbud kan straffes med bøde.
Finanstilsynet vil dog i  

 almindelighed ikke behandle konkrete tvister mellem et forsikringsselskab og  

 forsikringstageren, men alene gribe ind over for en generel adfærd hos  

 selskabet.
 5) Med hensyn til ansvarsforsikringer, hvor selskabet  

 hæfter umiddelbart over for skadelidte, f.eks. ansvarsforsikring for  

 motordrevne køretøjer, foreslås det, at skadelidtes  

 erstatningskrav mod forsikringsselskabet skal forældes efter de samme  

 regler, som gælder for skadelidtes krav mod skadevolderen, dvs. normalt  

 1908-loven og Danske Lov 5-14-4. Hermed undgås det, at skadelidtes krav  

 mod selskabet er forældet, mens kravet mod skadevolderen består.
Lovforslaget indeholder ikke herudover forslag til  

 ændringer af forsikringsaftalelovens regler om forældelse af  

 forsikringskrav, idet udformningen af de fremtidige regler herom bør  

 ske i lyset af anbefalingerne fra Justitsministeriets Forældelsesudvalg  

 vedrørende dansk rets almindelige forældelsesregler.
Udvalget  

 forventes at afgive betænkning omkring foråret 2004.
6) Det foreslås, at det udtrykkeligt kommer til at  

 fremgå af forsikringsaftaleloven, at skadelidte i tilfælde af  

 skadevolderens/sikredes konkurs har et direkte krav mod skadevolderens  

 ansvarsforsikringsselskab, dvs. at skadelidte ikke først skal rette  

 sit krav mod skadevolderen, men kan gå direkte til  

 ansvarsforsikringsselskabet.
Dette er i overensstemmelse med en dom fra  

 Højesteret fra 2001. Det foreslås samtidig, at dette også  

 skal gælde, hvis skadevolderen har fået tvangsakkord eller  

 gældssanering, idet skadelidte heller ikke i disse tilfælde har  

 mulighed for at få sit fulde erstatningskrav betalt af  

 skadevolderen.
7) I betænkning nr. 1423/2002 om  

 forsikringsaftaleloven overvejes det, om der bør indføres  

 lovregler om forsikringstagerens adgang til at opsige en forsikring i  

 forsikringstiden, dvs. før udløbet af den periode på  

 f.eks. et år, som forsikringen ellers er tegnet for.
Udvalget finder  

 ikke, at der ud fra en rent forsikringsaftaleretlig synsvinkel er grundlag  

 for at indføre regler herom, men understreger samtidig, at man ikke  

 hermed har taget stilling til, i hvilket omfang rent konkurrencemæssige  

 hensyn kan begrunde, at der indføres sådanne regler.
I  

 forbindelse med høringen over betænkningen er der fra flere  

 sider blevet peget på, at væsentlige konkurrencemæssige  

 hensyn taler for, at der indføres en adgang for forsikringstageren til  

 at opsige forsikringen i forsikringstiden, hvilket bl.a. vil kunne bidrage  

 til en øget mobilitet og dermed en øget konkurrence på  

 forsikringsområdet til gavn for forsikringstagerne og samfundet som  

 sådan.
Forbrugerrådet har således anført, at  

 det er vigtigt, at der åbnes op for en principiel adgang for  

 forbrugeren til at opsige en forsikring med kortere varsel end i dag.
Hvis  

 der ikke inden for en kortere tidshorisont sker en tilfredsstillende  

 udvikling på forsikringsmarkedet med et bredt udbud af  

 forsikringsprodukter med kortere opsigelsesvarsler uden økonomiske  

 restriktioner eller andre konsekvenser for forbrugerne, bør der efter  

 Forbrugerrådets opfattelse overvejes en lovregulering af  

 spørgsmålet.
Ifølge brancheorganisationen Forsikring &  

 Pension er der nu blandt en række forsikringsselskaber, der  

 dækker i hvert fald ¾ af det private forsikringsmarked, konkrete planer  

 om i løbet af 2003 og senest inden udgangen af første kvartal  

 2004 at indføre forsikringer med kortere opsigelsesvarsler end i dag.  

 På denne baggrund lægges der med lovforslaget op til, at  

 forsikringsbranchen i første omgang selv får mulighed for at  

 udvikle og tilbyde forsikringsprodukter med kortere opsigelsesvarsler, og  

 lovforslaget indeholder derfor ikke regler herom.
Hvis det måtte vise  

 sig, at der ikke inden for den tidshorisont, der er oplyst af Forsikring  

 & Pension, sker en tilfredsstillende udvikling på  

 forsikringsmarkedet, er jeg imidlertid   i lyset af de ovennævnte  

 høringssvar, der fremhæver de konkurrencemæssige hensyn  

 på området   indstillet på i 2004 at fremsætte et  

 lovforslag vedrørende adgangen for forsikringstageren til at opsige  

 forsikringen i forsikringstiden, således at en lovregel herom i givet  

 fald vil kunne træde i kraft samtidig med de øvrige  

 ændringer af forsikringsaftaleloven (den 1. juli 2004, jf.  

 lovforslagets § 4).
 Ud over de ovennævnte ændringer af  

 forsikringsaftaleloven indeholder lovforslaget en forhøjelse af  

 rentesatsen efter forsikringsaftaleloven og erstatningsansvarsloven,  

 således at renten efter disse love som hidtil kommer til at svare til  

 den almindelige morarentesats efter renteloven, som blev forhøjet med  

 virkning fra den 1. august 2002 (lov nr. 379 af 6. juni 2002). Det  

 foreslås endvidere, at grundlaget for beregning af rentesatsen efter  

 kreditaftaleloven bringes i overensstemmelse med rentelovens regler.
