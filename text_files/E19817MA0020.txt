En virksomhed, der er momsregistreret for detailhandel med damebeklædning,  

 indkøbte et parti sølv og platinbarrer med henblik på at kurssikre et optaget  

 udlandslån, der blev anvendt til køb af virksomheden.
Lånet er senere  

 suppleret med et kreditforeningslån.
Desuden er det oplyst, at barrerne, der  

 aldrig blev leveret på grund af leverandørens konkurs, blev indkøbt med  

 henblik på videresalg.
Nævnet traf afgørelse om, at afgiften af de indkøbte ædelmetaller ikke kan  

 medregnes til virksomhedens indgående afgift.
Nævnet fandt, at en investering  

 (kapitalplacering) af den omhandlede art ikke kan anses for udelukkende at  

 vedrøre virksomhedens omsætning af varer og afgiftspligtige ydelser, jf  

 lovens § 16, stk 1.
 Se også Mn. 553, Mn.687, Mn.762 og Mn.805.
