 Klager gør under denne tvist gældende, at indklagede har  

 begået ansvarspådragende fejl i forbindelse med projekteringen af  

 de bærende stålkonstruktioner.
Voldgiftsretten udtaler, at det findes godtgjort at indklagede har handlet  

 ansvarspådragende bl.a. under henvisning til, at elementære krav  

 til bygningens stabilitet ikke er opfyldt.
Da indklagedes arbejde ikke  

 omfattede tilsyn, er ansvarsbegrænsningen i ABR 89 6.2.6.1. uden  

 relevans.
 Klagers påstand tages herefter til følge.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører ABR 89.
 Under denne sag, hvori klageskrift er modtaget den 23.  

 oktober 1998, har klageren påstået indklagede (konkursboet)  

 tilpligtet at betale 10.000.000 kr. med procesrenter fra den 23. oktober  

 1998.
 Indklagede har i et foreløbigt svarskrift af 2.  

 juni 1999 påstået frifindelse.
 Der er oplyst, at indklagede den 18. september 2000 blev  

 erklæret konkurs, og at en advokat blev antaget som kurator.
 Konkursboets advokat har den 21. september 2000 meddelt  

 Voldgiftsnævnet, at boet ikke ønsker at befatte sig med  

 sagen.
Sagen blev forhandlet den 22. september 2000 i  

 Århus.
Indklagede var ikke mødt.
 Om sagens nærmere omstændigheder og baggrund  

 har klageren oplyst følgende:
I juni 1997 indgik klageren som totalentreprenør  

 aftale med bygherren om opførelse af et kontorhus.
Kontorhuset skulle  

 ifølge entreprisekontrakten afleveres den 1. juni 1998 (senest  

 ændret til 15. juli 1998). Klageren antog indklagede som rådgiver  

 og projekterende vedrørende de bærende stålkonstruktioner.  

 Det fremgår af indklagedes bekræftelse af aftalen den 11.  

 november 1997, at ABR 89 skulle finde anvendelse på aftalen.
Efter at  

 der var holdt rejsegilde, skrev lejerne i ejendommen, den 23. marts 1998  

 således til bygherren:
" Kontorhuset   bærende konstruktioner Som kommende brugere havde vi den 20. marts 1998  

 arrangeret en besigtigelse af vort nye lejemål.
 Vi fik således lejlighed til at kigge nærmere  

 på huset og dets detaljer.
 Langt hen ad vejen syntes vi om det vi så, men de  

 bærende konstruktioners fremtoning giver anledning til bekymring.
Vi konstaterede bl.a. at Tidligere er det konstateret, at  

 facadestålbjælken over stueetagen har en nedbøjning  

 på ca. 1/100 af spændvidden, hvilket er langt mere end  

 acceptabelt.
Der synes således at være en vis usikkerhed  

 omkring konstruktionernes bæreevne   en usikkerhed vi forventer,  

 bygherre vil medvirke til at fjerne." Den 26. marts 1998 blev der på foranledning af  

 bygherren foretaget en besigtigelse med deltagelse af repræsentanter  

 for klageren, indklagede og et rådgivende ingeniørfirma.
Af det  

 rådgivende ingeniørfirmas referat vedrørende  

 besigtigelsen fremgår følgende:
 "Formålet med de rådgivende  

 ingeniørers medvirken er at afdække den usikkerhed der er rejst  

 omkring de bærende konstruktioner, og i denne forbindelse evt.  

 gennemføre kontrolberegninger.
Besigtigelsen De bærende stål- og betonkonstruktioner  

 blev besigtiget visuelt på alle etager (ikke kælder). De  

 rådgivende ingeniører tog en række fotos.
 Indklagede fortalte løbende om konstruktionernes  

 virkemåde, og besvarede spørgsmål.
 Selve besigtigelsen refereres ikke nærmere.
 Følgende blev bl.a. oplyst i forbindelse med  

 besigtigelsen:
 Efterfølgende blev det aftalt:
Det blev afslutningsvis på mødet nævnt,  

 at besigtigelsen ikke havde fjernet den usikkerhed der er blevet rejst  

 vedrørende konstruktionerne.
Ved flere tilfælde blev det bl.a.  

 oplyst af indklagede, at der var ændret på  

 stålkonstruktionerne på grund af nedbøjninger og  

 deformationer der blev konstateret, når diverse understøtninger  

 blev fjernet.
Indklagede kunne heller ikke redegøre klart for flere af  

 de spørgsmål som blev stillet af de fremtidige lejere, herunder  

 hvordan huset overordnet er stabiliseret.
De fremtidige lejere erkender dog,  

 at de ikke har den fornødne viden om kompositkonstruktioner til  

 på det foreliggende grundlag, at drage konklusioner, og der vil derfor  

 blive tilknyttet en specialist fra det rådgivende ingeniørfirma  

 på området." Den 3. april 1998 skrev det rådgivende  

 ingeniørfirma til klageren:
Bærende konstruktioner Foreløbig vurdering Vi har d.d. besigtiget byggeriet og foretaget en  

 foreløbig gennemgang af stabiliteten sammen med indklagede.
Vi har i  

 denne forbindelse modtaget følgende materiale fra indklagede:
 Indklagede oplyste, at beregningerne er foreløbige  

 idet der mangler beregning af forskydningselementer, beregning af  

 ulykkeslasttilfælde, samt diverse udskrifter.
 Vores konklusion er, at der foreligger så mange  

 usikkerhedsmomenter i relation til husets bæreevne og stabilitet, at vi  

 må anbefale, at alt arbejde (specielt gips) som medfører at der  

 skjules stålkonstruktioner, samlinger mv. straks bliver standset.
På pladsen har vi desuden aftalt med Deres ansatte,  

 at der straks udføres midlertidige skråafstivninger i stueetage  

 og på øverste etage.
Formålet med afstivningerne er, at  

 afhjælpe de umiddelbare problemer med bygningens stabilitet som vi har  

 konstateret.
Begrundelsen for at standse arbejdet nu er, at der blot  

 ved en kort vurdering som den vi har udført i dag, kunne konstateres  

 mange forhold der er usikre, og flere hvor der decideret er fejl i det  

 udførte.
Her skal blot nævnes:
 Vi vil nu som aftalt hurtigst muligt foretage de  

 overordnede vurderinger omkring bygningens stabilitet og fremkomme med  

 forslag til afhjælpning af problemerne.
 Herefter vil vi foretage en total statisk beregning af  

 husets bærende konstruktioner (ekskl. kælder og  

 betonvægge). Det er vores mål, at vi ved at få den  

 overordnede stabilitet på plads, efterfølgende løbende  

 kan frigive områder i bygningen hvor De således kan arbejde  

 videre.
 Det er på nuværende tidspunkt vores vurdering,  

 at der vil gå minimum 3-4 uger efter påske før vi er hele  

 bygningen igennem.
 De har oplyst, at De allerede nu vil fjerne  

 ventilationsanlæg på taget og det underliggende betondæk.  

 Vi vil som noget af det første efter påske se på denne  

 konstruktion, og vil anbefale, at De ikke begynder at støbe nyt  

 dæk før det er aftalt hvordan det skal udføres.
Bærende stålsøjler omkring hovedtrappe  

 og elevator skal ændres radikalt, og vi vil også hurtigt vende  

 tilbage om dette, således at en eventuel nedtagning kan  

 udføres." Efter at de forstærkningsarbejder som det  

 rådgivende ingeniørfirma herefter foreskrev, var blevet  

 udført, anmodede klageren et andet rådgivende  

 ingeniørfirma, herefter firma A, om at vurdere indklagedes  

 projekt.
 I firma A´s notat af 4. september 1998 hedder det:
 "EMNE: Notat vedrørende vurdering af  

 indklagedes projekt mht. statik og forstærkningsmuligheder.
 ..
Formål Formålet med firma A´s gennemgang af indklagedes  

 oprindelige projekt har været at vurdere udgangspunktet for et  

 forstærkningsprojekt.
Nærværende notat indeholder  

 resultatet af denne foreløbige gennemgang herunder vurdering af det  

 oprindelige statiske systems egnethed og forstærkningsmuligheder.
Baggrund ..
Forudsætninger ..
Statisk system ..
Kommentarer til det statiske system og de statiske  

 beregninger Nedenstående kommentarer skal ses i tilknytning  

 til principperne som beskrevet ovenfor, og er et resultat af den  

 foreløbige projektgennemgang.
 Generelt må udgangspunktet for et  

 forstærkningsprojekt betegnes som ualmindeligt dårligt.  

 Eksempelvis kan nedenstående fejl og mangler fremhæves:
Konklusion Følgende konklusion er relateret til den  

 foreløbige gennemgang som anført:
 Klageren har fremlagt en skematisk opgørelse over  

 de faktisk afholdte udgifter til færdiggørelse af firma A´s  

 projekt fordelt på de forskellige aktiviteter og opdelt på  

 omkostninger for "færdiggørelse af projekt med baggrund i  

 projekteringstidsplan fra de rådgivende ingeniører",  

 "forceringsomkostninger til færdiggørelse grundet manglende  

 overholdelse af omprojekteringstidsplan", "omkostninger grundet  

 fejlprojektering fra det rådgivende ingeniørfirmas side" og  

 " forceringsomkostninger i forbindelse med fejlprojektering fra det  

 rådgivende firmas side". De samlede omkostninger til  

 forstærkningen er opgjort til 26.331.781 kr. og omkostningerne for  

 færdiggørelse i henhold til tidsplanen er opgjort til 19.566.056  

 kr.
 Det er oplyst, at indklagede har tegnet en  

 objektforsikring på 5.000.000 kr.
En ingeniør fra firma A har forklaret, at han er  

 ansat hos det rådgivende ingeniørfirma A.
Han er specialist i  

 bærende konstruktioner i stål og beton.
Han har lavet notatet af  

 4. september 1998. Han blev bedt om at vurdere indklagedes projekt i  

 slutningen af august måned, hvor 90 % af forstærkningsarbejderne  

 var udført.
Vidnet fik udleveret indklagedes tegninger og et sæt  

 statiske beregninger.
Som det fremgår af notatet, var der mange fejl i  

 projektet.
De alvorligste fejl bestod i, at stabiliteten ikke var i orden.  

 Den bygning, der gik hen over busgaden, kunne i værste fald være  

 faldet ned.
Bygningen havde allerede sat sig så meget, at  

 stålbjælkerne havde en nedbøjning på 5 cm.
De  

 afstivende systemer var bygget op på en sådan måde, at  

 bygningen ikke kunne modstå vandrette påvirkninger.
Der var  

 således en reel fare for, at bygningen kunne vælte i stormvejr.  

 Efter vidnets opfattelse har det afgjort været nødvendigt at  

 forstærke konstruktionen ved at lægge de kolossale  

 ståldragere hen over busgaden, ligesom det har været  

 nødvendigt at forstærke gitrene og lave flere gitre.
Efter hans  

 vurdering er der ikke udført forstærkninger, som ikke har  

 været nødvendige.
Der var stort set ikke noget, der var  

 projekteret korrekt.
Ved udbedringen så man bort fra  

 kompositvirkningen.
Han kan ikke sige, om han ville have valgt den valgte  

 udbedringsmetode, men han mener ikke, at den kan kritiseres.
Han vil  

 også mene, at udbedringen nødvendigvis måtte  

 indebære, at der skulle udføres fundamentsforstærkninger,  

 hvilket også er sket.
Klagers entrepriseleder har forklaret, at han var  

 projektleder på byggeriet fra udførelsesfasen.
Klageren var  

 forud for tidsplanen, idet man gerne ville være færdige inden  

 sommerferien.
I marts måned var bygningen rejst, og flere etager var  

 helt færdige.
De havde et "overordnet" tegningsmateriale.  

 Indklagede kom med detaljerne, når han blev rykket herfor.
De så  

 ingen statiske beregninger.
Når de stillede kritiske  

 spørgsmål til indklagede, lavede han om på projektet.
Den  

 8. april 1998 blev pladsen lukket, og alle blev sendt hjem.
Da arbejdet blev  

 genoptaget, udførte de det arbejde det rådgivende  

 ingeniørfirma bad dem om.
Tagkonstruktionen blev pillet ned, fordi alt  

 bærende stål var underdimensioneret og ikke kunne  

 forstærkes.
Det var i alt fald billigere at foretage en udskiftning.  

 På 4. og 5. sal blev bjælkerne forstærket.
Al den gips, der  

 var opsat på 2., 3., og 4. sal, blev taget ned, idet det ellers ikke  

 var muligt at løfte forstærkningerne ind.
Der blev indsat ekstra  

 søjler til vindgitre, og der blev sat to synlige søjler i  

 facaden.
Det var nødvendigt at forstærke fundamenterne.
Vidnet  

 har udarbejdet opgørelsen over omkostningerne.
Opgørelsen  

 indeholder ikke omkostninger, som der er tvist om.
Tømreren har  

 således rejst et krav på 1,4 mio. kr., som ikke er medtaget i  

 opgørelsen.
Ekstraarbejderne er udført som timebetaling.
Vidnet  

 har redegjort nærmere for de enkelte aktiviteter.
En hos klageren ansat har forklaret, at han på  

 klagerens vegne har indgået kontrakten med bygherren.
Indklagede lavede  

 ofte løsninger på stedet.
Hos klageren havde man ingen mistanke  

 om, at der var noget galt, før de modtog brevet fra lejerne i marts  

 1998. Det rådgivende ingeniørfirma blev bedt om at få  

 overblik over hovedstatikken.
Det stod hurtigt klart, at bygningen skulle  

 spærres af eller forstærkes.
Der blev så straks foretaget  

 en midlertidig forstærkning.
Arbejdet med forstærkningen blev i  

 begyndelsen foretaget under indklagedes medvirken.
Klageren forsøgte  

 at begrænse omkostningerne ved at indgå aftaler om timesatser.  

 Klageren har ikke betalt dagbod til bygherren på grund af forsinkelsen,  

 men har afdækket udgifter til lejerne som følge af forsinkelsen.  

 De samlede omkostninger beløber sig til ca. 28 mio. kr.
Under et  

 møde med parternes advokat erkendte indklagede, at han havde  

 fejlprojekteret bygningen.
Klageren har til støtte for sin påstand gjort  

 gældende, at klageren har godtgjort, at der er begået fejl af  

 indklagede, som denne er erstatningsansvarlig for. 17,4 mio. af de  

 ekstraomkostninger, som klageren har afholdt, er omkostninger, som har  

 været foranlediget af indklagedes fejlprojektering.
Indklagede har ikke  

 under forløbet bestridt, at der er begået fejl, og det har  

 været nødvendigt straks at foretage forstærkninger af  

 bygningen.
Selv om voldgiftsretten måtte finde, at nogle udgifter  

 bør reduceres, er der i hvert fald grundlag for at tage klagerens  

 påstand, der er begrænset til 10 mio. kr., til følge.
Der  

 er ikke mellem parterne aftalt nogen ansvarsbegrænsning, ligesom det er  

 uden betydning, at den tegnede objektforsikring kun har en dækning  

 på 5 mio. kr., og da indklagedes arbejde ikke omfattede tilsyn, er  

 ansvarsbegrænsningen i ABR 89 6.2.6.1. uden relevans i denne sag.
 Voldgiftsrettens bemærkninger:
På baggrund af de foreliggende oplysninger og de  

 forklaringer, der er afgivet under sagen, finder voldgiftsretten det  

 godtgjort, at indklagede har begået ansvarspådragende fejl i  

 forbindelse med projekteringen af de bærende stålkonstruktioner i  

 byggeriet.
Der er herved navnlig lagt vægt på oplysningerne i  

 ingeniøren fra firma A´s notat, som han har uddybet under den  

 mundtlige forhandling, og hvoraf bl.a. fremgår, at elementære  

 krav til bygningens stabilitet ikke er opfyldt.
Voldgiftsretten finder ikke  

 grundlag for at kritisere den fremgangsmåde, der har været fulgt  

 ved udbedringen.
Voldgiftsretten finder videre, at omkostningerne til  

 udbedringen i hvert fald har udgjort et beløb, der svarer til  

 klagerens påstand.
 Herefter, og idet parterne ikke ses at have aftalt nogen  

 ansvarsbegrænsning, og idet de forsikringsmæssige forhold er uden  

 betydning for denne sag, tager voldgiftsretten klagerens påstand til  

 følge.
 THI BESTEMMES:
 Indklagede skal til klageren betale 10.000.000 kr. med  

 procesrenter fra den 23. oktober 1998, til betaling sker, og i  

 sagsomkostninger 150.000 kr.
 Indklagede skal betale voldgiftsrettens omkostninger efter  

 opgørelse fra Voldgiftsnævnet.
