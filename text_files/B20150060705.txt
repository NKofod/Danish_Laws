Bekendtgørelse om ændring af eksamensbekendtgørelsen § 1 I eksamensbekendtgørelsen, bekendtgørelse nr. 670 af 19. juni 2014, foretages følgende ændringer:
 1.
Indledningen affattes således:
»I medfør af § 8, stk. 1, 3 og 5, og § 34, stk. 1, i lov om universiteter (universitetsloven), jf. lovbekendtgørelse nr. 261 af 18. marts 2015, fastsættes:« 2. I § 2, stk. 2, ændres »bekendtgørelse om karakterskala og anden bedømmelse ved universitetsuddannelser (karakterbekendtgørelsen)« til: »bekendtgørelse om karakterskala og anden bedømmelse ved uddannelser på Uddannelses- og Forskningsministeriets område (karakterbekendtgørelsen)«.
 3. I § 18, stk. 1, 1. og 2. pkt., og § 18, stk. 2, ændres »uddannelser« til: »bachelor- og kandidatuddannelser«.
 4. Efter § 18 indsættes før overskriften før § 19:
»§ 18 a.
Universitetet fastsætter regler om omprøve for studerende, der er optaget på en bachelor- og kandidatuddannelse efter reglerne om deltidsuddannelse, og for studerende, der er optaget på en masteruddannelse og anden deltidsuddannelse.« 5.
§ 28 affattes således:
»§ 28. Studerende på en kandidatuddannelse, der skal gennemføre supplerende uddannelsesaktivitet, jf. uddannelsesbekendtgørelsen, skal senest 6 måneder efter studiestart på første studieår, jf. dog stk. 2, deltage i og bestå den eller de prøver, der indgår i den supplerende uddannelsesaktivitet, for at kunne fortsætte uddannelsen, jf. kandidatadgangsbekendtgørelsen.
Prøven eller prøverne skal dokumentere, at den studerende har erhvervet de nødvendige faglige forudsætninger for fortsat optagelse på kandidatuddannelsen.
 Stk. 2. Universitetet kan fastsætte i studieordningen, at den supplerende uddannelsesaktivitet senest skal være bestået 12 måneder efter studiestart.
 Stk. 3. Den studerende har 3 prøveforsøg til at bestå den eller de prøver, der indgår i den supplerende uddannelsesaktivitet, medmindre universitetet har fastsat, at den studerende kun har 1 eller 2 prøveforsøg, jf. stk. 4.
 Stk. 4. Universitetet fastsætter i studieordningen regler for prøver, der indgår i den supplerende uddannelsesaktivitet, herunder antal prøveforsøg.
Stk. 5. Universitetet kan dispensere fra stk. 1-4, hvis der foreligger usædvanlige forhold.« 6. I § 31 indsættes som stk. 9:
»Stk. 9. For studerende, der har deltaget i ekstra uddannelsesinitiativer for talentfulde studerende, gælder tillige de regler, som er fastsat om eksamensbeviser i bekendtgørelse om talentinitiativer for videregående uddannelser på Uddannelses- og Forskningsministeriets område (talentbekendtgørelsen).« § 2 Bekendtgørelsen træder i kraft den 15. maj 2015.
