Resumé  



  

 I forbindelse med personalereduktioner blev en lektor afskediget.
Han  

 klagede over en ingeniørhøjskoles og Undervisningsministeriets behandling af  

 hans sag.
Afgørelsen var truffet af højskolens styrelsesråd efter indstilling  

 fra tre studienævnsformænd på deres respektive nævns vegne.
 Ombudsmanden mente det var tvivlsomt om studienævnene kunne  

 delegere kompetencen til at afgive indstilling til studienævnsformændene.
 Ombudsmanden udtalte endvidere at en af studienævnsformændene var  

 inhabil i forhold til at udarbejde indstillingen, da han underviste i et af  

 de  

 fag som i henhold til faglige strategiplaner skulle nedprioriteres.
Ombudsmanden mente det var beklageligt at ingeniørhøjskolen havde  

 tilsidesat pligten efter forvaltningslovens § 19 til at partshøre lektoren  

 over  

 grundlaget for afskedigelse.
Ombudsmanden kritiserede endvidere  

 ingeniørhøjskolens begrundelse for afskedigelsen samt  

 Undervisningsministeriets  

 sagsbehandling.
Ombudsmanden henstillede at Undervisningsministeriet genoptog  

 behandlingen af sagen. (J.nr. 1995-1406-803).
Afskedigelse i forbindelse med personalereduktion.
Intern  

 delegation af kompetence.
Inhabilitet.
Partshøring Sagens nærmere omstændigheder  

 var følgende:
 I august 1993 bad Teknikum  

 X's styrelsesråd rektor for Teknikum X om sammen med de tre  

 studienævnsformænd  

 for henholdsvis maskin-, skibs- og produktionsretningerne at drøfte og  

 analysere hvorledes nødvendige personalereduktioner på lærerområdet kunne  

 foretages.
 Rektor og de tre  

 studienævnsformænd afgav herefter følgende indstilling til styrelsesrådet:
"Den svigtende tilgang  

 har især berørt maskinretningen.
Den generelle afmatning af interessen for  

 maskiningeniøruddannelsen, det faldende antal i de kommende ungdomsårgange,  

 overkapaciteten af uddannelsespladser inden for maskiningeniørområdet på  

 Sjælland betyder tilsammen, at vi i fremtiden må budgettere med højst 40  

 uddannelsespladser pr. år - d.v.s. én klasse - på maskinretningen.  

 Maskinretningen vil således blive reduceret fra de tidligere 3 klasser pr. år  

 til kun en klasse.
Maskinstudienævnet vil i  

 fremtiden jvf. strukturplan M-2000 koncentrere uddannelsen om plastteknologi  

 og  

 produktudvikling.
Det klassiske område 'energiteknik' vil bortfalde i  

 fremtiden.
 Faggruppen energiteknik.
Faggruppen har tre lærere:  

 (B), (A), (C). Studienævnsformændene foreslår at denne gruppe reduceres med 2  

 lærere.
Dermed vil der ske en tilpasning til undervisningsaktiviteten.
 (B) skal fortsat styre  

 M-retningen og afvikle de sidste 2 årgange på teknikumuddannelsen, herunder  

 POUV- og afgangsprojekter.
 Herefter vil der ikke være  

 ledige timer, som kan udfylde (C) og (A)'s årsværk.
 Hvis der i en kort  

 overgangsperiode skulle være timerester fra (C) og (A)'s område, vil disse  

 kunne  

 dækkes af lærere fra andre faggrupper, f.eks:
Termodynamik: (E), (P) Dynamik (som er bortfaldet  

 som selvstændigt modul): (G), (H), (F) Energiteknik: (J) Regulering: (K) Studienævnsformændene  

 indstiller (C) og (A) til afskedigelse." De tre studienævnsformænd har  

 under det senere sagsforløb bekræftet at den omtalte indstilling "er i  

 overensstemmelse med resultatet af den drøftelse, vi havde med rektor D på et  

 studienævnsformandsmøde i august 1993. Indholdet er således konklusionen på  

 mødet i forbindelse med personalereduktionerne på området energiteknik",  

 jf. erklæring af 18. august 1994.
På et møde den 25. august  

 1993 traf styrelsesrådet beslutning om hvem der skulle afskediges.
Der er i  

 sagen fremlagt et uddrag af fortroligt referat af styrelsesrådets møde.  

 Uddraget blev fremlagt af Kammeradvokaten under den sag som A senere anlagde  

 mod Teknikum X, og A blev først i den forbindelse bekendt med referatet.
Af  

 uddraget  

 fremgår følgende:
 "Lærerområdet:
 I analysen sammen med  

 studienævnsformændene om hvordan der kan ske en reduktion på lærerområdet,  

 som  

 bedst muligt sikrer (Teknikum X)'s uddannelsesforpligtigelser, er følgende  

 kriterier blevet anvendt:
 - fagområderne i (Teknikum  

 X)'s  

 fremtidige uddannelsesprofil -  

 skibskonstruktion, produktudvikling, plastteknologi og transport/logistik  

 skal  

 sikres.
- en fleksibel og bred  

 fagprofil foretrækkes frem for en snæver fagprofil - alle centrale fagområder  

 skal kunne dækkes af det faste lærerkorps - integreringen af  

 edb-værktøjet skal styrkes i uddannelsen, bl.a. i statistik og styrkelære-  

 samt  

 tegneundervisningen - uddannelsesreformens  

 ændringer, bl.a. reduktionen af praktikundervisningen samt styrkelsen af  

 grundfagene, skal imødekommes.
 Endvidere gælder det for hver  

 af nedenstående lærere, at deres hovedfagområde kan dækkes af øvrige lærere  

 på  

 (Teknikum X).
 ...
(A)  

 Dels er omfanget af undervisningen i (A)'s  

 fagområder - dynamik, energimaskiner og regulering - blevet mindre, og dels  

 vil  

 der i fremtiden ske en nedtoning af disse områder.
Dynamik kan dækkes af  

 bl.a.  

 (G), (H), (I), (K), (...). Energimaskiner kan dækkes af bl.a. (J) og  

 regulering  

 af (K).
(A) fratræder sin stilling  

 (fuld tid til 0 timer) pr. 1/8-94." Ved brev af 28. august 1993  

 blev A med virkning fra 1. august 1994 afskediget som lektor ved Teknikum X.  

 Af  

 brevet fremgår bl.a. følgende:
"Som du er vidende om,  

 bl.a. efter informationen på personalemødet ved semesterstarten, har den  

 svigtende tilgang til studiet medført, at (Teknikum X) i 1994 vil få en  

 kraftig  

 reduceret bevilling.
Selv efter de personalereduktioner, som blev iværksat  

 sidste år i november, vil vi få et underskud på 3.7 mill. kr..
På den baggrund besluttede  

 Styrelsesrådet på sit møde den 18. august at gennemføre personalereduktioner  

 svarende til 4.2 årsværk på lærerområdet, 3.2 årsværk på TAP-området samt  

 undlade at genbesætte administratorstillingen.
Gennemførelse af denne plan  

 vil  

 reducere vort underskud til 1.9 mill. kr. i 1994. Dette underskud søges  

 dækket  

 ved en ekstrabevilling.
 Bestyrelsen godkendte den 24.  

 august ovennævnte plan, og den 25. august har Styrelsesrådet besluttet,  

 hvilke  

 ansatte, der vil blive berørt af personalereduktionen.
Herefter er jeg ked af at  

 måtte meddele dig, at den frivillige aftale om førtidspensionering pr. 1.  

 august 1994, og som fremgår af mit brev d. 24. november 1992, desværre ikke  

 længere er frivillig.
Din ansættelse opsiges med virkning pr. 1. august 1994.
..." A anlagde herefter sag mod  

 Teknikum X ved Civilretten med påstand om at teknikum skulle betale ham  

 erstatning som følge af uberettiget afskedigelse.
A's anbringender var  

  

 at  

  

 nedgangen i elevantallet først om  

 nogle år ville påvirke de årgange som han underviste, og  

  

 at  

  

 Teknikum X - ved afskedigelsen - havde brudt en aftale om  

 nedsættelse af hans arbejdstid indtil han nåede pensionsalderen.
Sagen blev  

 imidlertid efter parternes aftale hævet på vilkår at hver part bar sine  

 omkostninger.
Den 5. marts 1995 klagede A  

 over afskedigelsen til Undervisningsministeriet.
A skrev i den forbindelse  

 bl.a.:
 "...
 I denne afskedigelsessag har  

 man ikke rådført sig med maskinstudienævnet som vedtægterne foreskriver  

  

 se bilag 2 § 13 stk 8.
 Efter en telefonisk samtale  

 den 27/2 1995 med kontorchef i undervisningsministeriets universitetsafdeling  

 (...) har jeg erfaret af hans fortolkning af vedtægterne, at et, enigt  

 styrelsesråd uden de faglige ingeniørrelevante kvalifikationer har beføjelse  

 til at afskedige medarbejdere.
 Denne fortolkning af  

 vedtægterne deles hverken af ledende medarbejdere på (Teknikum Y) eller  

 undertegnede.
 Under den indledende retssag  

 mod (Teknikum X) fremkom kammeradvokatens bilag A, her  

  

 bilag 3.
 Øverst på bilaget fremgår  

 det, at maskinstudienævnet har været indkaldt vedrørende afskedigelsessagen.
 Der findes intet referat fra  

 et sådant møde, da mødet aldrig har fundet sted.
 Bilag A er et falsum fra  

 rektors hånd.
 På grund af økonomien skulle  

 energiretningen beskæres med 2- ud af 3 lærere (se kammeradvokatens bilag A).
 Maskinstudienævnets formand  

 (B) havde som eneste undervisningsfag energi og var den af de 3 lærere, som  

 var  

 med til at afgøre, hvilke lærere der skulle siges op i energiretningen.
 Jeg mener at han i denne sag  

 har været inhabil.
 Man har under afskedigelserne  

 helt set bort fra lærernes belastning og kvalifikationer, hvilket fremgår af  

 følgende fakta:
 Lærere som ikke er blevet afskediget.
En lærer med samme alder som undertegnede og med 7 års  

 anciennitet på (Teknikum X) har aldrig været fuldt belastet med undervisning  

 og havde i 1993 et timeunderskud på 600 timer.
Denne lærer underviser i dag i  

 maskintegning.
Man har tidligere uden held forsøgt at give ham andre  

 undervisningsfag.
 En uddannet biolog som var ansat til at undervise i  

 miljø havde i 1993 et timeunderskud på 300 timer selv om vedkommendes  

 belastning blev suppleret med studievejledning og medlem af styrelsesrådet.
 En lærer er blevet indstillet til lektorbedømmelse 2  

 gange, men er endnu ikke fundet egnet til lektor.
 Som det fremgår af  

  

 bilag 4  

  

 har (Teknikum X) fået tildelt  

 midler til fratrædelsesordninger.
 Disse midler er  

  

 ikke  

  

 blevet anvendt til  

 fratrædelsesordninger på (Teknikum X).
 Jeg har indstillet min  

 afskedigelsessag mod (Teknikum X) af økonomiske grunde, men synes at  

 Undervisningsministeriet både af retfærdige- og etiske grunde burde betale  

 salæret til min advokat  

  

 se bilag 5.
Jeg føler mig meget dårlig  

 behandlet." Teknikum X afgav den 22.  

 marts 1995 en udtalelse om sagen til Undervisningsministeriet hvor man skrev  

 følgende:
 "...
 Punkt 1.
 Det er ukorrekt, når det  

 påstås, at studienævnet for maskinretningen ikke har været hørt i forbindelse  

 med afskedigelsen.
Styrelsesrådet bad mig i  

 august 1993 sammen med formændene for de dengang 3 eksisterende studienævn om  

 at drøfte og analysere på hvilken måde, de nødvendige personalereduktioner på  

 lærerområdet  

 kunne foretages, sådan at Ingeniørhøjskolen bedst muligt kunne sikre sine  

 uddannelsesforpligtelser.
De 3 studienævn var ansvarlige for henholdsvis  

 maskin-, skibs- og produktionsretningerne.
Gruppen af studienævnsformænd  

 udgjorde det forum, hvor den faglige planlægning foregik.
Styrelsesrådet havde forinden  

 udstukket nogle retningslinier og kriterier.
Bl.a. skulle der i analysen  

 tages  

 hensyn til ·  

  

 	  

 skolens fremtidige uddannelsestilbud ·  

  

 	  

 en styrkelse af integrationen af edb i  

 undervisningen ·  

  

 	  

 ændringer i forbindelse med reformen på  

 ingeniøruddannelsesområdet, herunder styrkelse af grundfagene, skulle  

 imødekommes.
 Jeg lovede studienævnsformændene,  

 at alt materiale i forbindelse med denne analyse ville blive behandlet  

 fortroligt både af mig og styrelsesrådet.
På baggrund af den foretagne  

 analyse formulerede jeg herefter en indstilling til styrelsesrådet - en  

 indstilling, som der var enighed om.
Indstillingen er den, (A) har vedlagt  

 som  

 bilag 3 i sin klage.
Det er undertegnede, som har påført de tre øverste  

 håndskrevne linier i forbindelse med kammeradvokatens sagsfremstilling Punkt 2.
 Det er ukorrekt, at bilag 3 i  

 (A)'s klage er et falsum.
 Det pågældende papir - jvf.  

 ovenfor - indgik i sagsbehandlingen på styrelsesrådsmødet d. 28. august 1993.
 Set i bakspejlet kan jeg nu  

 se, at jeg skulle have sørget for, at de tre studienævnsformænd havde  

 underskrevet denne indstilling.
 ...
I forlængelse heraf  

 underskrev de tre studienævnsformænd en erklæring af 18. august 1994 vedr.  

 såvel den foretagne analyse/drøftelse samt konklusion, d.v.s. indstilling til  

 styrelsesrådet.
Erklæringen vedlægges som  

  

 bilag  

 1.
 Punkt 3.
 Det må tilbagevises, at formanden  

 for maskinstudienævnet, (B), var inhabil i sagsforløbet.
Når (A) påstår, at (B) har  

 været inhabil, må det skyldes - som det er formuleret i klagen - at (B) bl.a.  

 sammen med (A) og en anden lærer stod for fagområdet energiteknik.
Dette  

 fagområde var i henhold til faglige strategiplaner planlagt til at blive  

 nedprioriteret.
Men i modsætning til (A), levede (B) op til alle de  

 kriterier,  

 som styrelsesrådet havde udstukket i forbindelse med personalereduktionerne.  

 (B)'s hovedbeskæftigelse var bl.a. planlægning og styring af hele den  

 projektorganiserede undervisning på maskinretningen. (B) var således en af  

 skolens mest dynamiske og velkvalificerede lærere.
At (Teknikum Z) senere har  

 'headhuntet' (B) bekræfter denne vurdering.
 Punkt 4.
 Det er ukorrekt, når det  

 påstås, at der ved afskedigelserne ikke har været taget hensyn til lærernes  

 faglige kvalifikationer og undervisningsbelastning.
 ...
Desuden vil jeg bemærke, at  

 de 'fakta' vedr. tre kollegaer, som (A) angiver i sin klage, har jeg svært  

 ved  

 at tage seriøst.
Alle de anførte 'fakta' er usande, fordrejede og misledende  

 -  

 enkelte er endog groft injurierende.
Hvis det skulle være nødvendigt vil jeg  

 godt give nogle uddybende kommentarer.
Endelig vil jeg ikke undlade  

 at bemærke, at (A) ved sin fratræden var i et stort timeunderskud.
Det  

 skyldes  

 følgende forhold.
I forbindelse med en række personalesamtaler, som jeg  

 foretog i efteråret 1992, gav (A) udtryk for, at han ønskede at lade sig  

 førtidspensionere med virkning fra 1. august 1994,  

  

 bilag 2.  

  

 Dette blev der taget hensyn til ved den efterfølgende  

 skemaplanlægning. (A) ønskede bl.a. at blive fritaget for undervisning i et  

 bestemt modul, ENMA 5, inden for hans fagområde i energiteknik.
Indholdet i  

 modulet havde en lille ændring i forhold til de moduler, som (A) tidligere  

 havde varetaget; derfor argumenterede (A) med, at da han alligevel skulle  

 holde  

 op om et år, ville det være spild af tid at sætte sig ind i noget andet.
 Punkt 5.
Ingeniørhøjskolen har ikke  

 fået midler til fratrædelsesordninger.
De midler, som blev givet på et møde  

 mellem kontorchef (...) og rektorerne fra ingeniørhøjskolerne i (Z, Æ og X) i  

 efteråret 1994, var en 'katastrofehjælp'. Vi fik 1.9 mill. kr., som alle blev  

 brugt til at dække et bevillingsunderskud.
Midlerne var ikke øremærkede til  

 fratrædelsesordninger.
At ingeniørhøjskolen i (Æ) herefter i deres budget fik  

 plads til fratrædelsesordninger er en anden sag.
 Slutkommentar.
Jeg finder, at afskedigelsen  

 af (A) både har været fuldt ud saglig og rigtig behandlet.
Desuden finder  

 jeg,  

 at (A) har fået en fair og langmodig behandling.
..." Undervisningsministeriet  

 stadfæstede den 24. marts 1995 beslutningen om at afskedige A og skrev i den  

 forbindelse følgende:
 "...
Vi kan tilslutte os (Teknikum  

 X)'s bemærkninger om anvendelsen af midlerne til fratrædelsesordninger.
Disse  

 midler blev givet som en generel hjælp til trængte teknika - og midlerne var  

 ikke øremærket til anvendelse for fratrædelsesordninger, men kunne anvendes  

 efter højskolernes egne vurderinger til, hvorledes de anspændte  

 budgetsituationer  

 bedst kunne forbedres.
 Vi må afvise Deres klage,  

 idet gældende regler for uansøgt afsked er blevet overholdt, jf.  

 bekendtgørelse  

 nr. 208 af 8. april 1987 om styrelse af teknika, § 12 pkt. 5.
Vi gør Dem opmærksom på, at  

 ved mæglingsmøde i Finansministeriet den 14. februar 1994 - ref. vedlægges -  

 kunne der ikke opnås enighed om, hvorvidt Deres afsked var sagligt begrundet,  

 hvorefter sagen overgik til retligt søgsmål.
Ved forliget mellem  

 kammeradvokaten og Deres advokat vedr.
Deres afskedigelse, blev sagen  

 ophævet.
 Vi opfatter dermed forliget  

 som udtryk for, at De og Deres advokat har accepteret, at Deres afskedigelse  

 har været sagligt begrundet, og der dermed ikke er grundlag for yderligere  

 klager over afskedigelsen.
Vi betragter hermed sagen som  

 afsluttet." I et brev af 29. marts 1995  

 til mig oplyste A at han ikke var medlem af ingeniørorganisationerne, og at  

 det  

 af Undervisningsministeriet omtalte forligsmøde i Finansministeriet ikke  

 vedrørte ham.
 Ved brev af 30. marts 1995  

 til mig oplyste A bl.a. følgende om sine arbejdsområder og -belastning:
 "...
 Jeg var den lærer på skolen,  

 der havde flest forskellige undervisningsfag.
 Således underviste jeg i  

 efteråret 1993 i følgende fag:
 Forbrændingsmotorer.
 Damp- og Gasturbiner.
 Beregning og konstruktion af  

 centrifugalpumper.
 Styringsteknik.
 Dynamik.
 og i foråret 1994:
 Reguleringsteknik.
 Dynamik.
 Projekt i vridstempelmotor.
 Afgangsprojekt i  

 turbokompressorer fra helsingørfirmaet HV-Turbo.
 ...
 Jeg havde i efteråret 1993 så  

 stor en undervisningsbyrde, at der ikke blev plads til ENMA 5.
..." I sit brev af 31. marts 1995  

 til mig klagede A navnlig over at vedtægterne for Teknikum X ikke blev fulgt  

 i  

 forbindelse med hans afskedigelse fra teknikum, idet studienævnet for  

 maskinretningen ikke blev hørt.
 Den 19. april 1995 bad jeg  

 Undervisningsministeriet om en udtalelse om sagen, herunder om A's breve af  

 29., 30. og 31. marts 1995.
Ved brev af 14. juni 1995  

 afgav Undervisningsministeriet sin udtalelse.
Heri anførte ministeriet bl.a.  

 følgende:
 "...
1. Ressourcetildelingen til  

 de videregående uddannelser - herunder ingeniørhøjskolerne - foretages på  

 baggrund af studentertilgangen til de enkelte institutioner.
I 1993 og 1994  

 indtraf der et fald i tilgangen til ingeniøruddannelserne.
Faldet i tilgangen  

 var specielt alvorligt for de mindre teknika, hvor det flere steder var  

 nødvendigt  

 at foretage en tilpasning af omkostningerne til den mindre ressourcetildeling  

 ved at gennemføre afskedigelser af lærerpersonalet.
 For (Teknikum X) var faldet i  

 studentertilgangen så markant, at den deraf følgende mindre  

 ressourcetildeling  

 fik som konsekvens, at der måtte afskediges 5 lærere, herunder (A).
 2. Kompetencen til at ansætte  

 og afskedige lærere på ingeniørhøjskolerne er tillagt Styrelsesrådet, jf.  

 bekendtgørelse nr. 208 af 8. april 1987 om styrelse af teknika, § 12, stk. 1  

 nr. 5.
 Fagråd og studienævn har ikke  

 ansættelses/afskedigelseskompetence, men har alene mulighed for at afgive  

 indstilling vedr. sammensætning af bedømmelsesudvalg og afgive indstilling  

 vedr. faglige spørgsmål, jf. § 15 og § 16.
 3. Undervisningsministeriet  

 er øverste forvaltningsmyndighed for teknika og fastsætter bestemmelser om  

 institutionernes drift og virksomhed, jf. bekendtgørelse nr. 542 af 12. juli  

 1990 af lov om teknika.
 Da afskedigelsen faldt inden  

 for ingeniørhøjskolens ansvarsområde, jf. styrelsesbekendtgørelsen § 4 og §  

 12,  

 og afskedigelserne blev gennemført efter en faglig vurdering af hvilke  

 medarbejdere, der bedst kunne undværes i den pågældende situation, havde  

 ministeriet ikke baggrund for at blande sig i de pågældende  

 afskedigelsessager  

 ud over at føre tilsyn med legaliteten i ingeniørhøjskolens dispositioner.
 4. Tilpasningen af  

 ingeniørhøjskolens faglige profil til det formindskede studenteroptag har  

 været drøftet i de relevante organer, jf. styrelsesbekendtgørelsen og  

 højskolens vedtægter.
 Tilbage står en prøvelse af  

 legaliteten for begrundelserne for afskedigelserne.
 Afskedigelsen af (A) og de  

 fire andre lærere blev begrundet med et væsentligt fald i højskolens budget.
Om denne begrundelse var  

 saglig holdbar i arbejdsretlig forstand, og om afskedigelsesproceduren havde  

 været i overensstemmelse med den foreskrevne procedure, blev der afholdt  

 mæglingsmøde den 14. februar 1994 i Finansministeriet - men parterne kunne  

 ikke  

 opnå enighed.
Inden afskedigelserne overgik til voldgiftsafgørelse, blev  

 påstanden om usaglig begrundet afsked frafaldet fra arbejdstagersiden  

 (Ingeniørforbundene  

 i Danmark).
 Konklusionen må herefter  

 være, at der foreligger en saglig begrundet afsked af de 5 lærere ved  

 (Teknikum  

 X).
 5. Ministeriet har ikke  

 forelagt ingeniørhøjskolens bemærkninger af 22. marts 1995 for (A), forinden  

 vi  

 traf afgørelsen af 24. marts 1995, hvori vi afviste hans klage over  

 afskedigelsen fra (Teknikum X), idet vi vurderede, at ingeniørhøjskolens  

 bemærkninger  

 ikke havde nogen betydning for ministeriets afvisning af (A)'s klage, jf.  

 væsentlighedskriteriet i forvaltningsloven, § 19 og begrundelsen for  

 afskedigelsen.
 De forhold som (A) anfører i  

 sine breve af 5. marts 1995, 29. marts, 30. marts og 31. marts 1995 ændrer  

 intet ved det centrale i afskedigelsen - at den er blevet gennemført på  

 baggrund af budgetmæssige forhold, som det fagretlige system har accepteret  

 som  

 saglig begrundelse for afskedigelsen.
 De forhold ved afskedigelsen,  

 som (A) henviser til i de ovennævnte breve og klagen af 5. marts 1995, ændrer  

 heller ikke ved, at afgørelsen om afskedigelsen er i overensstemmelse med  

 reglerne i styrelsesbekendtgørelsen og vedtægterne, idet den er truffet af  

 Styrelsesrådet.
 Det er ministeriets  

 opfattelse, at de kompetence- og proceduremæssige forhold ved afskedigelsen  

 af  

 (A) er blevet behandlet af det faglige system og afklaret ved, at  

 Ingeniørforbundene i Danmark har frafaldet påstanden om usaglig afsked.
 ...
 Vi finder ikke, at der er  

 grundlag for at ændre ministeriets afgørelse af 24. marts 1995, idet hans  

 oplysninger for så vidt ikke er relevante for hans afsked, idet han alene er  

 blevet afskediget på grund af budgetmæssige indskrænkninger og en vurdering  

 af  

 hvilke fag (personer), der bedst kunne undværes i den pågældende situation.
..." Undervisningsministeriet  

 havde indhentet en udtalelse af 6. juni 1995 fra Teknikum X hvoraf bl.a.  

 fremgik:
 "...
 De tre breve indeholder ingen  

 relevante aspekter i afskedigelsessagen, som jeg ikke allerede har  

 kommenteret  

 i min skrivelse af 22. marts 1995.
 ...
(A)'s belastning i  

 efterårssemesteret 1993 var 840 timer og 507 timer i forårssemesteret 1994,  

 d.v.s. en samlet belastning på 1347 timer eller 333 timer mindre end  

 årsnormen  

 på 1680. Der var således rigelig plads til undervisning i modulet enma5, som  

 er  

 normsat til 120 timer." I brev af 14. juni 1995 skrev  

 Undervisningsministeriet således til A:
 "...
Afskedigelsen af tre af de  

 øvrige lærere er blevet prøvet i det fagretlige system.
Ingeniørforbundene i  

 Danmark har frafaldet påstanden om usaglig afsked, hvilket er en accept af,  

 at  

 afskedigelserne er foretaget i overensstemmelse med gældende regler.
 Da disse afskedigelser har  

 samme baggrund og er gennemført efter den samme procedure som ved Deres  

 afsked,  

 er der intet der taler for, at der specielt foreligger retlige mangler ved  

 Deres afsked fra (Teknikum X).
..." Ved brev af 18. juni 1995  

 fremsendte A sin belastningsoversigt fra undervisningsåret 1993-94 og skrev i  

 den forbindelse:
 "... Det fremgår  

 tydeligt, at rektors opgørelse ikke er i overensstemmelse med min  

 belastningsoversigt.
 ...
 Efter denne indrømmelse  

 fremkommer rektor med en ny forklaring, at styrelsesrådet bad ham indkalde de  

 3  

 studienævnsformænd til et afskedigelsesmøde.
 Dette har  

 studienævnsformændene ikke kompetence til ifølge studienævnets  

 forretningsorden, som er udarbejdet af styrelsesrådet i januar 1993.
..." Ved brev af 1. september 1995  

 bad jeg Undervisningsministeriet om en udtalelse i anledning af A's brev af  

 18.  

 juni 1995. Jeg bad i den forbindelse om at ministeriet forinden indhentede en  

 udtalelse fra Teknikum X om sagen.
Den 21. september 1995  

 fremsendte Undervisningsministeriet sin udtalelse samt en udtalelse fra  

 Teknikum X.
Af ministeriets udtalelse fremgår:
 "...
 Vi henholder os til (Teknikum  

 X)'s udtalelse, idet vi ønsker at tilføje, at hvad angår partshøringen, har  

 ministeriet på et tidligt tidspunkt i klagesagen været opmærksom på, at den  

 ikke var blevet foretaget, jf. forvaltningsloven, § 19.
Det er beklageligt, at (A)  

 ikke fik lejlighed til at fremkomme med en udtalelse efter reglerne om  

 partshøring.
På den anden side har ministeriet delt ingeniørhøjskolens  

 desorientering m.h.t. tema og værdi af en partshøring, idet  

 afskedigelsesgrundlaget for (A) intet havde med hans person at gøre, og  

 uanset  

 indholdet af hans evt. udtalelse ville det ikke ændre det forhold, at  

 afskedigelsen blev foretaget på baggrund af faldende studentertilgang og  

 faldende bevillinger.
..." Af udtalelsen af 11.  

 september 1995 fra Teknikum X fremgår følgende:
 "...
 (A) sætter tvivl om  

 rigtigheden af mine tidligere oplysninger vedr. (A)'s arbejdsbelastning i  

 undervisningsåret  

 1993/94. (A) vedlægger i den anledning et arbejdspapir fra  

 maskinstudienævnet,  

 som er et budget for skemaplanlægningen for undervisningsåret 1993/94.
 Dette budget kom dog ikke til  

 at holde, bl.a. fordi (A) ikke påtog sig ansvaret for nogle planlagte  

 eksamensprojekter. (A)'s reelle arbejdsbelastning for det pågældende år er  

 vedlagt i bilag 1. Bilagets rigtighed er bekræftet med tillidsmandens  

 underskrift.
 Heraf vil man, hvis det har  

 interesse, kunne konstatere, at mine tidligere oplysninger om (A)'s  

 arbejdsbelastning  

 er korrekte.
 ...
Dernæst skriver (A), at jeg  

 kommer med en ny forklaring gående på, at styrelsesrådet bad mig om at  

 indkalde  

 studienævnsformændene til et afskedigelsesmøde.
Desuden skriver (A), at  

 afholdelsen af dette 'afskedigelsesmøde' ikke er dokumenteret.
Styrelsesrådet har ikke bedt  

 mig om at afholde et afskedigelsesmøde, men - som jeg redegjorde for i min  

 skrivelse af 22. marts - bad styrelsesrådet mig om sammen med  

 studienævnsformændene at foretage en analyse af, hvordan en nødvendig  

 personalereduktion kunne gennemføres under hensyntagen til nogle kriterier,  

 som styrelsesrådet havde fremlagt.
På baggrund af denne analyse gennemførte  

 og  

 besluttede styrelsesrådet de pågældende afskedigelser.
 Den af (A) efterlyste  

 dokumentation for ovennævnte møde med studienævnsformændene kan findes bl.a.  

 i  

 studienævnsformændenes erklæring af 18. august 1994 - vedlagt min skrivelse  

 af  

 22. marts.
 ...
Formanden for  

 maskinstudienævnet var ikke medlem af styrelsesrådet og var derfor ikke med  

 til  

 at træffe nogen afgørelse i afskedigelsessagen.
Formanden for  

 maskinstudienævnet kan derfor ikke være inhabil.
 ...
Der blev ikke ved  

 afskedigelsesproceduren i august 1993, til hvilken (A)'s sag hører, foretaget  

 nogen  

 partshøring.
Jeg blev senere, bl.a. i december 1993 efter telefonisk kontakt  

 til undervisningsministeriet, gjort opmærksom på, at finansministeriet netop  

 havde understreget, at institutionerne i fremtiden skulle gennemføre  

 partshøringer i forbindelse med afskedigelser af personale.
Sådanne  

 partshøringer har (Teknikum X) gennemført lige siden.
..." Den 2. oktober 1995 sendte  

 jeg A kopi af de to udtalelser.
Ved brev af 10. oktober 1995  

 fremsatte A yderligere bemærkninger til sagen.
Han skrev i den forbindelse:
 "...
 (D)'s påstand om, at jeg ikke  

 ville påtage mig ansvaret for nogle planlagte eksamensprojekter.
 Dette må jeg på det  

 kraftigste afvise, da jeg kun blev pålagt et meget ingeniørrelevant  

 eksamensprojekt  

 i samarbejde med 3 studerende og (...)firmaet (M).
 Omtalte projekter blev først  

 planlagt i foråret 1994 umiddelbart før min aftrædelse fra (Teknikum X), og  

 kan  

 derfor ikke ligge til grund for min opsigelse.
 ...
 Citerer rektors brev af 22  

 marts punkt 1.: Det er ukorrekt, når det påstås at maskinstudienævnet ikke  

 har  

 været hørt i forbindelse med afskedigelsen.
 Ifølge forretningsorden for  

 studienævnene har formanden for maskinstudienævnet ikke flere beføjelser end  

 de øvrige medlemmer af studienævnet, og kan derfor ikke træffe afgørelse uden  

 maskinstudienævnets samtykke.
 ...
 Formanden for  

 maskinstudienævnet godkendte og underskrev følgeskrivelsen til  

 kammeradvokatens  

 bilag A et år efter at bilag A blev udfærdiget.
 Bilag A blev brugt af  

 styrelsesrådet, og formanden for maskinstudienævnet var derfor med til at  

 træffe afgørelse i min afskedigelsessag.
Formanden for  

 maskinstudienævnet var derfor inhabil." Ved brev af 23. oktober 1995  

 fremsendte jeg kopi af A's brev til Undervisningsministeriet.
 A fremsatte yderligere  

 bemærkninger til sagen i brev af 25. oktober 1995, og ved brev af 31. oktober  

 1995 modtog Undervisningsministeriet kopi af A's brev.
 Den 2. november 1995 meddelte  

 Undervisningsministeriet at: "Idet vi henholder os til vores tidligere  

 besvarelser,  

 skal vi anføre, at vi har ikke yderligere bemærkninger til afskedigelsen af  

 (A)".
Ombudsmandens udtalelse "Det fremgår af lov om teknika (lovbek. nr. 673 af 29. juli 1992), § 2,  

 at teknika skal være selvejende institutioner hvis vedtægter godkendes af  

 undervisnings-og forskningsministeren (nu undervisningsministeren).  

 Udgifterne ved driften af teknika afholdes af statskassen, jf. § 4, stk. 1.
 Undervisningsministeren er øverste forvaltningsmyndighed for disse og  

 fastsætter bestemmelser om institutionernes drift og virksomhed, jf. § 6,  

 stk. 1. Ministeren fastsætter i forbindelse hermed nærmere bestemmelser om  

 ansættelsesforhold og træffer beslutning om forskellige tjenstlige sanktioner  

 i relation til de ansatte, jf. § 6, stk. 2.
Undervisningsministeriet har den 25. april 1990 (ministeriets j.nr.  

 1987-026-2) meddelt samtlige teknika, handelshøjskoler og  

 handelshøjskoleafdelinger at det er ministeriets opfattelse at teknika,  

 handelshøjskoler og handelshøjskoleafdelinger er omfattet af de generelle  

 forvaltningslove, idet det i lovene for disse institutioner er anført at  

 undervisningsministeren er øverste forvaltningsmyndighed.
Teknika må herefter  

 antages at udgøre en del af den offentlige forvaltning og er dermed omfattet  

 af ombudsmandens kompetence, jf. ombudsmandslovens § 7, stk. 1.
(...) Jeg har gennemgået følgende spørgsmål i forbindelse med sagens behandling:
Kompetencedelegation til studienævnsformænd Studienævnsformands habilitet Partshøring Begrundelse Undervisningsministeriets sagsbehandling Konklusion Ad 1. Kompetencedelegation til studienævnsformænd (Teknikum X)'s og  

 Undervisningsministeriets afgørelser er truffet i medfør af bek. nr. 208 af  

 8.  

 april 1987 om styrelse af teknika, § 12, stk. 1, nr. 5, der har følgende  

 ordlyd:
'Styrelsesrådet har til  

 opgave inden for de fastsatte rammer, ... at træffe  

 beslutning om  

 ansættelse af lærere bortset fra timelønnede på grundlag af udtalelse om  

 ansøgerne fra et sagkyndigt bedømmelsesudvalg og beslutning om uansøgt afsked  

 af sådanne lærere.' Det fremgår af vedtægterne  

 for (Teknikum X), § 14, nr. 8:
 'Studienævnene har til  

 opgave indenfor de fastsatte rammer:
 ... at koordinere  

 fordelingen  

 af lærerressourcerne på fagområderne og at indstille til styrelsesrådet  

 vedrørende ændringer i lærerstaben'.
 Jeg forstår udtalelsen af 22.  

 marts 1995 fra (Teknikum X) således at det er universitetets opfattelse at de  

 tre studienævn havde delegeret deres beføjelser efter vedtægtens § 14, nr. 8,  

 til deres formænd, således at de tre formænd afgav indstilling til  

 styrelsesrådet  

 på nævnenes vegne.
 Hverken loven om teknika  

 (lovbek. nr. 673 af 29. juli 1992), bek. nr. 208 af 8. april 1987 om styrelse  

 af teknika eller HT's vedtægter ses at indeholde udtrykkelige bestemmelser om  

 delegation til formanden.
I tilfælde hvor der ikke er  

 tale om egentlige delegationsforbud, antages det at der i et vist omfang kan  

 ske delegation til et kollegialt organs formand.
Hvor grænsen for delegation  

 til formanden i almindelighed må antages at gå, kan ikke angives mere  

 præcist,  

 jf.
Karsten Loiborg mfl., Forvaltningsret (1994), s. 101, samt Garde og  

 Revsbech, Forvaltningsret og sagsbehandling (1995), s. 47ff.
 Delegationsmuligheden  

 begrænses dog i to henseender: Afgørelser som er praksisdannende, eller som  

 bryder med eller ændrer myndighedens hidtidige praksis, må træffes i det  

 samlede organ, og delegationen må ikke tage et sådant omfang at det samlede  

 organ reelt overflødiggøres i relation til behandlingen af konkrete sager,  

 jf.  

 Karsten Loiborg mfl., Forvaltningsret (1994), s. 102, samt Garde og Revsbech,  

 Forvaltningsret og sagsbehandling (1995), s. 49.
I Deres afskedigelsessag har  

 studienævnsformændene ikke truffet afgørelse i sagen, men alene afgivet en  

 indstilling til styrelsesrådet.
De omtalte grænser for og betænkeligheder ved  

 delegation af afgørelseskompetence til formanden kommer dog efter min mening  

 tilsvarende på tale ved indstillinger der reelt er af væsentlig betydning for  

 afgørelsen af den sag indstillingen angår.
Efter min gennemgang af Deres sag  

 har  

 jeg lagt til grund at indstillingen fra studienævnsformændene reelt var af  

 væsentlig  

 betydning for styrelsesrådets afgørelse om at afskedige Dem.
Indstillinger om uansøgt  

 afskedigelse som følge af ændret fordeling af lærerressourcer på fagområder  

 er  

 typisk meget indgribende og af en sådan karakter at de vil blive afgjort  

 konkret og individuelt; de er med andre ord ikke af en sådan standardiseret  

 karakter at det er hensigtsmæssigt (og ubetænkeligt) at henlægge deres  

 behandling til formanden alene.
Det kan ej heller antages at antallet af  

 sådanne sager vil være så omfattende, eller at sagerne er af en så hastende  

 karakter, at der vil være praktisk behov for at delegere afgørelserne til  

 formanden.
 På denne baggrund er det  

 efter min opfattelse tvivlsomt om formændene for de tre studienævn var  

 berettiget til at afgive indstilling på nævnenes vegne i Deres  

 afskedigelsessag uden at sagen forinden havde være behandlet i de samlede  

 nævn,  

 jf. § 14, nr. 8, i vedtægten for (Teknikum X).
 Jeg har gjort (Teknikum X) og  

 Undervisningsministeriet bekendt med min opfattelse.
Ad 2. Studienævnsformands habilitet Forvaltningslovens § 3 har  

 følgende ordlyd:
'Den, der virker inden for  

 den offentlige forvaltning, er inhabil i forhold til en bestemt sag, hvis 1) vedkommende selv har en  

 særlig personlig eller økonomisk interesse i sagens udfald, eller er eller  

 tidligere i samme sag har været repræsentant for nogen, der har en sådan  

 interesse.
 ...
 Stk. 2. Inhabilitet  

 foreligger dog ikke, hvis der som følge af interessens karakter eller styrke,  

 sagens  

 karakter eller den pågældendes funktioner i forbindelse med sagsbehandlingen  

 ikke kan antages at være fare for, at afgørelsen i sagen vil kunne blive  

 påvirket af uvedkommende hensyn.
Stk. 3. Den, der er inhabil i  

 forhold til en sag, må ikke træffe afgørelse, deltage i afgørelsen eller i  

 øvrigt medvirke ved behandlingen af den pågældende sag.' Det kan give anledning til  

 tvivl om indhentelse af en indstilling fra et selvstændigt organ inden for  

 samme forvaltningsmyndighed må betragtes som en del af sagens behandling, og  

 dermed om forvaltningslovens habilitetsregler gælder direkte for det organ  

 som  

 udarbejder indstillingen, jf. forvaltningslovens § 3, stk. 3. Om  

 forvaltningslovens habilitetsregler gælder direkte, er dog ikke afgørende da  

 tilsvarende principper må antages at gælde også uden for forvaltningslovens  

 direkte anvendelsesområde, jf.
Hans Gammeltoft-Hansen mfl., Forvaltningsret  

 (1994), s. 177.
 Det er på denne baggrund ikke  

 afgørende om studienævnene i forhold til styrelsesrådet må anses for at være  

 selvstændige myndigheder eller en del af samme myndighed som styrelsesrådet,  

 idet forvaltningslovens habilitetsregler gælder enten direkte eller analogt.
Det fremgår af brevet af 22.  

 marts 1995 fra (Teknikum X) til Undervisningsministeriet at fagområdet  

 energiteknik i henhold til faglige strategiplaner var planlagt til at blive  

 nedprioriteret.
Jeg har forstået det sådan at man ved gennemførelsen af de  

 nødvendige nedskæringer tog udgangspunkt i denne planlagte nedprioritering.
 Formanden for  

 maskinstudienævnet, der var den ene af de tre studienævnsformænd som var med  

 til at udarbejde indstillingen, underviste i energiteknik og var derfor i den  

 gruppe som kunne risikere at få ændret sine arbejdsopgaver eller at blive  

 afskediget  

 på grund af besparelser.
 Den pågældende  

 studienævnsformand blev på baggrund af beslutningen om at indstille de to  

 øvrige  

 lærere i energiteknik til afskedigelse holdt ude fra den personkreds det  

 kunne  

 komme på tale at afskedige.
I en tidligere sag om  

 inhabilitet i et fagkyndigt udvalg under Københavns Universitet - omtalt i  

 Folketingets Ombudsmands beretning for året 1988, s. 213ff - havde udvalget  

 bl.a. til opgave at afgive indstilling om inden for hvilke fagområder der  

 skulle foretages besparelser og afskedigelser.
Flere af udvalgets medlemmer  

 var  

 ansat inden for de omtalte fagområder.
Om disse udvalgsmedlemmers habilitet  

 udtalte jeg bl.a. følgende:
 'Da udvalgets fremgangsmåde  

 og indstilling [..] var egnet til at få - og også fik - afgørende betydning  

 for  

 den endelige beslutning om de enkelte afskedigelser, må de pågældende  

 medlemmer  

 efter min opfattelse anses for inhabile.
Udvalgets og dermed de tre  

 medarbejderes funktion har været indstillende; udvalget har ikke truffet  

 afgørelse i sagen.
Efter § 3, stk. 2, foreligger inhabilitet - uanset  

 bestemmelsen i § 3, stk. 1 - ikke, såfremt der som følge af (bl.a.) den  

 pågældendes funktioner i forbindelse med sagsbehandlingen ikke kan antages at  

 være fare for, at afgørelsen i sagen vil kunne blive påvirket af uvedkommende  

 hensyn.
På baggrund af det ovenfor anførte om indstillingens afgørende  

 betydning for den endelige beslutning om de enkelte afskedigelser kan man  

 efter min opfattelse ikke se bort fra inhabiliteten under henvisning til de  

 pågældende medarbejderes funktioner i forbindelse med sagsbehandlingen.' Efter min opfattelse havde  

 den pågældende studienævnsformand en sådan særlig personlig eller økonomisk  

 interesse i sagens udfald at han var inhabil, jf. forvaltningslovens § 3,  

 stk.  

 1, nr. 1.
(Teknikum X) har i sin  

 udtalelse af 11. september 1995 anført at formanden for maskinstudienævnet  

 ikke var medlem af styrelsesrådet og dermed ikke var med til at træffe nogen  

 afgørelse i afskedigelsessagen.
Dette er dog efter min opfattelse ikke  

 tilstrækkeligt til at det generelle forbehold i forvaltningslovens § 3, stk.  

 2  

 - om hvornår inhabilitet alligevel ikke foreligger - vil kunne finde  

 anvendelse.
 Navnlig henset til  

  

 at  

  

 den pågældende studienævnsformand  

 havde en betydelig interesse i sagens udfald,  

  

 at  

  

 det drejede sig om en afgørelse af indgribende karakter  

 (afskedigelse), og til  

  

 at  

  

 der var  

 tale om en indstilling af væsentlig betydning for hvorledes styrelsesrådets  

 afgørelse burde falde ud, kan det ikke udelukkes at uvedkommende hensyn kunne  

 komme til at påvirke afgørelsen, jf. forvaltningslovens § 3, stk. 2.
 Inddragelse af medarbejdere  

 med kendskab til interne forhold kan være en nødvendighed i sager vedrørende  

 påtænkte indskrænkninger, men udtalelser og indstillinger fra personer eller  

 persongrupper der er omfattet af reglerne om inhabilitet, må og kan i givet  

 fald indhentes på en sådan måde at de klart fremstår som selvstændige indlæg  

 fra personer med partslignende interesser og dermed kan vurderes på denne  

 baggrund, jf. den ovenfor nævnte sag omtalt i Folketingets Ombudsmands  

 beretning for året 1988, s. 213.
 Da formanden for  

 maskinstudienævnet var inhabil i sagen, burde han ikke have medvirket ved  

 afgivelsen  

 af maskinstudienævnets indstilling, jf. forvaltningslovens § 3, stk. 3. Der  

 foreligger efter min opfattelse en generelt set væsentlig mangel i  

 forbindelse  

 med beslutningen om at afskedige Dem.
Jeg har gjort (Teknikum X) og  

 Undervisningsministeriet bekendt med min opfattelse.
Med hensyn til  

 konsekvenserne af denne fejl henviser jeg til min konklusion under pkt. 6,  

 nedenfor, s. 25.
Ad 3. Partshøring For så vidt angår det forhold  

 at De ikke fik lejlighed til at afgive Deres bemærkninger inden der blev  

 truffet afgørelse om at afskedige Dem, skal jeg bemærke følgende:
 Efter forvaltningslovens §  

 19, stk. 1, er myndighederne i et vist omfang forpligtet til at foretage  

 partshøring.
 Forvaltningslovens § 19, stk.  

 1, har følgende ordlyd:
'Kan en part i en sag ikke  

 antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse.' Loven trådte i kraft den 1.  

 januar 1987. På tidspunktet for Deres afsked var det i ombudsmandens praksis  

 fast antaget at forvaltningslovens § 19 om partshøring også finder anvendelse  

 på sager hvor der ligger besparelser/arbejdsmangel til grund for en  

 afskedigelse, jf.
Folketingets Ombudsmands beretning for året 1990, s. 339ff,  

 med omtale af en generel undersøgelse af 130 sager om uansøgt afskedigelse  

 fra  

 DSB og P&T.
I beretningen findes s.  

 362f  

 en generel omtale af forvaltningslovens § 19, og s. 369, pkt. b.  

 2o  

 - sammenholdt med s. 377, pkt. g. 4o  

 - er der omtalt syv sager hvor  

 der lå besparelser/arbejdsmangel til grund for afskedigelse, og hvor der var  

 sket en tilsidesættelse af forvaltningslovens § 19.
Denne praksis er bl.a.  

 fastholdt i en sag om afskedigelser som følge af nedskæringer i Post &  

 Telegrafvæsenets  

 Byggetjeneste, jf.
Folketingets Ombudsmands beretning for året 1995, s.  

 316ff,  

 hvor jeg udtalte følgende:
 '...
Som oplyst af  

 generaldirektoratet i skrivelse af 7. januar 1993 til overenskomstkontoret  

 byggede afskedigelserne - ud over på en generel beslutning om at skære ned i  

 personaletallet - på en udvælgelse af de personer der skulle afskediges.
Ved  

 denne udvælgelse blev der taget hensyn til balancen mellem faggrupperne og  

 den  

 enkeltes kvalifikationer og muligheder for at indgå i den strukturelle  

 tilpasning.
 Partshøringen skulle således  

 omfatte såvel oplysningerne om at foretage besparelser som oplysningerne  

 vedrørende den enkelte medarbejders uddannelsesmæssige forhold, arbejdsevner,  

 arbejdets omfang osv. for så vidt disse oplysninger var blevet tillagt  

 væsentlig  

 betydning for udvælgelsen af den pågældende.
Da der efter det oplyste  

 overhovedet ikke blev forelagt oplysninger af denne type for de pågældende  

 forud for afskedigelserne, må jeg anse forvaltningslovens § 19, stk. 1, for  

 tilsidesat.
Jeg finder dette forhold kritisabelt.
...' Højesteret har i en dom af  

 12. september 1996 i en sag fra Vallensbæk Kommune tilsluttet sig denne  

 fortolkning af forvaltningslovens § 19, jf.
Ugeskrift for Retsvæsen 1996, s.  

 1462ff.
I sagen som vedrørte en driftsmæssig begrundet afskedigelse af en  

 klinikassistent  

 ansat ved en kommunal børnetandpleje, udtalte Højesteret således at  

 høringspligten  

 efter forvaltningslovens § 19 også gælder i sager om personalereduktioner.  

 Højesteret udtalte at selv om det i den konkrete sag blev lagt til grund at  

 der  

 var truffet beslutning om at skære en heltidsklinikassistentsstilling væk,  

 var  

 det ikke besluttet hvem af de tre heltidsansatte klinikassistenter der skulle  

 afskediges.
Uanset at beslutningen om at en bestemt klinikassistent skulle  

 afskediges, var begrundet i at børnetallet på den skole hvor den pågældende  

 arbejdede, var faldende, måtte et fyldestgørende grundlag for beslutningen  

 imidlertid tillige omfatte bl.a. oplysninger om de enkelte heltidsansatte  

 klinikassistenter og deres arbejdsopgaver.
Da den pågældende klinikassistent  

 ikke fik forelagt nogen oplysning til udtalelse, måtte høringsforskriften i  

 forvaltningslovens § 19, stk. 1, anses for tilsidesat.
 Under min behandling af Deres  

 klage har Undervisningsministeriet ved brev af 21. september 1995 udtalt  

 følgende om partshøringsspørgsmålet:
 'Det er beklageligt, at (A)  

 ikke fik lejlighed til at fremkomme med en udtalelse efter reglerne om  

 partshøring [..]'.
 Som nævnt ovenfor bør  

 partshøring efter § 19 omfatte oplysningerne om at foretage besparelser,  

 oplysningerne vedrørende den enkelte medarbejders uddannelsesmæssige forhold,  

 arbejdsevner, arbejdets omfang osv. for så vidt disse oplysninger tillægges  

 væsentlig betydning for udvælgelsen af den pågældende.
Da De ikke har fået forelagt  

 denne type oplysninger inden der blev truffet beslutning om at afskedige Dem,  

 er forvaltningslovens § 19, stk. 1, blevet tilsidesat hvilket jeg finder  

 beklageligt.
Der foreligger således også på dette punkt efter min opfattelse  

 en  

 generelt set væsentlig mangel i forbindelse med beslutningen om at afskedige  

 Dem.
Jeg har gjort (Teknikum X) og  

 Undervisningsministeriet bekendt med min opfattelse.
Med hensyn til  

 konsekvenserne af denne fejl henviser jeg til min konklusion under pkt. 6,  

 nedenfor, s. 25.
Ad 4. Begrundelse Forvaltningslovens § 22  

 indeholder følgende bestemmelse om begrundelseskrav:
'En afgørelse skal, når den  

 meddeles skriftligt, være ledsaget af en begrundelse, medmindre afgørelsen  

 fuldt ud giver den pågældende part medhold.' Forvaltningslovens § 24  

 fastlægger de nærmere krav til begrundelsen for en afgørelse:
'En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
...' Begrundelsesreglernes  

 betydning for afskedigelsessager er bl.a. generelt omtalt i Folketingets  

 Ombudsmands beretning for året 1990, s.  

 358f.
(Teknikum X)'s  

 afskedigelsesbrev af 28. august 1993 indeholder alene oplysning om at  

 (Teknikum  

 X) på baggrund af faldende tilgang og dermed faldende bevillinger havde  

 besluttet at foretage personalereduktioner, og at det på den baggrund var  

 blevet besluttet at De skulle afskediges.
De blev hverken forud for eller i  

 forbindelse med afskedigelsesbrevet gjort bekendt med indholdet af  

 studienævnsformændenes indstilling fra august 1993 eller det fortrolige  

 referat fra styrelsesrådets møde den 25. august 1993, uanset at der heri  

 findes en begrundelse for netop at afskedige Dem.
 Det giver mig grundlag for  

 kritik at (Teknikum X) ikke samtidig med afgørelsen begrundede hvorfor det  

 netop var Dem der skulle afskediges som følge af besparelser, jf.  

 forvaltningslovens  

 §§ 22 og 24.
 Det giver mig ligeledes  

 grundlag for kritik at Undervisningsministeriet ikke påtalte dette forhold  

 over  

 for (Teknikum X).
 Jeg har gjort (Teknikum X) og  

 Undervisningsministeriet bekendt med min opfattelse.
 Da De efterfølgende er blevet  

 gjort bekendt med hvilke kriterier der blev tillagt vægt ved afgørelsen, jf.  

 også (Teknikum X)'s brev af 22. marts 1995, foretager jeg mig ikke videre  

 vedrørende  

 dette forhold.
Ad 5. Undervisningsministeriets sagsbehandling Vedrørende  

 Undervisningsministeriets sagsbehandling skal jeg i øvrigt bemærke følgende:
A.
I sin afgørelse af 24. marts  

 1995 lagde Undervisningsministeriet vægt på at den efterfølgende sag ved  

 domstolene - ved aftale mellem Kammeradvokaten og Deres advokat - blev hævet.
 Undervisningsministeriet  

 fandt at denne aftale var udtryk for at De og Deres advokat havde accepteret  

 at  

 Deres afskedigelse havde været sagligt begrundet, og at der dermed ikke var  

 grundlag for yderligere klager over afskedigelsen.
Det fremgår af de  

 foreliggende oplysninger at byretssagen efter aftale mellem parterne blev  

 hævet  

 mod at hver part bar egne omkostninger.
Sådan som sagen er oplyst for mig,  

 tog  

 aftalen ikke stilling til det materielle indhold af sagen.
 På denne baggrund mener jeg  

 ikke at Undervisningsministeriet havde grundlag for at tage den hævede  

 retssag  

 som udtryk for, at De anerkendte at der havde været tale om en sagligt  

 begrundet afskedigelse.
B.
I forbindelse med Deres  

 klage til Undervisningsministeriet indhentede ministeriet en udtalelse fra  

 (Teknikum X) af 22. marts 1995 som ministeriet i alt væsentligt henholdt sig  

 til i sin afgørelse af 24. marts 1995. Denne udtalelse blev samtidig med  

 afgørelsen  

 fremsendt til Dem.
Den indeholdt bl.a. oplysning  

 om hvilke retningslinier og kriterier styrelsesrådet ønskede skulle danne  

 grundlag for indstillingen om hvem der skulle afskediges.
Udtalelsen  

 indeholdt  

 endvidere faktiske oplysninger om Deres arbejdsbelastning.
Disse oplysninger var af  

 væsentlig betydning for sagens afgørelse, vedrørte sagens faktiske  

 omstændigheder  

 og var til ugunst for Dem.
Desuden kunne De ikke vide at oplysningerne ville  

 indgå i sagens behandling.
Endvidere indeholdt høringssvaret oplysninger som  

 bidrog til at skabe klarhed om de faktiske og bevismæssige forhold der indgik  

 i  

 grundlaget for ministeriets afgørelse.
Partshøringspligten efter  

 forvaltningslovens § 19, stk. 1, omfatter også vurderinger og bemærkninger  

 vedrørende  

 faktiske forløb og omstændigheder uanset at der ikke herved i sig selv  

 bringes  

 nye faktiske oplysninger frem, jf. sagen i Folketingets Ombudsmands beretning  

 for året 1991, s. 173ff.
 De burde i overensstemmelse  

 med forvaltningslovens § 19, jf. ovenfor, have haft lejlighed til at udtale  

 Dem om høringssvaret fra (Teknikum X) inden Undervisningsministeriet traf  

 afgørelse i sagen.
 Jeg har gjort  

 Undervisningsministeriet bekendt med min opfattelse.
Ad 6. Konklusion Efter min gennemgang af sagen  

 har jeg konstateret to generelt set væsentlige retlige mangler i forbindelse  

 med Deres afskedigelsessag (inhabilitet samt manglende partshøring, jf.  

 ovenfor, ad 2. og 3.). Hertil kommer at jeg må anse det for tvivlsomt om  

 formændene for de tre studienævn kunne afgive indstilling uden at sagen  

 forinden havde været behandlet i de samlede nævn, jf. ovenfor, ad 1.
Under disse omstændigheder  

 finder jeg at Undervisningsministeriet nu bør genoptage sagen og tage  

 stilling  

 til konsekvenserne af de begåede fejl.
Ved fejlene er der bristet en garanti  

 for rigtigheden af (Teknikum X)'s afgørelse om Deres afskedigelse, og jeg  

 finder derfor at ministeriet nu bør vurdere om det kan udelukkes at  

 afgørelsen  

 ville være blevet en anden hvis sagsbehandlingen ikke havde været behæftet  

 med  

 disse fejl, jf. herved den omtalte Højesteretsdom i Ugeskrift for Retsvæsen  

 (1996), s. 1462ff.
 Jeg har gjort  

 Undervisningsministeriet bekendt med min opfattelse og henstillet at sagen  

 genoptages på baggrund af det jeg har anført i dette brev.
..." Undervisningsministeriet  

 genoptog sagen og meddelte mig efter en fornyet konkret vurdering af sagen -  

 bl.a. på grundlag af en supplerende redegørelse fra ingeniørhøjskolen - at de  

 pågældende sagsbehandlingsfejl ikke havde haft betydning for sagens  

 afgørelse.
 Jeg meddelte at jeg ikke  

 foretog mig videre.
 NOTER: (*) Jf.  

 FOB 1990, s. 339ff,  

 FOB 1995, s. 316ff, og  

 FOB 1991, s. 173ff.
