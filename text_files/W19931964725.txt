Ændring af selvangivelser - Fonds efterfølgende omdisponering af selvangivelser Fonden ønskede 1)	at betragte visse inventaranskaffelser i årene 1987-1991 som  

 uddelinger og dermed tilladelse til at udtage en del af  

 inventaranskaffelserne fra driftsmiddelsaldoen og betragte disse som intern  

 uddeling, og 2)	at anse lån optaget i 1991 som en finansiering af byggeri i  

 1990 og tilladelse til, at et byggeri i 1991 blev helt eller delvist  

 finansieret med lån i 1992.
 Denne anmodning blev afslået af Told- og Skattestyrelsen, da der  

 ikke var hjemmel til at foretage sådanne ændringer.
Fondens revisor anførte, at betingelserne i SD-cirkulære  

 1986-22 for omgørelse var opfyldt.
Derudover gjorde han  

 gældende, at der var en generel adgang til at foretage omdisponering af  

 selvangivelser, når dette måtte medføre en lempeligere  

 beskatning.
Indledningsvis bemærkede Ligningsrådet, at der ikke var tale  

 om en egentlig omgørelsessag, men derimod om en omdisponering af  

 fondens selvangivelser.
Ligningsrådet måtte videre være  

 enig med Told- og Skattestyrelsen i, at der ikke i fondsbeskatningsloven var  

 hjemmel til efterfølgende at foretage de ønskede  

 ændringer.
Ligningsrådet kunne derfor ikke imødekomme  

 ansøgningen, men kunne dog anføre, at der i de første  

 år efter fondsbeskatningslovens indførelse i nogle sager, efter  

 de konkrete omstændigheder, af Told- og Skattestyrelsen blev givet  

 tilladelse til at foretage efterfølgende hensættelser efter  

 lovens § 4, stk. 3. Der blev herved taget hensyn til de vanskeligheder, der  

 kunne opstå efter lovens indførelse.
På denne baggrund  

 fandt Ligningsrådet, at der kunne indrømmes fonden adgang til at  

 foretage efterfølgende hensættelser efter lovens § 4, stk. 3,  

 for indkomstårene 1987 og 1988.
