(trafikstøtte m.v.) (Østøtteloven) Herved bekendtgøres lov nr. 620 af 21. december 1983 om  

 støtte til de små øsamfund (trafikstøtte m.v.) med de ændringer, der følger  

 af lov nr. 147 af 25. marts 1987. Den bekendtgjorte lovtekst gælder først  

 fuldt ud fra 1. januar 1988 jf. § 2 i lov nr. 147 af 25. marts 1987, der  

 gengives i bekendtgørelsens slutning.
 § 1.  For at sikre levevilkårene for beboerne i de små  

 øsamfund kan miljøministeren og de amtskommuner og kommuner, hvori øerne er  

 beliggende, yde tilskud til færgedrift og færgeinvesteringer til øerne.
 Stk. 2.  Miljøministeren fastsætter, hvilke færgeruter  

 loven omfatter.
 Stk. 3.  Miljøministeren fastsætter de nærmere vilkår  

 for tilskud.
Stk.
Miljøministeren kan fastsætte, at der kan ydes tilskud efter § 1 til  

 vedligeholdelse af vejforbindelser til Mandø.
§ 2.  Det samlede tilskud, som miljøministeren kan yde  

 årligt til færgedriften, kan højest udgøre 12 mill. kr., og til  

 færgeinvesteringer højest 3 mill. kr.
Uforbrugte tilskud kan overføres til  

 følgende finansår.
 Stk. 2.  De beløb, der er nævnt i stk. 1, reguleres een  

 gang årligt med en procent, der fastsættes på finansloven for det pågældende  

 år.
 § 3.  De amtskommuner, hvori øerne er beliggende, skal  

 årligt yde mindst samme tilskud efter § 1 som staten, medmindre  

 miljøministeren bestemmer andet.
 Stk. 2.  Inden for amtskommunen skal de kommuner, hvori  

 øerne er beliggende, tilsammen årligt yde mindst samme tilskud efter § 1 som  

 staten, medmindre miljøministeren bestemmer andet.
 Stk. 3.  Inden for amtskommunen fordeles amtskommunens  

 og kommunernes tilskud mellem færgeruterne på samme måde som statens tilskud,  

 medmindre amtskommunen og kommunerne er enige om en anden fordeling.
 Stk. 4.  Stk. 1-3 finder tilsvarende anvendelse på  

 tilskud efter § 1, stk. 4.
§ 4.  Miljøministeren kan i særlige tilfælde yde  

 støtte til gennemførelsen af forsøgsordninger, projekter m.v., der har  

 betydning for sikring af levevilkårene på de enkelte øer.
Endvidere kan  

 miljøministeren yde støtte til driften af sekretariatet for  

 »Sammenslutningen af Danske Småøer«.
Støtten kan ydes som tilskud  

 eller lån.
 Stk. 2.  Miljøministeren kan fastsætte nærmere vilkår og  

 betingelser for tildeling af støtte.
 § 5.  Miljøministeren kan bemyndige Planstyrelsen  

 eller en tilsvarende institution til at udøve de beføjelser, der i denne lov  

 er tillagt ministeren.
 Stk. 2.  Ministeren kan fastsætte regler om adgangen til  

 at påklage afgørelser, der er truffet i henhold til bemyndigelse efter stk.  

 1, herunder at afgørelserne ikke skal kunne indbringes for ministeren.
 § 6.  Loven træder i kraft den 1. januar 1984.
 § 7.  Loven gælder ikke for Færøerne og Grønland.
 § 8.  (Ophævet).
---------- § 2  i lov nr. 147 af 25. marts 1987 er sålydende:
 § 2.  Loven træder i kraft den 1. juli 1987 (* 1). §  

 1, nr. 2, om tilskud til færgedriften (* 2) og § 1, nr. 3 (* 3), træder dog  

 først i kraft den 1. januar 1988.
Miljøministeriet den 15. april 1987 CHRISTIAN CHRISTENSEN /Peter Skov (* 1) Vedr. § 1, stk. 1, og § 2, stk. 1, om tilskud til  

 færgeinvesteringer, § 3, stk. 1 og 2 sidste led, § 4, stk. 1, om tilskud til  

 sekretariatet for »Sammenslutningen af Danske Småøer« og § 8.
 (* 2) Vedr. § 2, stk. 1. Indtil den 1. januar 1988 gælder § 2, stk. 1, i  

 lov nr. 620 af 21. december 1983 om tilskud til færgedriften.
 (* 3) Vedr. § 2, stk. 2. Indtil den 1. januar 1988 gælder § 2, stk. 2, i  

 lov nr. 620 af 21. december 1983.
 § 2 i lov nr. 620 af 21. december 1983 er sålydende:
 »§ 2. I 1984 kan det samlede tilskud, som miljøministeren kan yde  

 efter § 1, højst udgøre 10 mill. kr.
 Stk. 2. Det beløb, der er nævnt i stk. 1, reguleres efter det  

 forbrugerprisindeks for transport, der udregnes af Danmarks Statistik.  

 Reguleringen foretages på grundlag af prisindekset for april måned.
