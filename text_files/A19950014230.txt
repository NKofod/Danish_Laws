 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om arbejdsløshedsforsikring m.v., jf. lovbekendtgørelse nr. 16 af  

 11. januar 1994, som senest ændret ved lov nr. 417 af 1. juni 1994, foretages  

 følgende ændring:
 § 76,  stk. 1, 1. og 2. pkt., affattes således:
»Arbejdsløshedskassen indbetaler for hvert medlem bortset fra  

 medlemmer, der ikke kan pålægges bidrag efter stk. 7 og 8, et beløb til  

 staten, der på årsbasis svarer til 7,24 gange dagpengenes størrelse, jf. §  

 46, stk. 2. For medlemmer, der er overgået til overgangsydelse, indbetales  

 kun en fjerdedel af det beløb, som er fastsat i medfør af 1. pkt.« § 2 I lov nr. 449 af 30. juni 1993 om ændring af forskellige lovbestemmelser  

 vedrørende regulering af overførsler m.v. (Ændrede reguleringsbestemmelser),  

 som ændret ved § 3 i lov nr. 1062 af 22. december 1993, foretages følgende  

 ændring:
 I § 14, stk. 3, udgår 2. pkt., og i stedet indsættes:
»For medlemmer af arbejdsløshedskasser for selvstændige  

 erhvervsdrivende udgør bidraget efter § 76, stk. 1, dog i perioden fra 1.  

 april 1995 til 31. juli 1995 8,18 gange dagpengenes størrelse.
Fra 1. august  

 1995 til 31. december 1995 udgør bidraget 7,68 gange dagpengenes størrelse,  

 fra 1. januar 1996 til 31. december 1996 7,79 gange dagpengenes størrelse og  

 fra 1. januar 1997 til 31. december 1997 7,66 gange dagpengenes  

 størrelse.« § 3 Loven træder i kraft den 1. april 1995. Dog finder § 76, stk. 1, 2. pkt.,  

 som affattet ved denne lovs § 1, nr. 1, først anvendelse på medlemsbidrag for  

 perioden fra og med 1. august 1995.
Givet på Christiansborg Slot, den 8.  

 marts 1995 Under Vor Kongelige Hånd og Segl MARGRETHE R.
