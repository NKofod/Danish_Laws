Betænkning afgivet af Erhvervsudvalget  

 den 11. maj 2000 Betænkning over Forslag til lov om  

 ændring af lov om sikkerhed til søs (Indførelse af promillegrænser til  

 søs) [af Ole M.
Nielsen (KRF) m.fl.] Udvalget har behandlet lovforslaget i nogle møder og har herunder stillet spørgsmål til  

 erhvervsministeren, som denne har besvaret skriftligt.
 Der er af et mindretal stillet ændringsforslag,  

 hvorom henvises til de ledsagende bemærkninger.
 En oversigt over lovforslagets bilag er optrykt som bilag  

 til denne betænkning.
 Herefter indstiller et  

flertal (Socialdemokratiets, Venstres, Det Konservative Folkepartis,  

 Socialistisk Folkepartis, Centrum-Demokraternes og Det Radikale Venstres  

 medlemmer af udvalget) lovforslaget til forkastelse ved 3.  

 behandling.
 Et mindretal inden for flertallet (Venstres medlemmer af  

 udvalget) er meget enig i forslagsstillernes intentioner, men Venstre har  

 noteret sig, at ministeren har oplyst, at antallet af søulykker, hvor  

 spiritus er indblandet, er faldende.
Endvidere har Venstre noterer sig, at en fritidsbåd  

 ofte kan sidestilles med et fritidshus, at en lovregel om en fast  

 promillegrænse ikke vil ændre ved intensiteten af myndighedernes  

 håndhævelse, og at den gældende lov allerede på  

 nuværende tidspunkt indeholder regler, der medfører, at en  

 person, der fører et fritidsfartøj, vil kunne straffes,  

 såfremt »vedkommende er ude af stand til at  

 udføre sin tjeneste på fuldt betryggende måde«.
På denne baggrund finder Venstre ikke at kunne  

 støtte lovforslaget.
Et andet mindretal inden for flertallet (Socialistisk  

 Folkepartis medlemmer af udvalget) har stor sympati for intentionerne bag  

 lovforslaget, for man skal selvfølgelig altid være skikket til  

 på ædruelig vis at føre et skib.
Men SF mener ikke, at der  

 endnu er fundet et rimeligt grundlag, hvorpå en lov kan administreres.  

 Samtidig mener SF, at der er flere sikkerhedsproblemer til søs, der  

 skyldes manglende sejlkundskaber.
Det er baggrunden for, at SF tidligere har  

 stillet forslag om indførelse af et duelighedsbevis, hvis man vil  

 sejle i fritidsbåde over 9 fod.
Gennemførelse af omtalte  

 lovforslag vil også være med til at forbedre sikkerheden til  

 søs.
 Et mindretal (Dansk Folkepartis, Kristeligt  

 Folkepartis og Frihed 2000 s medlemmer af udvalget) indstiller lovforslaget  

 til vedtagelse med det stillede ændringsforslag.
 Et mindretal inden for mindretallet (Dansk Folkepartis  

 medlem af udvalget) finder, at som følge af, at trafikken på  

 søen bliver stadig mere intens, er det påkrævet, at der af  

 hensyn til sikkerheden til søs indføres en fast  

 promillegrænse.
 Et andet mindretal (Enhedslistens medlem af  

 udvalget) vil redegøre for sin stilling til lovforslaget og det  

 stillede ændringsforslag ved 2. behandling.
Ændringsforslag Af	et mindretal (KRF), tiltrådt af et mindretal (DF  

 og FRI):
Til § 1 1) I det under nr. 1 foreslåede § 29, stk. 4,  

indsættes efter »føre et  

 fritidsfartøj,« ordene: »jf. § 2, nr. 5, i lov om skibes besætning, der  

 har motor eller sejl som fremdrivningsmiddel,«.
Bemærkninger Til nr. 1 Med ændringsforslaget præciseres det, at alle  

 fritidsfartøjer, der benytter motor eller sejl som  

 fremdrivningsmiddel, er omfattet af bestemmelsen.
Den nugældende lovs §  

 29, stk. 3-6, finder uændret anvendelse i situationer, hvor der har  

 været tale om andre rusmidler end alkohol.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Ole Sohn (SF)  

  Sonja Albrink (CD)  Morten Helveg Petersen (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Peter Brixtofte (V) fmd.  Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Bilag Bilagsoversigt vedrørende L 48 i ERU Bilagsnr.
