Resumé En advokat (A) havde på vegne af et konsortium søgt Forsvarsministeriet  

 (FM) om tilladelse til at bjærge et ubådsvrag.
A anmodede om aktindsigt i en  

 videofilm af ubåden, optaget af Forsvarskommandoen (FKO), Søværnets  

 Våbeninspektør,  

 som havde afgivet sagkyndig udtalelse i bjærgningssagen.
A anmodede tillige  

 om  

 at få kopi af videofilmen.
Begæringen blev besvaret af FM, som imødekom  

 ønsket om aktindsigt, men afslog ønsket om kopi med en generel henvisning  

 til,  

 at dokumentet på grund af sin form vanskeligt kunne kopieres.
 A gjorde over for ombudsmanden navnlig gældende,  

  

 at  

  

 det kunne have afgørende betydning  

 for hans muligheder for at varetage sine interesser i bjærgningssagen, at han  

 fik en kopi,  

  

 at  

  

 filmen let kunne  

 kopieres i enhver radioforretning, og  

  

 at  

  

 han havde tilbudt at betale for kopieringen.
Ombudsmanden udtalte, at da videooptagelsen indgik i sagen hos  

 FKO, som ikke var en afgørelsessag, skulle aktsindsigtsspørgsmålet afgøres  

 efter offentlighedsloven.
Ombudsmanden anså det for en fejl, at FM ikke havde  

 foretaget en konkret vurdering af, hvilke vanskeligheder kopiering ville være  

 forbundet med, og henstillede, at FM tog spørgsmålet op til fornyet (konkret)  

 vurdering.
Ombudsmanden anførte i den forbindelse bl.a., at det herved ville  

 være relevant at inddrage det forhold, at meroffentlighedsprincippet i  

 offentlighedslovens  

 § 4 i denne sag kunne tale for at udlevere kopi i videre omfang, end loven  

 foreskriver.
Ombudsmanden udtalte endvidere, at afgørelsen om aktindsigt i  

 medfør af offentlighedslovens § 15, stk. 1, som udgangspunkt burde være  

 truffet af FKO; endvidere udtaltes det, at det måtte anses for en fejl, at  

 10-dages-fristen i offentlighedslovens § 16 ikke var overholdt, og at det  

 var beklageligt, at FM ikke i sin begrundelse havde henvist til relevante  

 retsregler.  

 (J. nr. 1989-1580-48).
 Udlevering af kopi af videooptagelse, der var undergivet  

 aktindsigt.
Som advokat for et konsortium klagede A over, at Forsvarsministeriet  

 havde afslået hans anmodning om udlevering af kopi af en videofilm, optaget  

 af  

 Forsvarskommandoen, Søværnets Våbeninspektør.
Han klagede endvidere over den  

 tid, der var medgået til ministeriets behandling af begæringen, og den  

 begrundelse, ministeriet havde givet for afgørelsen.
 Sagens nærmere omstændigheder var følgende:
Med skrivelse af 26. maj 1988 til Farvandsvæsenet indgav A som  

 advokat for et konsortium anmodning om tilladelse til at bjærge et ubådsvrag,  

 U-534. Farvandsvæsenet tog sagen under behandling, og i tiden derefter var  

 der  

 en del korrespondance, dels mellem A og myndighederne under  

 Forsvarsministeriet, dels mellem myndighederne indbyrdes.
Korrespondancen  

 vedrørte navnlig spørgsmålet om eksplosionsfare ved en bjærgning af ubåden og  

 spørgsmålet om, hvorvidt bjærgning ville indebære en krænkelse af gravfreden.
Det fremgik af sagen, at Forsvarskommandoen, Søværnets  

 Våbeninspektør, i november 1988 efter anmodning fra Farvandsvæsenet ved  

 hjælp af videoudstyr foretog inspektion af ubåden.
Med skrivelse af 28.  

 november  

 1988 meddelte våbeninspektøren bl.a., at der på baggrund af de nu  

 foreliggende  

 oplysninger ikke var "...megen tvivl tilbage om, at det fundne vrag er  

 U-534." I december 1988 anmodede Farvandsvæsenet "...Forsvarsministeriet  

 om at vurdere, hvorvidt Farvandsvæsenet skal imødekomme den indsendte  

 ansøgning om bjærgning af ubådsvraget ved Anholt." Af notat vedrørende telefonsamtale den 16. januar 1989 mellem  

 våbeninspektøren og en medarbejder i Forsvarsministeriet fremgik det bl.a.,  

 at våbeninspektøren oplyste, "...at den videofilm, som FKO  

 (Forsvarskommandoen;  

 min bemærkning) har optaget, er på 4-5 timers varighed.
Han mente ikke, at  

 den kunne have interesse for undertegnede som baggrundsviden, da den alene  

 viser skroget uden på i små afsnit a.h.t. identifikationen..." I februar 1989 anmodede Forsvarsministeriet "til brug for  

 ministeriets behandling" Danmarks Geologiske Undersøgelse om en  

 udtalelse  

 vedrørende de geologiske forhold af betydning i forbindelse med en eventuel  

 bjærgning af ubåden.
Farvandsvæsenet anmodede Kystdirektoratet i Norge om en  

 udtalelse vedrørende bjærgning af krigsvrag m.v.
Den 28. februar 1989 blev der afholdt møde mellem A, hans  

 klienter og Forsvarsministeriet om sagen.
På mødet blev det bl.a.  

 tilkendegivet,  

 at når A havde fremskaffet visse oplysninger og dokumentation, ville  

 "...Forsvarsministeriet på baggrund heraf og efter indhentet udtalelse  

 fra forsvarets eksperter kunne træffe afgørelse i sagen." I skrivelse af 23. august 1989 rettede A henvendelse til  

 Forsvarsministeriet.
A anførte i den forbindelse bl.a.:
 "....
 Jeg har imidlertid nu bragt i erfaring, at ministeriet har ladet  

 foretage selvstændige undersøgelser vedrørende U 534, og efter de  

 foreliggende  

 oplysninger skulle der foreligge en rapport udarbejdet i februar måned i år,  

 hvorefter der, efter ministeriets undersøgelser, er en til vished grænsende  

 sandsynlighed for, at der ikke befinder sig døde personer i ubåden.
Jeg skal herved anmode om at modtage afskrift af rapporten,  

 eller få adgang til at gennemse materialet i ministeriet." Ved skrivelse af 8. september 1989 meddelte ministeriet A  

 følgende svar:
 "Ved skrivelse af 23. august 1989 ..... vedrørende hævning  

 af ubådsvrag ved Anholt har De anmodet om at modtage afskrift af en rapport,  

 som skulle være udarbejdet i februar måned i år, og hvorefter der efter  

 ministeriets  

 undersøgelser er en til vished grænsende sandsynlighed for, at der ikke  

 befinder sig døde personer i ubåden.
Forsvarsministeriet er ikke bekendt med en sådan rapport, og  

 det samme gælder Forsvarskommandoen og Søværnets Våbeninspektør.
Deres  

 anmodning  

 kan således ikke imødekommes.
...." Ministeriet vedlagde som bilag skrivelser af samme dato til  

 Danmarks Radio og TV 2, hvorved ministeriet afslog tv-stationernes begæring  

 om  

 aktindsigt i en videofilm under henvisning til, at filmen måtte anses for at  

 være internt arbejdsmateriale.
Med skrivelse af 12. september 1989 til Forsvarsministeriet  

 anmodede A om at få udleveret en kopi af videofilmen.
A tog i den forbindelse  

 afstand fra, at filmen som internt arbejdsmateriale skulle være undtaget fra  

 aktindsigt.
 I skrivelse af 27. september 1989 til Forsvarsministeriet  

 bragte A sin aktindsigtsbegæring i erindring.
 Med skrivelse af 3. oktober 1989 rettede A på ny henvendelse  

 til ministeriet (og til mig) om sagen, idet han var utilfreds med, at han  

 endnu ikke havde fået svar på sin aktindsigtsbegæring.
 I skrivelse af 5. oktober 1989 meddelte Forsvarsministeriet herefter  

 A følgende:
 "Ved skrivelse af 12. september 1989 har De anmodet om  

 aktindsigt i den videooptagelse, som foreligger hos Søværnets Våbeninspektør  

 vedrørende U-534.
 Forsvarsministeriet kan i den anledning oplyse, at videooptagelsen  

 er fra november 1988, samt at den er optaget af Søværnets Våbeninspektør og  

 ikke  

 af Farvandsvæsenet, som på daværende tidspunkt behandlede Deres klients  

 anmodning  

 om bjærgningstilladelse.
 Det bemærkes, at der fra Forsvarsministeriets side ikke på noget  

 tidspunkt over for Dem er rejst tvivl om u-bådens eksistens eller  

 identifikation.
Forsvarsministerens afslag af 8. september 1989 på DR's og TV  

 2's ønske om udlevering af videooptagelsen er begrundet i dels, at der er  

 tale  

 om internt arbejdsmateriale, dels at Deres klients interesser i  

 bjærgningssagen bl.a. er af mediemæssig karakter.
Det blev således ikke  

 fundet  

 rimeligt at udlevere videooptagelsen til trediemand, så længe sagen ikke er  

 afklaret.
Uanset, at Forsvarsministeriet må fastholde, at videooptagelsen  

 er internt arbejdsmateriale, kan De og/eller Deres klient ved nærmere aftale  

 med Søværnets Våbeninspektør ..... få fremvist videooptagelsen, idet man ikke  

 ser sig i stand til at tilsende Dem en kopi, jf. § 16 i lov om offentlighed i  

 forvaltningen." I klagen til mig henviste A til den tidligere brevveksling i  

 sagen.
 I anledning af A's klage anmodede jeg i skrivelse af 27. oktober  

 1989 Forsvarsministeriet om en udtalelse, idet jeg anmodede ministeriet om at  

 udtale sig om følgende:
"-  

 hvad der var  

 anledning til, at videoen blev optaget, -  

 om videoen på noget  

 tidspunkt har været oversendt fra Søværnets Våbeninspektør til andre -  

 herunder til (andre myndigheder under) Forsvarsministeriet, -  

 om videooptagelsen er  

 inddraget i det grundlag, der  

 vil  

 blive truffet afgørelse på i sagen vedrørende bjærgningstilladelsen.
Jeg anmoder endvidere Forsvarsministeriet om at udtale sig om,  

 hvorvidt det er ministeriets opfattelse, at begrundelsen i ministeriets  

 skrivelse af 5. oktober 1989 opfylder kravene til indholdet af en begrundelse  

 i  

 forvaltningslovens § 24. Jeg henviser i denne forbindelse til, at skrivelsen  

 ikke angiver i henhold til hvilke bestemmelser ministeriet har anset  

 videooptagelsen for internt arbejdsmateriale." I udtalelsen afgivet i anledning af A's klage til mig oplyste  

 Forsvarsministeriet, dels om aktindsigtspørgsmålet, dels om begrundelsen for  

 ministeriets afgørelse, følgende:
 "....
 I den anledning kan Forsvarsministeriet oplyse, at videoen er  

 udarbejdet af Søværnets Våbeninspektør efter anmodning fra Farvandsvæsenet,  

 der havde behov for nærmere identifikation af u-bådsvraget.
 Videoen har på intet tidspunkt været oversendt til andre  

 myndigheder, herunder til myndigheder under Forsvarsministeriet.
Med hensyn til spørgsmålet om, hvorvidt videooptagelsen vil  

 blive inddraget i det grundlag, man vil træffe afgørelse på i sagen  

 vedrørende  

 bjærgningstilladelsen, kan ministeriet ikke afvise, at dette muligvis vil  

 blive  

 tilfældet.
Identifikationen har foreløbig medført, at våbeninspektøren har  

 kunnet udtale sig om den konkrete u-båds formodede armering og dermed den  

 eksplosionsfare, der kan være ved en eventuel hævning.
Om ministeriets sagsbehandling af advokat (A's) aktindsigtsbegæring  

 kan det bl.a. anføres, at man i overensstemmelse med advokatens anmodning  

 behandlede ansøgningen efter offentlighedslovens regler, idet der også på  

 det pågældende tidspunkt var en vis tvivl om, hvem der var part i sagen.
Det  

 er efterfølgende ministeriets opfattelse, at det ville have været formelt  

 korrekt at betragte advokat (A) som part i sagen og følgelig behandle hans  

 anmodning efter forvaltningslovens regler.
 Efter ministeriets opfattelse er videoen et internt arbejdsmateriale,  

 der er undergivet aktindsigt, jfr. forvaltningslovens § 13, nr. 3. Videoen er  

 således genstand for aktindsigt for sagens parter, og advokat (A) fik også  

 adgang til at få fremvist videoen.
Ministeriet mener imidlertid fortsat, at man ikke er forpligtet  

 til at udlevere kopi af videoen, idet videoen på grund af sin form vil være  

 vanskelig at kopiere.
Videoen kan ikke uden videre - som aktstykker i  

 almindelighed - kopieres.
Der kan i den forbindelse henvises til  

 forvaltningslovens § 16, stk. 3.
 Med hensyn til spørgsmålet om, hvorvidt ministeriets begrundelse  

 opfylder kravene i forvaltningslovens § 24, kan ministeriet oplyse, at det  

 som  

 anført ovenfor ville have været formelt korrekt at henvise til, at  

 videooptagelsen  

 er internt arbejdsmateriale i medfør af forvaltningslovens § 13, nr. 3, og at  

 videooptagelsen er omfattet af undtagelsesbestemmelsen i forvaltningslovens §  

 16, stk. 3.
Endelig kan det oplyses, at advokat (A) den 11. oktober 1989  

 hos Søværnets Våbeninspektør fik forevist den ca. 3 timer lange video.
A så  

 imidlertid kun - efter eget ønske - ca. halvdelen og skal over for  

 våbeninspektøren  

 have udtrykt, at videooptagelsen alligevel ikke - som oprindelig antaget -  

 ville lette et bjærgningsarbejde, da hele videoen er optaget på meget nær  

 hold  

 af u-båden.
...." I A's skrivelser til mig gjorde han navnlig gældende, at  

  

 muligheden for  

 videofilmens inddragelse i grundlaget for afgørelsen vedrørende  

 bjærgningstilladelsen medførte, at der burde udleveres en kopi af filmen, at  

  

 videofilmen med den  

 moderne teknik kunne kopieres i enhver radioforretning, at  

  

 han havde tilbudt  

 at betale omkostningerne ved kopieringen, og at  

  

 det ikke kunne  

 afvises, at det havde afgørende betydning for hans mulighed for at varetage  

 sine interesser, at der blev udleveret en kopi af filmen, således at det  

 udenlandske  

 bjærgningsselskab, som havde den nødvendige sagkyndige viden, fik lejlighed  

 til  

 at vurdere, om filmen havde betydning for bjærgningsarbejdet.
 Med skrivelse af 4. maj 1990 orienterede A mig yderligere om,  

 at Forsvarsministeriet med skrivelse af 24. april 1990 havde imødekommet  

 ansøgningen om bjærgningstilladelse på en række nærmere angivne vilkår.
 Sagen gav mig anledning til at vurdere følgende spørgsmål:
Skulle aktindsigtsspørgsmålet afgøres efter offentlighedsloven  

 eller forvaltningsloven? Det nærmere omfang af aktindsigten.
 Retsstillingen, hvis sagen skulle bedømmes efter forvaltningsloven.
Hvem skulle træffe afgørelse? Sagsbehandlingstiden.
 Begrundelsen for afgørelsen.
 I en skrivelse til A udtalte jeg følgende om de enkelte  

 spørgsmål:
"  

  

 Ad 1  

. Skal aktindsigtsspørgsmålet afgøres efter  

 offentlighedsloven eller forvaltningsloven? Forvaltningslovens bestemmelser om aktindsigt gælder kun for  

  

 parter  

  

 i en  

  

 afgørelsessag.
I andre tilfælde skal aktindsigtsbegæringer afgøres  

 efter reglerne i offentlighedsloven.
Aktindsigt efter forvaltningsloven omfatter kun afgørelsessagens  

 dokumenter, jf. lovens § 9, stk. 1. Til sagens dokumenter hører kun de  

 dokumenter, der faktisk er indgået hos den myndighed, der behandler og  

 træffer  

 afgørelse i sagen.
Et dokument, der har dannet grundlag for en hørt  

 myndigheds  

 udtalelse, og som forbliver hos den hørte myndighed, er således ikke omfattet  

 af partsaktindsigten efter forvaltningsloven, jf. herved Asbjørn Jensen, Bo  

 Vesterdorf og John Vogter: Forvaltningsloven med kommentarer, 1987, s. 163,  

 og Folketingets Ombudsmands beretning, 1974, s. 95.
 Forsvarsministeriet har oplyst, at videofilmen er optaget af  

 Forsvarskommandoen, Søværnets Våbeninspektør, og at filmen aldrig har været  

 oversendt til nogen anden myndighed, ej heller til Farvandsvæsenet eller  

 Forsvarsministeriets departement, som har behandlet Deres ansøgning om  

 bjærgningstilladelse.
 Videofilmen indgår således ikke som dokument i sagen vedrørende  

 Deres ansøgning om bjærgningstilladelse, men er et dokument i  

 Forsvarskommandoens  

 sag vedrørende afgivelse af en sagkyndig udtalelse om eksplosionsfaren ved en  

 eventuel hævning af ubåden.
Forsvarskommandoens sag er ikke en afgørelsessag.
Akt-  

 indsigtsbegæringen skulle derfor behandles (og blev oprindeligt behandlet)  

 efter reglerne i offentlighedsloven.
Se i øvrigt nedenfor under punkt 3.
 Ad 2.  

  

 Det nærmere omfang  

 af aktindsigten.
 Jeg bemærker først, at jeg ved min vurdering af sagen lægger til  

 grund, at videofilmen - uanset sin karakter af internt arbejdsmateriale, og  

 som tilkendegivet af Forsvarsministeriet - er undergivet aktindsigt, idet der  

 er tale om et dokument, "...der er udarbejdet af en myndighed for at  

 tilvejebringe bevismæssig eller anden tilsvarende klarhed med hensyn til en  

 sags faktiske omstændigheder", jf. offentlighedslovens § 8, nr. 3 (og  

 forvaltningslovens § 13, nr. 3).
 Offentlighedslovens bestemmelse om, hvorledes aktindsigten skal  

 gennemføres findes i lovens § 16, stk. 1, som har følgende ordlyd:
"Vedkommende myndighed afgør snarest, om en begæring kan  

 imødekommes, og om den, der har fremsat begæringen, skal gøres bekendt med  

 dokumenterne  

 ved, at der gives adgang til gennemsyn på stedet, eller ved, at der udleveres  

 en afskrift eller kopi." I Justitsministeriets vejledning om offentlighedslovens pkt. 50  

 er i relation til § 16, stk. 1, bl.a. anført følgende:
"Afslag begrundet i dokumenternes form vil normalt kun  

 kunne gives i tilfælde, hvor det er umuligt eller dog forbundet med  

 betydelige  

 vanskeligheder eller omkostninger at fremstille kopi af særlige aktstykker  

 såsom kort, prøver, modeller, lydbånd, film og lignende." Dette svarer i sin ordlyd ganske til, hvad der i Justitsministeriets  

 vejledning om forvaltningsloven er anført i relation til den - i øvrigt efter  

 sin ordlyd mere vidtgående - bestemmelse i forvaltningslovens § 16, stk. 3  

 (pkt. 99).
 Her synes det således forudsat, at adgangen til at meddele  

 afslag på en anmodning om udlevering af kopi under henvisning til dokumentets  

 form er begrænset på samme måde efter offentlighedsloven som efter  

 forvaltningsloven.
 Det forhold, at det kun undtagelsesvis kan bestemmes, at kopi  

 ikke skal udleveres, medfører, at afslag herpå må ske efter en konkret  

 vurdering af de faktiske vanskeligheder ved at fremstille en kopi.
Efter min gennemgang af sagen må jeg lægge til grund, at der  

 ikke forinden afslaget på Deres begæring blev foretaget en sådan konkret  

 vurdering af spørgsmålet om udlevering af kopi.
Afslaget under henvisning til  

 dokumentets form blev givet ved en generel henvisning til, at der var tale om  

 en videofilm.
Det fremgår ikke af sagen, at ministeriet har gjort sig nærmere  

 overvejelser om, hvorvidt Forsvarskommandoen, Søværnets Våbeninspektør, der  

 har optaget filmen ved hjælp af videoudstyr, tillige er i besiddelse af  

 udstyr,  

 hvorved kopieringen relativt let kunne foretages.
Det fremgår heller ikke, at  

 ministeriet har gjort sig nogen overvejelse angående Deres forslag om at lade  

 en radioforhandler kopiere videoen.
Jeg henviser i den forbindelse til Deres  

 tilbud om selv at afholde omkostningerne ved at lade videofilmen kopiere.
Efter min opfattelse er det således en fejl, at ministeriet  

 afslog Deres anmodning om udlevering af en kopi af videofilmen blot med en  

 generel henvisning til dokumentets form.
Ministeriet burde - som nævnt  

 ovenfor  

 - have foretaget en vurdering af, hvilke vanskeligheder der konkret ville  

 være  

 forbundet med at imødekomme Deres ønske.
Jeg har gjort ministeriet bekendt med min opfattelse, og jeg har  

 henstillet, at ministeriet tager Deres begæring om udlevering af en kopi af  

 videofilmen op til fornyet (konkret) vurdering.
Jeg har i denne forbindelse  

 henledt ministeriets opmærksomhed på følgende, som det efter min opfattelse  

 vil  

 være relevant at inddrage i grundlaget for afgørelsen:
 Afgørelsen af, om en myndighed i henhold til offentlighedslovens  

 § 16, stk. 1, er forpligtet til at udlevere kopi af et dokument, beror, som  

 det  

 fremgår af det, der er anført ovenfor, på en vurdering af, om dokumenternes  

 form, antal, karakter eller lignende kan begrunde en fravigelse af  

 hovedreglen  

 om, at kopi skal udleveres.
Såfremt ministeriets fornyede vurdering af den konkrete sag  

 skulle munde ud i, at fremstilling af en kopi for ministeriet er forbundet  

 med  

 sådanne betydelige vanskeligheder, at ministeriet for så vidt er berettiget  

 til at nægte at udlevere kopi, må det på baggrund af det  

 meroffentlighedsprincip, som bestemmelsen i offentlighedslovens § 4, stk. 1,  

 2. punktum, er udtryk for, overvejes, om ministeriet alligevel bør imødekomme  

 Deres ønske om at få en kopi.
Ifølge den nævnte bestemmelse kan myndigheden  

 give aktindsigt i videre omfang, end loven foreskriver.
Dette princip om  

 meroffentlighed vil efter min opfattelse i denne sag, jf. nedenfor, kunne  

 tale  

 for, at der også i videre omfang, end loven foreskriver, på begæring  

 udleveres  

 kopi af dokumenter, hvori der gives aktindsigt.
 Ved overvejelserne om, hvorvidt ministeriet under hensyn til  

 ovenstående bør imødekomme Deres ønske om udlevering af kopi, vil det være  

 relevant at inddrage følgende aspekter:
Selv om De ikke kan siges at være part i Forsvarskommandoens  

 sag, må De på baggrund af denne sags tætte sammenhæng med et af de afgørende  

 spørgsmål i sagen vedrørende bjærgningstilladelsen, siges at have en både  

 væsentlig  

 og individuel interesse i at gøre Dem bekendt med sagens materiale.
De har  

 derfor  

 også en kvalificeret interesse i at få udleveret kopi af videofilmen,  

 således at De får mulighed for at forevise filmen for bjærgningsselskabet,  

 som  

 på denne måde kan få mulighed for at se (passager af) filmen flere gange.  

 Dette  

 vil kunne være af væsentlig betydning for tilrettelæggelsen af  

 bjærgningsarbejdet.
 Endvidere har De tilbudt at afholde udgifterne ved at lade en  

 radioforhandler fremstille kopien, jf. vejledningen om offentlighedsloven,  

 pkt. 52, sidste afsnit.
 Ad 3.  

  

 Retsstillingen, hvis  

 sagen skulle bedømmes efter forvaltningsloven.
Forsvarsministeriet har - som nævnt - i udtalelsen af 8. januar  

 1990 tilkendegivet, at det "...efterfølgende (er) ministeriets  

 opfattelse,  

 at det ville have været formelt korrekt at betragte advokat (A) som part i  

 sagen og følgelig behandle hans anmodning efter forvaltningslovens  

 regler...." Heri er jeg, som det fremgår af mine bemærkninger ovenfor under  

 pkt. 1, ikke enig.
 Såfremt man i øvrigt skulle følge ministeriets standpunkt,  

 skulle sagen behandles efter følgende retningslinjer:
 I den kommenterede forvaltningslov, s. 168, er anført følgende  

 om fremstilling af kopi ved andres foranstaltning:
 "...
Hvis myndigheden har mulighed for at lade andre fremstille  

 kopier i sådanne tilfælde, men hvor dette vil være forbundet med betydelige  

 omkostninger, bør myndigheden  

  

 vejlede  

 parten om denne mulighed, og eventuelt bistå parten med at få fremstillet en  

 sådan kopi  

  

 (min fremhævelse). ..." Som det fremgår af den gengivne passage, antages det her ikke  

 blot, at myndighederne på opfordring bør medvirke til at lade kopi fremstille  

 ved andres foranstaltning men tillige, at myndighederne selv bør tage  

 initiativ  

 hertil.
Endvidere er det i kommentaren forudsat, at myndighederne kan  

 bistå ved fremstilling af kopier ved andres foranstaltning, uanset at der for  

 så vidt ikke er pligt til at udlevere kopi.
Herom anføres således i  

 kommentaren, s. 171:
 "...
Medvirker en forvaltningsmyndighed efter begæring fra en part  

 til, at der fremstilles kopi af akter, som myndigheden ikke er forpligtet til  

 at fremstille kopi af, f.eks. af lystryk eller af videobånd, er myndigheden  

 ikke forpligtet til at udlevere kopien gratis.
Det er imidlertid en  

 forudsætning for at kræve udgiften betalt af parten, at denne inden  

 fremstillingen af kopien har samtykket i at betale herfor." Ad 4  

. Hvem skulle træffe  

 afgørelse? Ifølge offentlighedslovens § 15, stk. 1, afgøres begæringer om  

 aktindsigt i sager, der ikke er afgørelsessager, af den myndighed, der har  

 dokumentet i sin besiddelse.
Udgangspunktet er således, at Deres aktindsigtsbegæring til  

 Forsvarsministeriet skulle have været oversendt til Forsvarskommandoen til  

 afgørelse.
Når dette ikke skete, skyldes det tilsyneladende, at begæringen  

 blev anset for at vedrøre ministeriets sag vedrørende bjærgningstilladelsen.
 Der er imidlertid ikke noget til hinder for, at tvivlsomme  

 spørgsmål vedrørende aktindsigt forelægges for eller henskydes til en  

 overordnet  

 myndighed i medfør af de almindelige regler, jf. den kommenterede  

 offentlighedslov,  

 s. 185.
 På denne baggrund foretager jeg ikke videre vedrørende dette  

 spørgsmål, men jeg har gjort ministeriet bekendt med, hvorledes sagen som  

 udgangspunkt skulle have været behandlet ifølge lovens § 15, stk. 1.
 Ad 5.  

  

 Sagsbehandlingstiden.
 Ved min gennemgang af sagen har jeg endvidere noteret mig, at  

 Deres aktindsigtsbegæring af 12. september 1989 først blev besvaret ved  

 ministeriets skrivelse af 5. oktober 1989, efter at De med skrivelser af 27.  

 september 1989 til Forsvarsministeriet og skrivelser af 3. oktober 1989 til  

 både Forsvarsministeriet og mig havde udtrykt utilfredshed med, at De endnu  

 ikke havde modtaget svar.
 Under hensyn til 10-dages-fristen i offentlighedslovens § 16,  

 stk. 2, må jeg anse det for en fejl, at ministeriet ikke inden for denne  

 frist  

 enten besvarede Deres henvendelse eller meddelte Dem grunden til, at De endnu  

 ikke havde modtaget svar, og hvornår svaret kunne forventes.
 Jeg har gjort ministeriet bekendt med min opfattelse, men  

 foretager i øvrigt ikke videre vedrørende dette spørgsmål.
 Ad 6.  

  

 Begrundelsen for  

 afgørelsen.
 Endelig har jeg noteret mig, at ministeriet ikke i begrundelsen  

 i sit svar af 5. oktober 1989 til Dem henviste til de retsregler, i medfør af  

 hvilke ministeriets afgørelse om aktindsigt blev truffet, jf.  

 forvaltningslovens  

 § 24.
 Dette finder jeg beklageligt, og jeg har gjort ministeriet  

 bekendt hermed, men foretager i øvrigt ikke videre vedrørende dette  

 spørgsmål.
..." Forsvarsministeriet meddelte mig herefter, at ministeriet tog  

 min henstilling til efterretning.
Efter en fornyet, konkret vurdering anså  

 ministeriet sig dog fortsat ikke forpligtet til at udlevere kopi af filmen,  

 da  

 kopieringen var forbundet med betydelige vanskeligheder, jf.  

 offentlighedslovens § 16. Ministeriet var dog indstillet på at imødekomme A's  

 ønske om kopi, såfremt A ville afholde udgifterne ved fremstillingen af  

 kopien.
Af ophavsretlige årsager fandt ministeriet, at kopieringen måtte  

 finde  

 sted i forsvarets regi.
Ministeriet havde derfor tilkendegivet over for A, at  

 ønsket  

 om kopi kunne imødekommes, såfremt han var indforstået med at afholde  

 udgifterne ved at lade kopien fremstille inden for Forsvarsministeriets regi  

 ved en af to nærmere beskrevne fremgangsmåder.
 Ministeriet meddelte i øvrigt, at ministeriet tog min udtalelse  

 til efterretning.
 Jeg meddelte Forsvarsministeriet, at jeg havde taget det oplyste  

 til efterretning.
