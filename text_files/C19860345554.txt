 De statsanerkendte arbejdsløshedskasser.
 Direktoratet er af arbejdsministeriet blevet anmodet om at iværksætte de  

 nødvendige tekniske forberedelser til en omlægning af forskudsudbetalingerne  

 til postgiro med henblik på, at en omlægning vil kunne sættes i kraft den 1.  

 januar 1987.
 Der har i den forbindelse været afholdt møde mellem direktoratet, Samvirke  

 og Postgirokontoret samt drøftelser med de selvstændiges  

 arbejdsløshedskasser, for en nærmere afklaring af eventuelle tekniske  

 hindringer ved en »postgiroløsning«.
 Direktoratet har herefter anmodet Postgirokontoret om at indgå i et  

 samarbejde med direktoratet om den praktiske tilrettelæggelse af omlægningen.
 Postgirokontoret har herefter anmodet direktoratet om at tilskrive  

 samtlige arbejdsløshedskasser og anmode kasserne om at meddele, hvilken  

 kontaktperson kassen vil anvende i forbindelse med samarbejdet mellem  

 Postgirokontoret og den enkelte arbejdsløshedskasse i forbindelse med  

 tilrettelæggelsen af den praktiske forretningsgang mellem postgiro og  

 arbejdsløshedskasse.
 Direktoratet skal derfor anmode kasserne om at meddele direktoratet navnet  

 på kontaktpersonen så hurtigt som muligt og senest inden 1 uge fra dags dato.  

 Direktoratet vil oversende svarene til Postgirokontoret, og  

 arbejdsløshedskasserne vil snarest muligt herefter blive kontaktet fra  

 Postgirokontoret.
 Arbejdsministerens pressemeddelelse af 25. juni 1986 vedrørende omlægning  

 til postgiro vedlægges.
 Det kan endvidere oplyses, at kasserne vil blive inddraget i de videre  

 drøftelser af udarbejdelsen af en ny bekendtgørelse for området.
 P.D.V.
Vibeke Dalbro kontorchef /Ole Kvist fm.
 PRESSEMEDDELELSE.
Arbejdsminister Henning Dyremose har bedt direktoratet for  

 arbejdsløshedsforsikringen om at gå igang med de tekniske forberedelser til  

 en omlægning af udbetalingerne af statens forskud til arbejdsløshedsdagpenge  

 m.v. til postgiro.
Dagpengene udbetales for tiden via en PBC-ordning, hvor  

 arbejdsløshedskassernes forskud overføres fra nationalbanken til kassernes  

 pengeinstitut to dage før udbetalingen til dagpengemodtagerne.
 Arbejdsminister Henning Dyremose oplyser, at arbejdet med at etablere en  

 ordning med udbetaling af dagpenge via postgiro blev igangsat af hans  

 forgænger Grethe Fenger Møller i forlængelse af iværksættelsen af den  

 nuværende ordning.
 Den nuværende ordning blev etableret pr. 1. oktober 1983 for at nedbringe  

 forskuddenes gennemløbstid mest muligt og forhøje kassernes forrentning til  

 staten af forskudsbeløbene.
 Efter at nyordningen havde fungeret i ca. 1 år bad den daværende  

 arbejdsminister direktoratet for arbejdsløshedsforsikringen om en vurdering  

 af PBC-ordningen og om en undersøgelse af andre udbetalingsformer for  

 arbejdsløshedsdagpenge.
 På den baggrund blev bl.a. mulighederne for udbetaling via postgiro  

 nærmere undersøgt.
Arbejdsministeren oplyser, at direktoratet for arbejdsløshedsforsikringen  

 i samarbejde med postgirokontoret har gennemgået flere modeller for  

 udbetalingen.
Under dette forløb har postgirokontoret gennemført nogle  

 tekniske forbedringer, således at det i løbet af foråret blev muligt at nå  

 fremt til en teknisk tilfredsstillende model for udbetaling af  

 arbejdsløshedsdagpenge.
Arbejdsministeren begrunder overvejelserne om en postgiroordning med, at  

 det derved opnås, at de meget store beløb, der udbetales i  

 arbejdsløshedsdagpenge og efterløn - ca. 27. mia. årligt - forlader  

 statskassen på det senest mulige tidspunkt.
En omlægning vil endvidere  

 betyde, at statens tilsyn og kontrol med forskudsudbetalingerne kan forenkles  

 og begrænses.
 Arbejdsminister Henning Dyremose oplyser, at en omlægning af  

 forskudsudbetalingerne til postgiro ikke vil medføre større ændringer i  

 arbejdsløshedskassernes administration, og dagpengemodtagerne vil som hidtil  

 kunne få pengene indbetalt på bankkonto, men vil også kunne vælge at få  

 pengene indsat på postgiro.
 Arbejdsministeren har bedt direktoratet for arbejdsløshedsforsikringen om  

 at være klar med de tekniske forberedelser, således at en omlægning vil kunne  

 gennemføres pr. 1. januar 1987.
