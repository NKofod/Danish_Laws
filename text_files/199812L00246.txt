Fremsat den 12. maj 1999 af Kim Behnke (FP), Jens Rohde  

 (V), Brian Mikkelsen (KF),  

 Ole Donner (DF) og Sonja Albrink (CD) Forslag til Lov om ændring af lov om  

 markedsføring (Bortfald af Forbrugerombudsmandens kompetence til at tage  

 sager op af egen drift) § 1 I lov nr. 428 af 1. juni 1994 om markedsføring  

 foretages følgende ændringer:
 1. § 15, stk. 1 og 2, affattes således:
» Stk. 2. Forbrugerombudsmanden kan kræve alle  

 oplysninger, som skønnes nødvendige for klagesagsbehandlingen,  

 herunder til afgørelse af, om et forhold, hvorom der er indgivet  

 klage, falder ind under lovens bestemmelser.« 2. § 16, stk. 1, affattes således:
» 3. § 17 affattes således:
» § 2 Loven træder i kraft den 1. juli 1999 og finder ikke  

 anvendelse på sager, som Forbrugerombudsmanden har taget op af egen  

 drift inden lovens ikrafttræden.
Bemærkninger til lovforslaget Almindelige bemærkninger I det moderne samfund er det godt og vigtigt, at der er en  

 Forbrugerombudsmand til varetagelse af forbrugernes interesse, hvis  

 producenter, leverandører eller detailhandlende ikke giver forbrugerne  

 en ordentlig behandling.
Forbrugerrådet, forbrugerudsendelser i tv og  

 andre områder, hvor forbrugerne har mulighed for at påvirke  

 markedet, er i fremdrift som aldrig før.
Den kritiske forbruger er i  

 stand til hurtigere end før at sende signal til markedet om, hvilke  

 produkter eller hvilken service der er uacceptabel.
Der er derfor ingen  

 kritik af det forhold, at Forbrugerombudsmanden kan rejse sager om  

 dårlig behandling af forbrugerne, men først efter henvendelse  

 fra forbrugerne.
 Det har i en lang række tilfælde vist sig, at  

 Forbrugerombudsmanden af egen drift har taget sager op og indledt  

 forhandlinger om udstedelse af retningslinjer vedrørende forhold, som  

 ingen andre end Forbrugerombudsmanden selv har været utilfreds med.
Seneste eksempel herpå er sagen vedrørende  

 reklamer for alkoholholdige drikke.
Et forbud fra Forbrugerombudsmanden i  

 denne sag har som konsekvens, at bryggerierne f.eks. ikke længere  

 må reklamere i forbindelse med bl.a. sportsfolk og sportsbegivenheder.
Men også gode nyttige formål som  

 Muskelsvindfondens indsamling af midler til deres arbejde vil lide skade.
Det  

 mangeårige samarbejde mellem Muskelsvindfonden og Tuborg vil antagelig  

 ikke kunne fortsætte, hvis Forbrugerombudsmanden får held til at  

 gennemføre forbudet.
Forbrugerombudsmandens argumentation om, at  

 Tuborgs reklamer i forbindelse med Grøn Koncert er med til at fremme  

 ølsalget, er naturligvis korrekt, ellers ville Tuborg næppe  

 betale millioner for at være med.
Men spørgsmålet er jo,  

 om ølsalget bliver større som følge af Tuborgs reklamer,  

 eller om koncertgæsterne under alle omstændigheder vil drikke de  

 øl og de sodavand ved en Grøn Koncert, som deres tørst  

 påbyder.
Forbrugerombudsmandens forbud vil ødelægge et  

 samarbejde, som har skaffet millioner af kroner gennem årene til  

 hjælp for Muskelsvindfondens arbejde til glæde for de  

 sygdomsramte.
Hvor skal de penge komme fra fremover, når  

 Forbrugerombudsmanden har forbudt Tuborg at reklamere og sponsorere  

 Grøn Koncert? Forbud fra Forbrugerombudsmanden kommer ikke, fordi  

 koncertgæsterne har klaget over, at der er Tuborg-reklamer ved  

 koncerterne.
Forbudet kommer, alene fordi Forbrugerombudsmanden   der  

 angiveligt aldrig selv har været til en Grøn Koncert   finder,  

 at der efter hans mening er for meget reklame for Tuborg ved  

 koncerterne.
Forbrugerombudsmandens forbud vil ramme mange andre.  

 Sportsbegivenheder, velgørende arrangementer og en vifte af andre gode  

 begivenheder vil fremover ikke være mulige, hvis der er forbud mod  

 reklame for øl og andre alkoholholdige drikke.
Danmark bliver derfor  

 et fattigere samfund rent oplevelsesmæssigt.
Men forbruget af alkohol  

 bliver næppe mindre.  Forbrugerombudsmanden vil jo ikke forbyde salg af  

 alkohol, men blot forbyde at reklamere for produkterne ved visse lejligheder.  

 I biografreklamer, i dagblade, i ugeblade og i TV3 vil man fortsat  

 møde alkoholreklamerne.
Men ikke nok med, at Forbrugerombudsmanden vil stoppe  

 reklamer for alkoholholdige drikke.  Fodboldklubben AGF må ikke  

 reklamere for Ceres Mineralvand, og Carlsberg må ikke reklamere for en  

 alkoholfattig øl, selv om netop disse produkter er gode erstatninger  

 for den alkoholstærke øl.
Argumentet fra Forbrugerombudsmanden  

 er, at befolkningen tænker på øl, når de ser en  

 reklame for f.eks.
Ceres Mineralvand! Hvor ved han det fra? Og skal hans  

 formodninger være anledning til vidtgående forbud og  

 ødelæggelse af vigtige elementer i det danske udbud af  

 oplevelsestilbud.
Forbrugerombudsmandens opgave er at være  

 forbrugernes ombudsmand.
Varetagelsen af denne opgave forudsætter, at  

 det er forbrugernes og ikke den statslige administrations ønsker og  

 interesser, der fremmes.  Det bør derfor være forbrugerne selv,  

 som sætter dagsordenen.
 Dette mål nås bedst ved at lade de indkomne  

 klager være afgørende for, hvor og hvornår  

 Forbrugerombudsmanden skal gribe ind.
Forbrugerombudsmanden har i dag en uhørt  

 enevældig magt, som ingen andre har.
Det er lovgivningen, der giver ham  

 denne magt, og derfor må loven laves om.
Ingen andre kan af egen drift  

 tage sager op om alt fra mobiltelefoner til alkoholreklamer og påbyde  

 virksomheder at stoppe millionkampagner eller på anden vis  

 påføre virksomhederne betydelige tab.
Ved det normale  

 domstolssystem vil afgørelser kunne ankes.
Det er også  

 tilfældet i sociale sager, i skattesager og i øvrigt i et  

 demokratisk retssamfund.
Men på forbrugerområdet kan  

 Forbrugerombudsmanden ved sin indgriben påføre virksomheder  

 betydelige tab, uden at de har mulighed for at få sagen prøvet  

 ved en højere retsinstans, før  konsekvenserne melder sig i  

 form af påbud eller forbud.
Nærværende forslag har derfor også et  

 ikke ubetydeligt element af at give virksomhederne retssikkerhed.
Hvis en  

 producent, leverandør eller detailhandler krænker forbrugerne,  

 vil det fortsat stå forbrugerne frit for at klage til  

 Forbrugerombudsmanden, som derefter kan behandle sagen.
Det er hans egentlige  

 formål.
Bemærkninger til lovforslagets enkelte  

 bestemmelser Til § 1 Til nr. 1 Den foreslåede ændring i § 15, stk. 1,  

 medfører, at Forbrugerombudsmandens kompetence til at tage sager op af  

 egen drift bortfalder.
Ifølge forslaget vil det være en  

 betingelse for indgriben, at der er indgivet en klage til  

 Forbrugerombudsmanden over et forhold.
 Ændringen i stk. 2 foreslås som konsekvens af  

 den reducerede kompetence efter stk. 1. Forbrugerombudsmandens mulighed for  

 at indhente alle relevante oplysninger finder således alene anvendelse  

 vedrørende forhold som behandles i en klagesag.
Til nr. 2 Den foreslåede ændring medfører, at  

 Forbrugerombudsmandens kompetence til at indlede  forhandlinger med de  

 erhvervsdrivende begrænses til at omfatte spørgsmål, som  

 er eller har været behandlet af Forbrugerombudsmanden i forbindelse med  

 dennes klagesagsbehandling.
Til nr. 3 Den foreslåede ændring medfører, at det  

 er en forudsætning for forhandling om og udstedelse af retningslinjer  

 for markedsføring på et givent område, at der gentagne  

 gange er indgivet klage over forhold på dette område til  

 Forbrugerombudsmanden.
Til § 2 Det foreslås, at loven træder i kraft den 1.  

 juli 1999. Da loven ikke skal have tilbagevirkende kraft,  vil  

 Forbrugerombudsmanden kunne afslutte de uafsluttede sager, der ligger  

 på hans bord.
Skriftlig fremsættelse Kim Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 markedsføring. (Bortfald af Forbrugerombudsmandens kompetence til at  

 tage sager op af egen drift).
(Lovforslag nr.
L 246).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
