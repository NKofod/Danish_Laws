§ 1 I bekendtgørelse nr. 737 af 19. september 1997 om indførsel af fiskevarer  

 fra Bangladesh, Indien, Madagaskar, Malaysia og Kina foretages følgende  

 ændringer:
 1. Bekendtgørelsens navn ændres til: »Bekendtgørelse om  

 indførsel af fiskevarer fra Bangladesh, Indien, Malaysia og Kina.«.
 2. § 1, stk. 1, affattes således:
 »§ 1 .  Bekendtgørelsen omfatter indførsel i  

 Danmark af fiskevarer med oprindelse i Bangladesh, Indien, Malaysia og  

 Kina.«.
 3. § 2, affattes således:
 »§ 2.  Det er forbudt her til landet at indføre  

 fiskevarer i enhver form med oprindelse i Bangladesh og Indien.«.
 4. § 4, stk. 3, affattes således:
»Stk. 3.  Efter en stikprøveplan, der udarbejdes af  

 Veterinær- og Fødevaredirektoratet, skal prøver af partier af frosne eller  

 forarbejdede fiskevarer, bortset fra steriliserede varer, med oprindelse i  

 Kina, bortset fra de i stk. 2 nævnte virksomheder, underkastes en  

 mikrobiologisk undersøgelse for at sikre, at de pågældende varer ikke  

 indebærer nogen risiko for menneskers sundhed navnlig med henblik på  

 påvisning af forekomst af salmonella og Vibrio cholerae samt Vibrio  

 parahaemolyticus.
Prøveudtagningen skal foretages på grænsekontrolsteder her  

 i landet, og partierne må først frigives fra grænsekontrolstedet, når  

 grænsedyrlægen eller fiskeriinspektøren har meddelt tilladelse hertil.«.
§ 2 Bekendtgørelsen træder i kraft den 25. november 1997.
