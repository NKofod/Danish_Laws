(Til samtlige  

 civilforsvarskommissioner) Med Justitsministeriet og De Danske Redningskorps har  

 Civilforsvarsstyrelsen gennem nogen tid ført forhandlinger om udformningen af  

 et forslag til tillæg H om civilforsvar til De Danske Redningskorps'  

 standardformular for overenskomst med de kommunale myndigheder om  

 brandslukning.
 Følgende forslag til ordlyden af et sådant tillæg har foreligget  

 udarbejdet af De Danske Redningskorps:
1. Korpset er pligtig til at medvirke ved  

 gennemførelse af kommunens civilforsvar og at stille mandskab og materiel til  

 rådighed i det for et kommunalt brandvæsen sædvanlige omfang i  

 overensstemmelse med de til enhver tid herom gældende bestemmelser, herunder  

 at deltage i de sædvanlige øvelser.
Falder korpsets faste mandskabs medvirken  

 udenfor den normale arbejdstid, er korpset berettiget til at få refunderet  

 tillæg, der ydes for forskudt arbejdstid og/eller for overarbejde.
Når  

 deltidsbeskæftigede brandmænd deltager, er korpset berettiget til at få  

 refunderet disses timeløn.
2. Korpset er indforstået med, at uddannelse af  

 mandskab til Civilforsvarets tjenestegrene kan foregå på brand- og  

 redningsstationen.
Benyttes dettes materiel skal en mand fra korpset være til  

 stede, hvilket anses for opfyldt, såfremt den pågældende fungerer som  

 instruktør.
3. For brandslukningsmateriel, der leveres kommunen af  

 Civilforsvarsstyrelsen, påhviler det korpset at varetage sædvanlig røgt og  

 pleje efter de af Civilforsvarsstyrelsen fastsatte bestemmelser.
Hertil  

 regnes også pakning af materielkasser, slangekufferter og -kurve m.v. samt  

 rengøring af alt materiel.
Arbejdet udføres uden ekstra betaling i det  

 omfang, det kan ske indenfor normal arbejdstid, jfr. 1. Det er i denne  

 forbindelse en forudsætning, at arbejdet kan udføres på stationen, eller i  

 lokaler beliggende således, at mandskabet under dette arbejde kan være i  

 stationens beredskab, således at det kan afgå til brandstedet i henhold til  

 udrykningsbestemmmelserne i og instruksen for brand'.
 Civilforsvarsstyrelsen har overfor Justitsministeriet henstillet, at  

 følgende tilføjelse foretages til punkt 1 i udkastet:
 »Anvendelse af mandskab, der medfører udgifter for kommunen udover  

 det i henhold til overenskomstens normalbestemmelser fastsatte vederlag, skal  

 godkendes af civilforsvarslederen (civilforsvarschefen)».
 Ved skrivelse af 21. september 1969 har Justitsministeriet herefter  

 meddelt, at ministeriet kan godkende det foreliggende forslag med den af  

 Civilforsvarsstyrelsen foreslåede tilføjelse hertil.
 Hvilket herved meddeles til orientering.
 P.D.V.
