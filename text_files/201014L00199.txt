Bilag 1 Betænkning afgivet af Erhvervsudvalget den 25. november 2010 Betænkning over Forslag til lov om ændring af lov om betalingstjenester, lov om finansiel virksomhed, lov om forebyggende foranstaltninger mod hvidvask af udbytte og finansiering af terrorisme og lov om visse forbrugeraftaler (Gennemførelse af e-penge-direktivet m.v.) [af økonomi- og erhvervsministeren (Brian Mikkelsen)] 1. Ændringsforslag Økonomi- og erhvervsministeren har stillet 10 ændringsforslag til lovforslaget.
2. Udvalgsarbejdet Lovforslaget blev fremsat den 6. oktober 2010 og var til 1. behandling den 26. oktober 2010. Lovforslaget blev efter 1. behandling henvist til behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og økonomi- og erhvervsministeren sendte den 9. juli 2010 dette udkast til udvalget, jf. (folketingsåret 2009-10) ERU alm. del  bilag 280. Den 7. oktober 2010 sendte økonomi- og erhvervsministeren de indkomne høringssvar og et notat herom til udvalget.
Spørgsmål Udvalget har stillet 13 spørgsmål til økonomi- og erhvervsministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstillet lovforslaget til vedtagelse med de stillede ændringsforslag.
Dansk Folkepartis medlemmer af udvalget har noteret sig ministerens svar på spørgsmål 1-9 og 11-13, hvoraf det bl.a. fremgår, at lovforslaget ikke vil betyde ekstra administrative byrder for butikker, der f.eks. udsteder gavekort, eller hvis der fra et butikscenter udstedes gavekort, der kan anvendes i alle centerets butikker.
Ligeledes må svarene forstås på en sådan måde, at køb over internettet, hvor der bruges forudbetaling, heller ikke belastes med yderligere administrative byrder.
Heller ikke hvis f.eks. et gavekort eller en forudbetaling bruges i en anden internetforretning.
Når det gælder virksomhedernes muligheder for at give medarbejderne et betalingskort, som kan anvendes til f.eks. eksterne frokostindkøb eller til kollektiv transport, må svarene også forstås på en sådan måde, at virksomhederne heller ikke pålægges yderligere administrative byrder i forhold til i dag.
I svaret på spørgsmål 11 fremgår det dog bl.a., at »For så vidt angår selve håndteringen af udstedelse af elektroniske penge, efter opnåelse af tilladelse, er det vurderingen, at virksomhederne ikke vil opleve væsentlige yderligere administrative eller økonomiske byrder i forhold til den nugældende lovgivning.«.
På baggrund af lovforslagets behandling i udvalget vil DF anbefale, at der allerede efter 1 år fra lovens ikrafttræden (altså den 1. januar 2012) foretages en evaluering af de økonomiske og administrative konsekvenser af lovforslaget for bl.a. butikker og forretninger i lyset af de stillede spørgsmål og svar.
 Liberal Alliance, Kristendemokraterne, Inuit Ataqatigiit, Siumut, Tjóðveldisflokkurin og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Til § 1 Af økonomi- og erhvervsministeren, tiltrådt af udvalget:
 1) Nr. 1 affattes således:
 »1. Fodnoten til lovens titel affattes således:
»1) Loven indeholder bestemmelser, der gennemfører Europa-Parlamentets og Rådets direktiv 2007/64/EF af 13. november 2007 om betalingstjenester i det indre marked og om ændring af direktiv 97/7/EF, 2002/65/EF, 2005/60/EF og 2006/48/EF og om ophævelse af direktiv 97/5/EF (betalingstjenestedirektivet), EU-Tidende 2007, nr.
L 319, side 1, og Europa-Parlamentets og Rådets direktiv 2009/110/EF af 16. september 2009 om adgang til at optage og udøve virksomhed som udsteder af elektroniske penge og tilsyn med en sådan virksomhed, ændring af direktiv 2005/60/EF og 2006/48/EF og ophævelse af direktiv 2000/46/EF, EU-Tidende 2009 nr.
L 267, side 7.«« [Lovteknisk korrektion] 2) I den under nr. 6 foreslåede § 2 a udgår »virksomheder med begrænset tilladelse efter §§ 39 p og 39 q«.
[Lovteknisk korrektion] 3) I den under nr. 12 foreslåede § 39 s udgår i stk. 2 »eller efter udløbet«.
[Lovteknisk korrektion] 4) Nr. 19 og 20 udgår, og i stedet indsættes:
 »01. § 107, stk. 1, affattes således:
»Overtrædelse af §§ 2 og 2 a, § 7, stk. 1, 1. pkt., §§ 8 og 10, § 21, stk. 1 og 3, § 22, stk. 1, § 39, stk. 1-3, §§ 39 b og 39 d, § 39 k, stk. 2, § 39 l og § 39 r, stk. 1 og 2, straffes med bøde eller fængsel indtil 4 måneder, medmindre højere straf er forskyldt efter den øvrige lovgivning.«« [Lovteknisk korrektion] Til § 2 5) Før nr. 1 indsættes som nyt nummer:
»01. I § 1, stk. 1, ændres »2-13« til: »2-12«.« [Konsekvensændring] 6) I nr. 6 ændres »Kapitel 19« til:  »Afsnit IX«.
[Korrektion] 7) I det under nr. 13 foreslåede bilag 2, nr. 15, ændres »Udstedere« til: »Udstedelse«.
[Lovteknisk korrektion] Til § 5 8) Datoen »1. januar 2011« ændres til: »30. april 2011«.
[Ændring af ikrafttrædelsen] Til § 6 9) I stk. 1 ændres »1. januar 2011« til: »30. april 2011«.
[Konsekvensændring] 10) I stk. 2 ændres »1. januar 2011« til: »30. april 2011«.
[Konsekvensændring] Bemærkninger Til nr. 1 Der er alene tale om en sproglig korrektion, idet der er kommet nye retningslinjer fra Justitsministeriet for affattelse af EU-noter.
Til nr. 2 Der er alene tale om en sproglig korrektion, idet den slettede sætning er fundet overflødig, da kravene om begrænset tilladelse også findes i kapitel 3 a.
Til nr. 3 Der er alene tale om en sproglig korrektion, idet det slettede er fundet overflødigt.
Til nr. 4 Der er tale om en lovteknisk korrektion.
Lov om betalingstjenester § 107, stk. 1, nyaffattes ved dette ændringsforslag, hvorfor lovforslagets § 1, nr. 19, er overflødigt.
Til nr. 5 Der er tale om en konsekvensændring som følge af, at § 1, stk. 10, udgår.
Til nr. 6 Der er tale om en korrektion, da afsnit IX alene omfatter kapitel 19 og derfor bør udgå i forbindelse med, at kapitel 19 udgår.
Til nr. 7 Der er tale om en sproglig korrektion, idet de øvrige numre i bilaget henviser til former for kreditinstitutvirksomhed og ikke udøvere af disse.
Til nr. 8 I overensstemmelse med det nye e-penge-direktiv rykkes ikrafttrædelsen til den 30. april 2011. Ved at rykke ikrafttrædelsen medvirkes til, at alle EU-lande følger det gamle e-penge-direktiv, direktiv 2006/46/EF af 18. september 2000, indtil ophævelsen heraf den 30. april 2011.
Til nr. 9 Der er tale om en konsekvensændring som følge af, at ikrafttrædelsesdatoen ændres.
Til nr. 10 Der er tale om en konsekvensændring som følge af, at ikrafttrædelsesdatoen ændres.
Helge Sander (V) fmd.
Torsten Schack Pedersen (V) Marion Pedersen (V) Lars Christian Lilleholt (V) Erling Bonnesen (V) Colette L.
Brix (DF) nfmd.
Pia Adelsteen (DF) Carina Christensen (KF) Rasmus Jarlov (KF) Orla Hav (S) Benny Engelbrecht (S) Henrik Dam Kristensen (S) Niels Sindal (S) Karsten Hønge (SF) Steen Gade (SF) Morten Østergaard (RV) Frank Aaen (EL) Liberal Alliance, Kristendemokraterne, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
