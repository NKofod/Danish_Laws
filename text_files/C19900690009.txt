Finansministeriet og Ergoterapeutforeningen og Danske Fysioterapeuter har indgået vedlagte overenskomst af 12. november 1990, der træder i stedet for  

 overenskomsten af 17. december 1987.
 Realitetsændringer i forhold til 1987-overenskomsten er markeret med fuldt  

 optrukken streg i margenen og redaktionelle ændringer er markeret med stiplet  

 streg i margenen.
 Ud over at henvise til overenskomstens bestemmelser kan særligt fremhæves  

 følgende:
Almindelige bemærkninger Med hensyn til  lønfradrag/-beregning gælder de for tjenestemænd  

 fastsatte regler om lønfradrag/-beregning, for tiden cirkulære af 24. maj  

 1985 (LP. nr. 029/85).
 Hovedaftaler er indgået 5. april 1972.
 Aftale om tillidsrepræsentanter er indgået 28. februar 1984.
Bemærkninger til de enkelte bestemmelser ad § 2 LØN Lønrammen for terapeuter i kredse ændres pr 1. april 1990.
ad § 5 For så vidt angår  pauser , der medregnes i arbejdstiden,  

 præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Ikrafttræden Cirkulæret har virkning fra 1. april 1989. Samtidig ophæves cirkulære af  

 30. december 1987 (LP.nr. 203/87) om overenskomst for ergoterapeuter og  

 fysioterapeuter i Arbejdstilsynet.
Finansministeriet, Administrations- og Personaledepartementet, den 26. november 1990 P.M.V.
 E.B.
Grethe Falkenberg OVERENSKOMST FOR ERGOTERAPEUTER OG FYSIOTERAPEUTER I DIREKTORATET FOR ARBEJDSTILSYNET MED TILHØRENDE 14 KREDSE Overenskomstens område § 1. Overenskomsten omfatter ergoterapeuter og fysioterapeuter i  

 direktoratet for arbejdstilsynet med tilhørende kredse.
 Løn.
 § 2. Ergoterapeuter og fysioterapeuter aflønnes efter følgende  

 lønrammer:
 a. 1 ergoterapeut/fysioterapeut i direktoratet for arbejdstilsynet:  

 Skalatrinene 29, 31, 33, 35.
 b.2 ergoterapeuter/fysioterapeuter i direktoratet for arbejdstilsynet:  

 Skalatrinene 27, 29, 31, 33.
 c. ergoterapeuter/fysioterapeuter i arbejdstilsynets kredse: Skalatrinene  

 25, 27, 29, 31, 33 (fra 1. april 1990 skalatrinene 27, 29, 31, 33).
 Stk. 2. Oprykning til nyt løntrin sker - hvor intet andet er anført -  

 efter 2 års beskæftigelse på hvert skalatrin.
 Stk. 3. Der ydes tillæg og regulering samt pensionsbidrag efter regler  

 svarende til de i overenskomsterne mellem Finansministeriet og de omhandlende  

 oraganisationer af 28. august 1989 gældende, jfr. de omhandlede  

 overenskomster § 3, stk. 1 næstsidste afsnit, stk. 2 og stk. 4, samt § 5.
Lønanciennitet § 3.  Fastsættelse af lønanciennitet sker i hvert enkelt tilfælde  

 efter forhandling mellem Arbejdsministeriet og vedkommende organisation efter  

 følgende retningslinier:
a.
Ved overgang fra ansættelse omfattet af de mellem Finansministeriet og  

 organisationerne indgåede overenskomster sker indplacering på nærmest højere  

 trin.
b.
Beskæftigelse som konsulent vedrørende ergonomiske spørgsmål kan  

 medregnes.
c.
Beskæftigelse som ergonomisk sagsbehandler i offentligt regi kan  

 medregnes.
d.
Undervisningsvirksomhed vedrørende ergonomi kan medregnes med et antal  

 timer svarende til antal undervisningstimer med tillæg af 2/3 afrundet til  

 nærmest højere antal hele måneder.
e.
Undervisningsvirksomhed vedrørende ergonomi ved terapiassistentskolerne  

 medregnes dog med et antal timer efter forholdet mellem antal ergonomitimer  

 og det samlede antal undervisningstimer på det omhandlede kursus.
f.
Videreuddannelse inden for ergonomi kan medregnes.
g.
Beskæftigelse i BST kan medregnes.
 Stk. 2. Såfremt der har været anciennitetsgivende beskæftigelse samtidig  

 med beskæftigelse af den under punkterne a - e og g nævnte art, kan den  

 samlede anciennitet højst andrage 8 timer pr. dag.
 Ferie, sygdom, graviditet, opsigelse m.v.
 § 4.  For så vidt angår ferie, sygdom, fravær fra tjenesten under  

 graviditet og barsel, midlertidig tjeneste i højere stilling,  

 militærtjeneste, efterløn, tjenestefrihed ved adoption samt opsigelse gælder  

 regler svarende til de i overenskomsterne mellem Finansministeriet og  

 organisationerne af 28. august 1989 herom indeholdte bestemmelser.
 Arbejdstid.
 § 5.  De for statens tjenestemænd gælder regler om arbejdstid,  

 overarbejde og merarbejde følges.
 Udstationering.
 § 6.  Ansatte har ved udstationering i forbindelse med uddannelse  

 ret til time- og dagpenge efter de for tjenestemænd til enhver tid gældende  

 regler og satser.
OVERGANGSBESTEMMELSER § 7.  Ergoterapeuter og fysioterapeuter i kredse ansat pr. 1.  

 april 1990 indplaceres i lønrammen bestående af skalatrinene 27, 29, 31, 33  

 på grundlag af deres lønanciennitet pr. nævnte dato.
 Ikrafttræden og opsigelse.
 § 8.  Denne overenskomst har hvor intet andet er anført, virkning  

 fra 1. april 1989.
 § 9.  Denne overenskomst kan af enhver af parterne opsiges med 3  

 måneders varsel til en 31. marts, dog tidligst til 31. marts 1991.
 Stk. 2. Fra det tidspunkt at regne, da en opsigelse af overenskomsten får  

 gyldighed, og indtil ny overenskomst indgås, sker aflønning af ergoterapeuter  

 og fysioterapeuter på grundlag af de på overenskomstens sidste gyldighedsdag  

 gældende aftaler om tjenestemandslønninger.
København, den 12. november 1990 Ergoterapeutforeningen  

 Finansministeriet P.M.V Gitten Bryde/Claus Biehl E.B.
