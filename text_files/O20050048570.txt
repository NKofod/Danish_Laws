 Resumé  



  

 En journalist klagede over Transport- og Energiministeriets afslag på  

 aktindsigt i dokumenter vedrørende en fast forbindelse over Femern Bælt.
 Ombudsmanden mente at ministeriet i nogle tilfælde havde  

 undtaget dokumenter efter offentlighedsloven som ikke kunne betragtes som  

 interne arbejdsdokumenter, ligesom ombudsmanden rejste tvivl om  

 karakteren af  

 nogle af de dokumenter der var nægtet udleveret fordi det var dokumenter der  

 udarbejdes af en myndighed til brug for møder mellem ministre.
Ombudsmanden mente i øvrigt at ministeriet havde anvendt  

 begrebet ekstrahering i en anden betydning end forudsat i offentlighedsloven,  

 og ombudsmanden fremsatte nogle generelle bemærkninger om ekstrahering.
I  

 relation til nogle undtagne dokumenter om eventuelle takstnedsættelser på  

 Storebæltsforbindelsen udtalte ombudsmanden bl.a. at skøn mv. over fremtidige  

 forhold ikke i sig selv indebærer at oplysningerne er undtaget fra  

 aktindsigt.
Ombudsmanden kritiserede endvidere den begrundelse ministeriet  

 havde givet journalisten.
Efter ombudsmandens opfattelse var det således en  

 fejl at ministeriet blot havde oplyst at en række dokumenter ikke blev  

 udleveret, og som grund havde henvist til offentlighedsloven uden at  

 specificere for hvert enkelt dokument hvilken bestemmelse der var anvendt.
 (J.nr. 2005-0832-501).
Aktindsigt i dokumenter vedrørende en fast  

 forbindelse over Femern Bælt.
Ekstrahering.
Begrundelse Den 27. oktober 2004  

 bad journalist A, ansat  

 ved X avis, Transport- og Energiministeriet om aktindsigt idet A skrev  

 således:
 Med henvisning til lov om  

 offentlighed i forvaltningen anmoder jeg hermed om aktindsigt i alle  

 dokumenter  

 og al korrespondance  ekstern som intern  samt alle notater i  

 sager vedr. en  

 fast forbindelse over Femern Bælt i perioden fra  

 1. januar 2002  

 til i dag  samt de relevante  

 journallister.
 Jeg skal venligst gøre  

 opmærksom på, at papirer af intern karakter ikke kan undtages efter  

 offentlighedsloven,  

 under henvisning til, at disse interne dokumenter i et vidt omfang må være  

 udsendt til andre myndigheder og kontorer, ligesom offentlighedslovens § 11  

 fastslår, at oplysninger også i interne papirer er undergivet aktindsigt,  

 hvis  

 der er tale om faktiske omstændigheder, der er af væsentlig betydning  

 for  

 sagsforholdet.
 Hvis det er for omfattende at  

 kopiere samtlige dokumenter, vil jeg gerne snarest muligt have tilsendt  

 journallisterne (evt. elektronisk til nedenstående mailadresse), så jeg mere  

 specifikt kan pege på dokumenter, som er relevante for denne ansøgning.
Hvis det kan fremskynde  

 processen, vil jeg gerne tilbyde at gennemse dokumenterne i  

 ministeriet. I et brev af  

 2. november 2004  

 vedlagde  

 ministeriet lister over de omhandlede sager, og ministeriet bad A, under  

 hensyn  

 til det meget store antal dokumenter, om nærmere at angive de sager han var  

 interesseret i.
Den 4. november 2004  

 angav A over for  

 ministeriet hvilke sager han ønskede aktindsigt i.
Ministeriet vedlagde  

 herefter ved brev af  

 12.  

 november 2004  

 en liste over dokumenterne i disse sager, og  

 ministeriet bad i den forbindelse A om at angive hvilke dokumenter han var  

 interesseret i, hvorefter ministeriet ville vurdere hans begæring nærmere.
I en e-mail af  

 19. november 2004  

 til  

 ministeriet frafaldt A sin anmodning om aktindsigt i 8 af sagerne, men han  

 ønskede snarest muligt at få aktindsigt i 6 nærmere angivne sager.
Når dette  

 var sket, ønskede A aktindsigt i alle øvrige sager omfattet af sin anmodning  

   

 eventuelt ved gennemsyn i ministeriet.
Ved brev af  

 2. december 2004  

 traf  

 ministeriet afgørelse vedrørende de 6 sager.
A modtog i den forbindelse en  

 række dokumenter, men ministeriet undtog også en række dokumenter med  

 henvisning  

 til offentlighedslovens § 7 og § 10, nr. 1. Ministeriet skrev om ekstrahering  

 således:
De dokumenter hvori der ikke  

 er givet aktindsigt vurderes ikke at indeholde oplysninger, som ikke fremgår  

 af  

 materiale, der er offentliggjort i sagen.
Dokumenterne indeholder dermed ikke  

 oplysninger,  

 der skal udleveres efter bestemmelsen i offentlighedslovens § 11  

 (ekstraheringspligt). For så vidt angik As  

 resterende aktindsigtsbegæring bad ministeriet ham om at præcisere begæringen  

 yderligere.
 I en e-mail af  

 5. januar 2005  

 bad A  

 ministeriet om en revurdering idet han bl.a. skrev således:
Jeg mener, at en række  

 konkrete dokumenter helt åbenlyst ikke kan falde ind under disse  

 undtagelsesbestemmelser  

 i offentlighedsloven.
Det drejer sig bl.a. om:
TRM 740-25. Dokument 3 er  

 f.eks. et notat til statsministeren.
Desuden er der i vid udstrækning tale om  

 faktiske omstændigheder, der er af væsentlig betydning for  

 sagsforholdet.
Her  

 kan jeg bl.a. fremhæve de dokumenter, som omhandler en eventuel  

 takstnedsættelse på Storebælt og konsekvenserne heraf. A påpegede endvidere at der  

 ikke var noget til hinder for at ministeriet valgte en åben linje og gav  

 aktindsigt selv om dokumenterne ville kunne undtages efter  

 offentlighedslovens  

 bestemmelser.
A bad herefter om snarest muligt at modtage aktindsigt i 13  

 nærmere opregnede sager.
 Ministeriet skrev  

 den 10. januar 2005  

 til A  

 at grundet et ekstraordinært stort arbejdspres i kontoret kunne revurderingen  

 af dokumenterne såvel som stillingtagen til anmodningen om aktindsigt i de  

 øvrige sager først forventes tilendebragt primo februar.
I en afgørelse af  

 9. februar 2005  

 gav  

 ministeriet på baggrund af en revurdering af ministeriets afgørelse af  

 2. december 2004  

 samt en  

 vurdering af yderligere 13 sager A aktindsigt i flere dokumenter.
Ministeriet  

 undtog dog fortsat en række dokumenter med henvisning til offentlighedslovens  

 §  

 7, nr. 1, og § 10, nr. 1, samt i et enkelt tilfælde § 13, stk. 1, nr. 2.  

 Vedrørende ekstrahering skrev ministeriet således:
TRM 740-25 dokument 1-88 Dokumenterne 3 og 4 og  

 tilhørende notat vedlægges.
Det bemærkes at der i notatet er ekstraheret  

 således, at afsnit, der rummer en vurdering af den tyske position samt  

 forventninger til den videre proces, ikke indgår i det fremsendte.
 Dokument 7 [i sag TRM 740-26;  

 min bemærkning] samt dertil hørende bilag vedlægges med undtagelse af  

 bilagene  

 Cover fra behandlingen i Koordinationsudvalget   og  

 Baggrundsnotat fra  

 Ø-udvalgets behandling  , som er udarbejdet til brug for møde mellem  

 ministre  

 og således ikke er omfattet af retten til aktindsigt, jf. offentlighedslovens  

 §  

 10, nr. 1. Det bemærkes at der i dokumentet Tysk-vinklet operativ  

 baggrundsnotits er ekstraheret, således at afsnit, der rummer en  

 vurdering af  

 den tyske holdning og centrale udeståender, ikke fremsendes.
TRM 744-11 Sagens dokumenter vedlægges  

 med undtagelse af dokumenterne 27, 28, 30 og 34, der er interne dokumenter,  

 som  

 ikke er omfattet af retten til aktindsigt, jf. offentlighedslovens § 7, nr.  

 1.  

 For så vidt angår dokument 29 bemærkes, at der er ekstraheret, således at  

 afsnit, der rummer en vurdering af den tyske holdning, ikke fremsendes. A klagede  

 den 1. marts 2005  

 til mig  

 over ministeriets afgørelse.
A gjorde bl.a. gældende at dokumenterne måtte  

 antages at indeholde en række oplysninger om faktiske omstændigheder,  

 der er  

 af væsentlig betydning for sagsforholdet, og han henviste i den  

 forbindelse  

 til offentlighedslovens §§ 8 og  

 11. A  

 gjorde opmærksom på at der med en anslået anlægssum på ca. 30 mia. kr. kunne  

 blive tale om danmarkshistoriens hidtil største byggeprojekt, og at der fra  

 en  

 række forskeres og økonomers side var rejst skarp kritik af nytten og  

 rentabiliteten i projektet.
 Den 11. marts 2005  

 bad jeg ministeriet om at  

 måtte modtage de akter som ministeriets afslag på aktindsigt angik, samt  

 eventuelle bemærkninger til As klage.
 I et brev af  

 19. april 2005  

 fremsendte  

 ministeriet de akter som A havde fået afslag på aktindsigt i, og ministeriet  

 skrev i en udtalelse bl.a.:
Ministeriet har ikke givet  

 aktindsigt i en række interne dokumenter, der var omfattet af journalist  

 (A)s  

 anmodning om aktindsigt, jf. offentlighedslovens § 7. Det har samtidig været  

 ministeriets vurdering, at hovedparten af de i disse dokumenter indeholdte  

 faktiske omstændigheder, der er af væsentlig betydning for  

 sagsforholdet, jf.  

 offentlighedslovens § 11, er indeholdt i de dokumenter, der blev givet  

 journalisten aktindsigt i, eller i øvrigt er offentligt tilgængelige.
Hvor  

 dette efter ministeriets vurdering ikke er tilfældet, er relevante  

 oplysninger  

 ekstraheret og videregivet til journalisten.
 Endvidere er der ikke givet  

 aktindsigt i en række andre dokumenter i henhold til offentlighedslovens §  

 10,  

 nr. 1, da der er tale om materiale, som ministeriet i samarbejde med andre  

 ministerier har udarbejdet til brug for møder i Regeringens Økonomiudvalg.
Endelig bemærkes, at der i en  

 enkelt sag (j.nr. 749-1) er givet afslag på aktindsigt i henhold til  

 offentlighedslovens  

 § 13, stk. 1, nr. 2 (forholdet til fremmede magter), idet der er  

 tale om et  

 dokument, der omhandler interne tyske forhold.
Det er ministeriets vurdering,  

 at aktindsigt heri ville belaste tillidsforholdet til vores tyske  

 samarbejdspartnere og dermed have risiko for at påvirke de pågældende  

 forhandlinger om etablering af en fast forbindelse over Femern Bælt, som er  

 indeholdt i regeringsgrundlaget, afgørende i negativ retning. Den 28. april 2005  

 sendte jeg ministeriets  

 udtalelse til A med henblik på at modtage eventuelle bemærkninger.
Den 7. juni 2005  

 bad en af mine medarbejdere  

 telefonisk ministeriet om tillige at måtte modtage de akter som A havde fået  

 aktindsigt i.
Disse akter modtog jeg  

 den 24. juni 2005.
 Den 17. oktober 2005  

 skrev jeg følgende i min  

 udtalelse til A:
Ombudsmandens udtalelse 1. Indledning Jeg kan oplyse at jeg i forbindelse med min behandling af sagen har modtaget  

 to kasser bilag fra Transport- og Energiministeriet med henholdsvis de  

 dokumenter De har modtaget i kopi, og de dokumenter som De har fået afslag på  

 aktindsigt i.
Jeg bemærker indledningsvis at der er flere dokumenter som optræder begge  

 steder.
Det drejer sig bl.a. om dokument 7 i sag 740-25. Dette dokument  

 består af en række notater der er udarbejdet af Transport- og  

 Energiministeriet, men som efter det oplyste er udvekslet med  

 Finansministeriet, og som derfor ikke kan anses for interne, samt et notat  

 fra Sund & Bælt og et notat fra COWI.
Da dokumenterne som nævnt optræder  

 begge steder, må jeg lægge til grund at de er udleveret til Dem.
Som et  

 yderligere eksempel kan nævnes dokument 9 i sag 740-26 (Transport- og  

 Energiministeriets notat af  

 2.  juli 2004  

 om Orientering vedr. trafikministerens møde med sin  

 tyske kollega  

 23. juni 2004  

 )  

 der ifølge ministeriets afgørelse af  

 9. februar 2005  

 (fejlagtigt) betragtes som et internt arbejdsdokument,  

 men som dog ses udleveret som dokument 16+17 (enslydende dokument) i samme  

 sag.
 Til brug for min undersøgelse  

 har en af mine medarbejdere telefonisk fået oplyst af Transport- og  

 Energiministeriet  

 at betegnelsen Styregruppe der optræder i adskillige af  

 dokumenterne, kunne  

 referere til 3 grupper: 1) Det forberedende K-udvalg der er en fast  

 departementschefsgruppe som forbereder møderne i Regeringens  

 Koordinationsudvalg, 2) det forberedende Ø-udvalg (der også benævnes  

 Styregruppen under Ø-udvalget) der er en fast  

 departementschefsgruppe som  

 forbereder møderne i Regeringens Økonomiudvalg, og 3) den dansk-tyske  

 styregruppe (der også benævnes den dansk-tyske styringskomité).  

 Ministeriet  

 oplyste i samme forbindelse på min medarbejders forespørgsel at de såkaldte  

 covers eller covernotes (se bl.a. dokument 57 i sag TRM 740-25) er dokumenter  

 som indeholder et kort resumé af et længere notat, og at disse dokumenter  

 altid  

 udarbejdes (typisk af Finansministeriet) direkte til brug for et møde i et  

 ministerudvalg.
2. Interne arbejdsdokumenter Ministeriet har undtaget en  

 række dokumenter med henvisning til offentlighedslovens § 7, nr. 1, der lyder  

 således:
§ 7. Retten til aktindsigt  

 omfatter ikke en myndigheds interne arbejdsdokumenter.
Som interne  

 arbejdsdokumenter anses 1)dokumenter, der udarbejdes  

 af en myndighed til eget brug,  Jeg har gennemgået  

 dokumenterne i sagen, og der er efter min opfattelse eksempler på at  

 Transport-  

 og Energiministeriet har undtaget dokumenter efter offentlighedslovens § 7,  

 nr.  

 1, som ikke kan betragtes som interne arbejdsdokumenter.
Som eksempel kan nævnes  

 dokument 1 i sag TRM 100-692. Dokumentet består af flere selvstændige  

 dokumenter, bl.a. et brev til transport- og energiministeren fra den svenske  

 minister for nordisk samarbejde.
Dette brev kan ikke anses for et internt  

 arbejdsdokument.
Dokument 8 i sag TRM 740-21  

 består ligeledes af flere dokumenter, bl.a. en kopi af et brev af  

 16. januar 2003  

 fra Det  

 Tyske Mindretalssekretariat i København til ( ) i Dansk Industri.
Dette brev  

 kan ligeledes ikke anses for et internt arbejdsdokument.
 Sag TRM 740-31 dokument 1  

 indeholder bl.a. en invitation af  

 8. september 2004  

 fra transport- og energiministeren til  

 Socialdemokraterne til teknisk gennemgang af den faste forbindelse over  

 Femern  

 Bælt der ligeledes ikke kan anses for et internt arbejdsdokument.
Endelig kan nævnes dokument  

 27 i sag TRM 744-11 der indeholder et udkast til kapitel 1 og 2 i den  

 dansk-tyske styregruppes fælles rapport, og dokument 20 i sag TRM 740-26 der  

 (bl.a.) omfatter en fælles rapport fra den dansk-tyske styregruppe.
Selv om  

 den  

 dansk-tyske styregruppe  der ses at bestå af embedsmænd fra danske og  

 udenlandske (tyske) ministerier  måtte betragtes som en selvstændig  

 myndighed,  

 vil der i givet fald være tale om en selvstændig international myndighed der  

 ikke kan anses for en selvstændig myndighed i forvaltningsretlig forstand.
De  

 pågældende dokumenter vil derfor allerede af den grund ikke kunne anses for  

 interne arbejdsdokumenter efter offentlighedslovens § 7, nr. 1.
Jeg bemærker endvidere at  

 dokument 18 i sag TRM 740-26 der er en kort orientering til Regeringens  

 Koordinationsudvalg, ikke  som sket  kan undtages som et internt  

 arbejdsdokument.
Dokumentet ses dog i stedet at kunne undtages efter  

 offentlighedslovens § 10, nr. 1.
 Jeg har gjort Transport- og  

 Energiministeriet bekendt med min opfattelse.
3. Dokumenter udarbejdet til  

 brug for møder mellem ministre Ministeriet har undtaget  

 dokumenterne 59 og 69 i sag TRM 744-12 med henvisning til offentlighedslovens  

 §  

 10, nr. 1.
I relation til sag TRM 740-25  

 skrev ministeriet i afgørelsen af  

 9. februar 2005  

 at dokumenterne 1 og 2 samt 5-88 er  

 interne dokumenter eller dokumenter, der er udarbejdet til brug for møder  

 mellem  

 ministre.
Disse dokumenter er ikke omfattet af retten til aktindsigt i medfør  

 af offentlighedslovens § 7, nr. 1, henholdsvis. § 10, nr.  

 1.
Ministeriet har således ikke  

 specificeret hvilke dokumenter der blev undtaget efter de enkelte  

 bestemmelser  

 (om ministeriets begrundelsespligt i den forbindelse, se nedenfor pkt. 7).
 Bestemmelsen i  

 offentlighedslovens § 10, nr. 1, lyder således:
 § 10. Retten til aktindsigt  

 omfatter ikke:
 1)Statsrådsprotokoller,  

 referater af møder mellem ministre og dokumenter, der udarbejdes af en  

 myndighed til brug for sådanne møder.
 I den foreliggende sag er det  

 kun sidste led af bestemmelsen i § 10, nr. 1 dokumenter, der udarbejdes  

 af en  

 myndighed til brug for sådanne møder (møder mellem ministre) der er  

 relevant.
Det afgørende er om  

 dokumentet er udarbejdet netop med henblik på at skulle indgå i drøftelser på  

 et møde mellem ministre, hvorimod det ikke kan kræves at dokumentet faktisk  

 bliver anvendt på mødet.
Det er i øvrigt uden betydning for anvendelsen af  

 bestemmelsen om der er tale om egentlige ministermøder med deltagelse af  

 samtlige regeringens medlemmer eller om et møde i et ministerudvalg eller en  

 mere uformel drøftelse mellem to eller flere ministre, jf. s. 229, 2. spalte,  

 i  

 betænkning nr. 857/1978 om offentlighedslovens revision.
I sagen gengivet i  

 Folketingets Ombudsmands beretning for 1989, s. 175 ff* (vedrørende det  

 såkaldte  

 Brundtlandudvalg), anførte jeg at det var klart at dokumenter som blev  

 udarbejdet på grundlag af en drøftelse i et departementschefsudvalg med  

 henblik  

 på forelæggelse i regeringens koordinationsudvalg, måtte anses for omfattet  

 af  

 bestemmelsen i offentlighedslovens § 10, nr. 1. Derimod anså jeg det for  

 usikkert om bidrag fra andre ministerier som blev sendt til underudvalgene  

 (under departementschefsudvalget) med henblik på teknisk bearbejdelse og  

 koordinering, kunne anses for omfattet af bestemmelsen.
Jeg fandt det  

 betænkeligt at anerkende at bestemmelsen blev benyttet på dokumenter som ikke  

 var udarbejdet direkte med henblik på møder mellem ministre, men i første  

 række  

 var tilvejebragt til brug for en ren embedsmæssig bearbejdning.
Jeg har ligeledes behandlet  

 spørgsmålet i en nyere sag vedrørende afslag på aktindsigt i regeringens  

 klimastrategi.
Sagen kan findes i Folketingets Ombudsmands beretning for  

 2004,  

 s. 98*.
Jeg har vanskeligt ved at se  

 at dokument 69 i sag 744-12 skulle være udarbejdet til brug for møder mellem  

 ministre.
Dokumentet der er dateret  

 den 20. november 2003, er sendt til Transport- og  

 Energiministeriet og indeholder i punktform Finansministeriets bemærkninger  

 til  

 et beslutningsoplæg vedrørende Femern Bælt.
Det er muligt at det  

 underliggende  

 beslutningsoplæg er udarbejdet til brug for ministermøder, men det  

 foreliggende  

 dokument der alene indeholder Finansministeriets bemærkninger hertil, kan  

 ikke  

 være beregnet til at skulle præsenteres for ministre på et ministermøde.
Jeg  

 bemærker at jeg ikke har taget stilling til hvorvidt dokumentet vil kunne  

 undtages efter andre bestemmelser.
Efter en gennemgang af de  

 undtagne dokumenter i sag 740-25 har jeg for den overvejende dels vedkommende  

 ikke grundlag for at tilsidesætte ministeriets vurdering.
Jeg bemærker i den  

 forbindelse at adskillige af dokumenterne udspringer af det samme dokument  

 der  

 blot ses revideret flere gange efterfølgende, se bl.a.
Transport- og  

 Energiministeriets og Finansministeriets baggrundsnotat af  

 28. november 2003  

 stilet til  

 Regeringens Ø-udvalg (dokument 11) der bl.a. ses revideret  

 den 3. februar 2004  

 (dokument 17).  

 Nogle dokumenter giver dog anledning til tvivl:
Dokument 10 indeholder  

 Beslutningsgrundlag vedr. en fast forbindelse over Femern Bælt af  

 4. december 2003.  

 Dokumentet er stilet til Transport- og Energiministeriets departementschef og  

 indeholder  

 bl.a.
Transport- og Energiministeriets udkast til notatet Foreløbig  

 gennemgang  

 af PWCs rapport om det finansielle grundlag for en fast forbindelse  

 over  

 Femern Bælt af  

 28.  

 november 2003. Det fremgår af forsiden at notatet er oversendt til  

 Finansministeriet  

 den 28.  

 november 2003. Notatet kan således ikke anses for internt.
Efter  

 min opfattelse ses notatet imidlertid heller ikke at være udarbejdet til brug  

 for et ministermøde.
Herudover kan nævnes dokument  

 21 af  

 13. februar 2004  

 til Transport- og Energiministeriets departementschef.
Dokumentet indeholder  

 ligeledes Beslutningsgrundlag vedr. en fast forbindelse over Femern  

 Bælt,  

 hvori bl.a. optræder et udkast til talepinde med henblik på møde i  

 Regeringens  

 Økonomiudvalg  

 den 16.  

 februar 2004. Sådanne talepinde vil vel oftest være interne, men  

 det fremgår af forsiden at materialet er under fortsat drøftelse med  

 Finansministeriet.
Materialet må således anses for udleveret til  

 udenforstående  i dette tilfælde Finansministeriet  og har derfor  

 mistet sin  

 interne karakter.
Ligeledes kan dokumentet ikke anses for udarbejdet til brug  

 for et ministermøde da det ikke kan være hensigten at dokumentet omdeles til  

 de  

 øvrige ministre.
Jeg har ikke taget stilling til hvorvidt dokumentet vil  

 kunne  

 undtages fra aktindsigt efter andre bestemmelser.
Dokument 29 der er et notat  

 af  

 27. november 2003  

 til Transport- og Energiministeriets departementschef, indeholder bl.a.  

 Transport- og Energiministeriets foreløbige liste med spørgsmål [til  

 PWC  

 rapporten; min bemærkning], som vil blive sendt til Berlin og som vil danne  

 baggrund for vores drøftelse med PWC/det tyske Finansministerium.
Hvis  

 den  

 pågældende liste således er videregivet til udenforstående, har den mistet  

 sin  

 interne karakter.
Listen kan ligeledes ikke anses for udarbejdet til brug for  

 ministermøde.
 Jeg har gjort Transport- og  

 Energiministeriet bekendt med min opfattelse.
4. Ekstrahering For dokumenter omfattet af  

 offentlighedslovens § 7 og § 10 gælder der en pligt til ekstrahering, jf.  

 offentlighedslovens § 11, stk. 1. Bestemmelsen har følgende ordlyd:
 § 11. Oplysninger i dokumenter,  

 der er omfattet af § 7 og § 10, nr. 1-4, om faktiske omstændigheder, der er  

 af  

 væsentlig betydning for sagsforholdet, skal uanset disse bestemmelser  

 meddeles  

 i overensstemmelse med lovens almindelige regler.
 Ministeriet anførte i  

 afgørelsen af  

 2. december  

 2004  

 at ministeriet havde vurderet at de dokumenter der ikke var  

 givet aktindsigt i, ikke indeholdt oplysninger som ikke fremgik af materiale  

 der var offentliggjort i sagen.
Dokumenterne indeholdt dermed ikke  

 oplysninger, der skal udleveres efter bestemmelsen i offentlighedslovens § 11  

 (ekstraheringspligt).
Ministeriet skrev i  

 udtalelsen til mig af  

 19.  

 april 2005  

 at ministeriet ikke havde givet aktindsigt i en række  

 interne dokumenter, jf. offentlighedslovens § 7, og at det samtidig havde  

 været  

 ministeriets vurdering at hovedparten af de i disse dokumenter  

 indeholdte  

 faktiske omstændigheder, der er af væsentlig betydning for  

 sagsforholdet, jf.  

 offentlighedslovens § 11, er indeholdt i de dokumenter, der blev givet  

 journalisten aktindsigt i, eller i øvrigt er offentligt tilgængelige.  

 Ministeriet anførte videre at hvor dette efter ministeriets vurdering ikke  

 var  

 tilfældet, var relevante oplysninger ekstraheret og videregivet til  

 journalisten.
Ministeriet omtalte herefter dokumenter undtaget efter  

 offentlighedslovens  

 § 10, nr. 1, men omtalte ikke i den forbindelse ekstraheringspligten i § 11,  

 stk. 1.
 Herefter fremgår det efter  

 min opfattelse ikke klart om ministeriet har foretaget en vurdering efter §  

 11,  

 stk. 1, i relation til de dokumenter der er undtaget efter § 10, nr. 1.
Herudover bemærker jeg at  

 ministeriet i afgørelsen af  

 9.  

 februar 2005  

 har anvendt begrebet ekstrahering i en anden betydning  

 end forudsat i offentlighedslovens § 11, stk. 1. Jeg henviser herved til  

 ministeriets omtale af dokumenterne 3 og 4 i sag 740-25. Dokument 3 er et  

 brev  

 til statsministeren fra transport- og energiministeren vedlagt et statusnotat  

 for Femern Bælt projektet, mens dokument 4 er et brev til  

 ministersekretariaterne i Økonomi- og Erhvervsministeriet og  

 Finansministeriet  

 vedlagt en kopi af transport- og energiministerens brev til statsministeren  

 og  

 det omtalte statusnotat.
Ministeriet har i afgørelsen af  

 9. februar 2005  

 anført herom:
Dokumenterne 3 og 4 og  

 tilhørende notat vedlægges.
Det bemærkes at der i notatet er ekstraheret  

 således, at afsnit, der rummer en vurdering af den tyske position samt  

 forventninger til den videre proces, ikke indgår i det fremsendte. Ligeledes kan nævnes  

 Transport- og Energiministeriets omtale af dokument 29 i sag 744-11.  

 Dokumentet  

 ses at være det samme som det omtalte statusnotat for Femern Bælt projektet.  

 Også her siger ministeriet at der er ekstraheret, således at afsnit,  

 der  

 rummer en vurdering af den tyske holdning, ikke fremsendes.
 Endelig har ministeriet  

 vedrørende dokument 7 i sag 740-26 anført at der i dokumentet  

 Tysk-vinklet  

 operativ baggrundsnotits er ekstraheret således at afsnit, der  

 rummer en  

 vurdering af den tyske holdning og centrale udeståender, ikke  

 fremsendes.  

 Dokument 7 indeholder materiale til brug for statsministerens besøg i Berlin  

 den 15. juni 2004, og  

 materialet er oversendt pr. e-mail til Udenrigsministeriet og  

 Statsministeriet.
Der ses således i alle  

 tilfælde at være tale om dokumenter der ikke ville kunne undtages fra  

 aktindsigt  

 som interne arbejdsdokumenter idet de er overgivet til udenforstående  

 (ligesom  

 der ikke er tale om dokumenter omfattet af offentlighedslovens § 10). Det kan  

 derfor ikke komme på tale at anvende § 11, stk. 1, om ekstrahering for disse  

 dokumenters vedkommende.
Der er i stedet tale om at ministeriet har valgt at  

 undtage visse afsnit i dokumenterne fra aktindsigt  sandsynligvis efter  

 overvejelser  

 der ville have kunnet støttes på offentlighedslovens § 13, stk. 1, nr. 2.
 Sammenfattende mener jeg at  

 den måde som ministeriet her har anvendt begrebet ekstrahering på,  

 sammenholdt  

 med at der ikke ses at være dokumenter i sagen omfattet af § 7, nr. 1, eller  

 §  

 10, nr. 1, hvoraf det udtrykkeligt fremgår at ministeriet har foretaget  

 ekstrahering efter offentlighedslovens § 11, stk. 1, kan skabe en vis  

 uklarhed  

 omkring ministeriets overvejelser herom.
 Jeg har gjort Transport- og  

 Energiministeriet bekendt med min opfattelse.
 De har i øvrigt i Deres  

 e-mail af  

 5. januar 2005  

 til ministeriet selv peget på at der i de undtagne dokumenter i vid  

 udstrækning  

 må være tale om faktiske omstændigheder der er af væsentlig betydning for  

 sagsforholdet, og De har herved fremhævet de dokumenter, som omhandler  

 en  

 eventuel takstnedsættelse på Storebælt og konsekvenserne heraf.
 På den baggrund bemærker jeg følgende:
Ekstraheringspligten gælder  

 oplysninger om faktiske omstændigheder af væsentlig betydning for  

 sagsforholdet.
Udtrykket oplysninger om (sagens) faktiske  

 omstændigheder  

 anvendes ikke kun i offentlighedslovens § 11, men også i andre  

 lovbestemmelser,  

 bl.a. forvaltningslovens § 19 og offentlighedslovens § 6. Betingelsen for at  

 der skal foretages ekstrahering, må således forstås på samme måde som  

 betingelsen for at der skal foretages partshøring, eller at der foreligger  

 notatpligt.
Afgørende for om en oplysning  

 skal ekstraheres, er herefter ikke i første række afhængig af om en oplysning  

 efter sit indhold må karakteriseres som faktisk eller ej, men beror i højere  

 grad på hvilken funktion oplysningen har i myndighedens sagsbehandling.
En  

 oplysning skal på den baggrund ekstraheres hvis oplysningen er af en sådan  

 karakter at den bidrager til at supplere sagsforholdets bevismæssige grundlag  

 eller i øvrigt tilvejebringes for at skabe klarhed med hensyn til  

 sagsforholdets faktiske omstændigheder.
Se hertil bl.a. forarbejderne til  

 offentlighedslovens § 6 (Folketingstidende 1985-86, tillæg A, sp. 217) hvoraf  

 desuden fremgår følgende:
 Notatpligten vil således også  

 kunne omfatte oplysninger, der indeholder en subjektivt præget stillingtagen  

 til et forhold for så vidt vurderingen er af betydning for den administrative  

 bevisoptagelse.
Tilkendegivelse af standpunkter, argumenter eller vurderinger  

 med hensyn til en sags afgørelse vil derimod ikke, lige så lidt som efter den  

 gældende lov, være omfattet af notatpligten.
Det samme gælder oplysninger der  

 isoleret set gengiver objektive kendsgerninger, som f.eks. oplysninger om  

 indholdet af gældende ret.
 På den baggrund må det  

 antages at også forudsigelser om hvorledes et faktisk forløb vil ændre sig,  

 og  

 som bidrager til myndighedens kvalificering af det administrative  

 beslutningsgrundlag, hører til de faktiske oplysninger i et sagsforhold.
Se  

 bl.a.
Jon Andersen mfl., Forvaltningsret, 2. udgave (2002), s. 518.
Ministeriet har undtaget  

 flere dokumenter vedrørende spørgsmål om takstnedsættelser på  

 Storebæltsforbindelsen.  

 Se bl.a.
Transport- og Energiministeriets udkast til notatet  

 Konsekvenser af  

 takstnedsættelser på Storebæltsforbindelsen for trafikken via Femern  

 Bælt af  

 19. februar 2004  

 (dokument  

 24 i sag TRM 740-25) hvoraf det indledningsvis fremgår at notatet vurderer  

 risikoen for Femern Bælt projektet i lyset af den konkurrence der er mellem  

 de  

 to faste forbindelser.
Risikoen belyses gennem følsomhedsberegninger og ved  

 at  

 opstille scenarier, og risikoen søges afdækket gennem en sammenlignende  

 analyse  

 med hensyn til parametrene rejsetid, kørselsomkostninger og takster.
Sådanne skøn mv. over  

 fremtidige forhold indebærer ikke i sig selv at oplysningerne er undtaget fra  

 ekstraheringspligten.
Jeg henviser herved til den ovenfor omtalte  

 ombudsmandssag vedrørende afslag på aktindsigt i regeringens klimastrategi  

 hvor  

 jeg ligeledes fandt at oplysninger angående fremskrivninger eller skøn over  

 fremtidige forhold ikke i sig selv gjorde at oplysningerne ikke var omfattet  

 af  

 ekstraheringspligten.
Til illustration kan også nævnes dokument 27 i sag TRM  

 740-25  Transport- og Energiministeriets notat om Femern og  

 Storebæltstaksterne af  

 12.  

 marts. 2004. Dokumentet består bl.a. af et afsnit om økonomiske  

 overvejelser (afsnit 1) der efter min opfattelse må anses for oplysninger  

 omfattet af ekstraheringspligten i § 11, stk. 1. Derimod ses de følgende  

 afsnit  

 Politiske overvejelser og Løsningsmuligheder ikke at  

 være omfattet af  

 ekstraheringspligten.
 Jeg har gjort Transport- og  

 Energiministeriet bekendt med min opfattelse.
5. Forholdet til fremmede  

 magter Ministeriet har undtaget et  

 enkelt dokument (dokument 1 i sag TRM 749-1) fra aktindsigt med henvisning  

 til  

 offentlighedslovens § 13, stk. 1, nr. 2. Bestemmelsen lyder således:
§ 13. Retten til aktindsigt  

 kan begrænses i det omfang, det er nødvendigt til beskyttelse af væsentlige  

 hensyn til 2)rigets udenrigspolitiske  

 eller udenrigsøkonomiske interesser, herunder forholdet til fremmede magter  

 eller mellemfolkelige institutioner,  Det er en betingelse for  

 anvendelse af bestemmelsen i § 13, stk. 1, at der foretages et konkret skøn  

 omkring hvorvidt retten til at blive gjort bekendt med oplysninger i en sag  

 eller et dokument bør vige for de nærmere opregnede hensyn i § 13, stk. 1,  

 nr.  

 1-6, til offentlige og private interesser.
Det følger af bestemmelsens  

 formulering at aktindsigt kun kan afslås hvis der er nærliggende fare for at  

 de  

 nævnte interesser vil lide skade af betydning, jf.
Folketingstidende 1985-86,  

 tillæg B, sp. 122, og betænkning 325/1963 om offentlighed i forvaltningen, s.  

 61. I ministeriets afgørelse af  

 9. februar 2005  

 anførte ministeriet om det pågældende  

 dokument at det omhandler interne tyske forhold og er således ikke  

 omfattet af  

 retten til aktindsigt, jf. offentlighedslovens § 13, stk. 1, nr.  

 2.
Ministeriet begrundede dette nærmere i  

 udtalelsen til mig af  

 19.  

 april 2005. Ministeriet skrev i den forbindelse at det var  

 ministeriets vurdering at aktindsigt heri ville belaste  

 tillidsforholdet til  

 vores tyske samarbejdspartnere og dermed have risiko for at påvirke de  

 pågældende forhandlinger om etablering af en fast forbindelse over Femern  

 Bælt,  

 som er indeholdt i regeringsgrundlaget, afgørende i negativ retning.
 Hvis de hensyn der er nævnt i  

 § 13, stk. 1, nr. 1-6, kun gør sig gældende for en del af et dokument, skal  

 den  

 der har fremsat anmodning om aktindsigt gøres bekendt med dokumentets øvrige  

 indhold, jf. bestemmelsens stk. 2.
 Ministeriet ses efter det  

 oplyste ikke at have foretaget en sådan vurdering efter § 13, stk. 2, og der  

 er  

 efter min opfattelse ikke grundlag for at undtage hele det omhandlede  

 dokument  

 med hjemmel i § 13, stk. 1, nr. 2.
 Jeg har gjort Transport- og  

 Energiministeriet bekendt med min opfattelse.
6. Meroffentlighed Meroffentlighedsprincippet er  

 lovfæstet i offentlighedslovens § 4, stk. 1, 2. pkt., og ifølge betænkning  

 nr.  

 857/1978 om offentlighedslovens revision bør princippet udstrækkes særlig  

 vidt  

 i relation til repræsentanter for medierne, se betænkningen s. 129 ff.
Dette  

 fremgår ligeledes af Justitsministeriets vejledning fra 1986 om  

 offentlighedsloven (vejledning nr. 11687 i Retsinformation), jf.  

 vejledningens  

 pkt. 17, samt forordet til vejledningen.
 Bestemmelsen blev indsat for  

 at understrege at offentlighedslovens regler ikke er til hinder for at  

 myndighederne giver oplysninger i videre omfang, herunder på anden måde eller  

 i  

 anden form end loven forpligter til (Folketingstidende 1985-86, tillæg A, sp.  

 211). Det blev endvidere af Offentlighedsudvalget anset for ønskeligt at  

 myndighederne ikke blot nøjes med at undersøge om en anmodning om aktindsigt  

 kan afslås af formelle grunde eller med hjemmel i offentlighedslovens  

 undtagelsesbestemmelser,  

 men at de mere frit overvejer om hemmeligholdelse i konkrete tilfælde  

 overhovedet  

 er påkrævet, jf. ovennævnte betænkning nr. 857/1978, s. 70.
 En ordning hvorefter der ikke  

 opstilles flere restriktioner for videregivelse og formidling af  

 informationer  

 end påkrævet af hensyn til tungtvejende samfundsmæssige hensyn, harmonerer  

 desuden  

 bedst med bestemmelsen i artikel 10 i den europæiske  

 menneskerettighedskonvention.
 Jeg henviser endvidere til  

 sagerne trykt i Folketingets Ombudsmands beretning for 2001, s. 504*, for  

 1998,  

 s. 403*, og for 1995, s. 244*, om bl.a. meroffentlighed i relation til  

 pressen.
 Transport- og  

 Energiministeriet har ikke omtalt spørgsmålet om meroffentlighed, og jeg må  

 herefter lægge til grund at ministeriet ikke har overvejet dette.
 Under hensyn til det ovenfor  

 anførte om pressens særlige behov for information er det min opfattelse at  

 ministeriet burde have overvejet om der i kraft af meroffentlighedsprincippet  

 alligevel burde meddeles Dem aktindsigt i (nogle af) de undtagne dokumenter.
 Jeg har gjort Transport- og  

 Energiministeriet bekendt med min opfattelse.
7. Begrundelsespligt I ministeriets afgørelse af  

 9. februar 2005  

 anførte  

 ministeriet at dokumenterne 1, 2 og 5-88 i sag 740-25 var undtaget i medfør  

 af  

 offentlighedslovens §§ 7, nr. 1, henholdsvis 10, nr. 1.
Ministeriets afgørelse om at  

 give delvis aktindsigt var en afgørelse i forvaltningslovens forstand.
Da  

 afgørelsen var delvis bebyrdende for (X) Avis, var ministeriet forpligtet til  

 at begrunde afgørelsen, jf. forvaltningslovens §§ 22 og 24. Begrundelsen skal  

 bl.a. indeholde en henvisning til den eller de retsregler der er blevet  

 anvendt.
Der er efter min mening ikke  

 tvivl om at ministeriet herefter var forpligtet til specifikt i forhold til  

 de  

 enkelte tilbageholdte dokumenter at oplyse efter hvilken bestemmelse  

 dokumentet  

 var blevet nægtet udleveret.
Heri ligger ikke at ministeriet var forpligtet  

 til  

 dokument for dokument at forklare hvorledes undtagelsesbestemmelsen var  

 blevet  

 anvendt.
Ministeriet kunne nøjes med at henvise til at undtagelsen var sket  

 med  

 støtte i den pågældende bestemmelse  eventuelt ved på aktlisten ud for  

 hvert  

 dokument at anføre hvilken bestemmelse der var blevet anvendt.
 Jeg mener derfor det er en  

 fejl at ministeriet i afgørelsen af  

 9. februar 2005  

 blot angav at en række dokumenter ikke  

 blev udleveret, og som grund henviste til offentlighedslovens § 7, nr. 1,  

 henholdsvis  

 § 10, nr. 1, men uden at specificere hvilke dokumenter der var blevet anset  

 for  

 omfattet af de pågældende bestemmelser.
 Herudover burde ministeriet  

 have angivet hjemmelsbestemmelsen i de tilfælde hvor ministeriet udelod  

 afsnit  

 der rummede en vurdering af den tyske holdning (se ovenfor, pkt. 4).
 Jeg har gjort Transport- og  

 Energiministeriet bekendt med min opfattelse.
8. Henstilling På baggrund af ovennævnte har  

 jeg i dag henstillet til Transport- og Energiministeriet at genoptage  

 behandlingen af sagen med henblik på at der træffes en ny afgørelse i sagen.
9. Sammenfatning Der er efter min opfattelse  

 eksempler på at Transport- og Energiministeriet har undtaget dokumenter efter  

 offentlighedslovens § 7, nr. 1, som ikke kan betragtes som interne  

 arbejdsdokumenter.
 Jeg har endvidere rejst tvivl  

 i relation til nogle af de dokumenter som ministeriet har undtaget i medfør  

 af  

 offentlighedslovens § 10, nr. 1.
Den måde som ministeriet har  

 anvendt begrebet ekstrahering på, sammenholdt med at der ikke ses at være  

 dokumenter  

 i sagen omfattet af offentlighedslovens § 7, nr. 1, eller § 10, nr. 1, hvoraf  

 det udtrykkeligt fremgår at ministeriet har foretaget ekstrahering efter  

 offentlighedslovens § 11, stk. 1, kan endvidere efter min opfattelse skabe en  

 vis uklarhed omkring ministeriets overvejelser herom.
Jeg har i den  

 forbindelse  

 fremsat nogle synspunkter vedrørende ekstrahering  særligt i relation  

 til  

 dokumenterne vedrørende eventuelle takstnedsættelser på  

 Storebæltsforbindelsen.
 Ministeriet ses endvidere  

 efter det oplyste ikke at have foretaget en vurdering efter  

 offentlighedslovens  

 § 13, stk. 2, i relation til det dokument ministeriet har undtaget med  

 henvisning til § 13, stk. 1, nr. 2.
 Under hensyn til pressens  

 særlige behov for information er det min opfattelse at ministeriet burde have  

 overvejet om der i kraft af meroffentlighedsprincippet alligevel burde  

 meddeles  

 Dem aktindsigt i (nogle af) de undtagne dokumenter.
 Endelig har jeg kritiseret  

 ministeriets begrundelse i afgørelsen af  

 9. februar 2005.
 På ovennævnte baggrund har  

 jeg i dag henstillet til Transport- og Energiministeriet at genoptage  

 behandlingen af sagen med henblik på at der træffes en ny afgørelse.
Jeg foretager mig herefter  

 ikke mere i sagen. Ministeriet oplyste  

 efterfølgende at ministeriet havde genoptaget sagen.
Jeg meddelte herefter at  

 jeg ikke foretog mig mere på det foreliggende grundlag.
 NOTER: (*) FOB  

 1989, s. 175, FOB  

 1995, s. 244, FOB  

 1998, s. 403, FOB  

 2001, s. 504, og  

 FOB 2004,s.98.
