 Ved kgl.resolution af 17.juni 1975 har Danmark ratificeret den i New York  

 den 14.december 1973 vedtagne konvention om forebyggelse af og straf for  

 forbrydelser mod internationalt beskyttede personer, herunder diplomatiske  

 repræsentanter.
 Konventionen har følgende ordlyd (den franske, kinesiske, russiske og  

 spanske tekst er udeladt her):
Oversættelse KONVENTION om forebyggelse af og straf for forbrydelser mod internationalt  

 beskyttede personer, herunder diplomatiske repræsentanter Stater, der deltager i denne konvention, er, i bevidstheden om de mål og principper med hensyn til opretholdelse af  

 mellemfolkelig fred og fremme af venskabelige forbindelser og samarbejde  

 mellem staterne, som er indeholdt i De forenede Nationers pagt, i betragtning af, at forbrydelser rettet mod diplomatiske  

 repræsentanter og andre internationalt beskyttede personers sikkerhed udgør  

 en alvorlig trussel mod opretholdelsen af normale internationale  

 forbindelser, som er nødvendige for samarbejde mellem staterne, i forvisning om, at udførelsen af sådanne forbrydelser giver  

 anledning til alvorlig bekymring i det mellemfolkelige samfund, i den overbevisning, at der er et påtrængende behov for at indføre  

 egnede og effektive foranstaltninger med henblik på forebyggelse af og straf  

 for sådanne forbrydelser, blevet enige om følgende:
Artikel 1 I denne konvention 1. betyder »internationalt beskyttet  

 person«:
 2. betyder »formodet gerningsmand« en  

 person, mod hvem der er tilstrækkeligt bevis til prima facie at  

 fastslå, at han har begået eller medvirket til en eller flere af de i artikel  

 2 nævnte forbrydelser.
Artikel 2 1. Følgende forsætlige handlinger 2. Enhver deltagende stat skal fastsætte passende  

 straffe for de nævnte forbrydelser under hensyntagen til deres alvorlige  

 karakter.
 3. Bestemmelserne i stk. 1 og 2 påvirker ikke de  

 deltagende staters forpligtelser til i henhold til folkeretten at træffe alle  

 egnede foranstaltninger til forebyggelse af andre angreb på en internationalt  

 beskyttet persons legeme, frihed eller værdighed.
Artikel 3 1. Enhver deltagende stat skal træffe sådanne  

 foranstaltninger, som måtte være nødvendige for at udøve jurisdiktion over  

 for de i artikel 2 nævnte forbrydelser i følgende tilfælde:
 2. Enhver deltagende stat skal endvidere træffe  

 sådanne foranstaltninger, som måtte være nødvendige for at udøve jurisdiktion  

 over for de nævnte forbrydelser, såfremt den formodede gerningsmand befinder  

 sig på statens område, og staten ikke i medfør af artikel 8 udleverer ham til  

 en af de i stk. 1 nævnte stater.
 3. Denne konvention udelukker ikke strafferetlig  

 jurisdiktion udøvet i overensstemmelse med national lovgivning.
Artikel 4 De deltagende stater skal samarbejde med henblik på forebyggelse af de i  

 artikel 2 nævnte forbrydelser, navnlig ved:
Artikel 5 1. Den deltagende stat, i hvilken en af de i artikel 2  

 nævnte forbrydelser er begået, skal, hvis den har grund til at antage, at en  

 formodet gerningsmand er flygtet fra dens område, meddele alle andre berørte  

 stater, direkte eller gennem De forenede Nationers generalsekretær, alle  

 omstændigheder af betydning vedrørende den begåede forbrydelse og alle  

 foreliggende oplysninger om den formodede gerningsmands identitet.
 2. Når en af de i artikel 2 nævnte forbrydelser er  

 begået mod en internationalt beskyttet person, skal enhver deltagende stat,  

 der er i besiddelse af oplysninger om ofret og omstændighederne ved  

 forbrydelsen under iagttagelse af de bestemmelser, der er foreskrevet i dens  

 egen lovgivning, bestræbe sig for omgående at sende fuldstændige oplysninger  

 til den deltagende stat, på hvis vegne den pågældende udøvede sit hverv.
Artikel 6 1. Når betingelserne herfor er til stede, skal den  

 deltagende stat, inden for hvis område den formodede gerningsmand befinder  

 sig, træffe de fornødne foranstaltninger i henhold til sin egen lovgivning  

 for at sikre hans tilstedeværelse med henblik på strafforfølgning eller  

 udlevering.
Underretning om disse foranstaltninger skal snarest, direkte  

 eller gennem De forenede Nationers generalsekretær, gives til:
 2. Enhver person, over for hvem de i stk. 1 nævnte  

 foranstaltninger træffes, har ret til:
Artikel 7 Den deltagende stat, på hvis område den formodede gerningsmand befinder  

 sig, skal, hvis den ikke udleverer ham, uden nogen som helst undtagelse og  

 uden unødigt ophold forelægge sagen for sine kompetente myndigheder med  

 henblik på retsforfølgning i overensstemmelse med sin egen lovgivning.
Artikel 8 1. I det omfang de i artikel 2 nævnte forbrydelser  

 ikke er optaget som forbrydelser, der kan medføre udlevering i henhold til en  

 gældende udleveringstraktat mellem de deltagende stater, skal de anses for  

 optaget heri som sådanne.
De deltagende stater forpligter sig til i enhver  

 udleveringstraktat, de senere måtte afslutte med hinanden, at optage disse  

 forbrydelser blandt de forbrydelser, der kan medføre udlevering.
2. Hvis en deltagende stat, som kun foretager  

 udlevering på grundlag af en traktat herom, modtager en anmodning om  

 udlevering fra en anden deltagende stat, med hvilken den ikke har afsluttet  

 udleveringstraktat, kan den, hvis den beslutter sig til at udlevere, betragte  

 denne konvention som det retlige grundlag for udlevering i anledning af disse  

 forbrydelser.
For udleveringen gælder i øvrigt de processuelle regler og  

 andre bestemmelser, der er fastsat i den anmodede stats lovgivning.
 3. Deltagende stater, som ikke gør udlevering betinget  

 af, at der består en traktat herom, skal gensidigt anse de omhandlede  

 fortrydelser som forbrydelser, der kan medføre udlevering, i overensstemmelse  

 med de processuelle regler og andre bestemmelser, der er fastsat i den  

 anmodede stats lovgivning.
 4. For så vidt angår udlevering mellem de deltagende  

 stater, skal enhver af de nævnte forbrydelser anses som begået ikke blot der,  

 hvor den fandt sted, men også i de stater, som ifølge artikel 3. stk. 1 skal  

 kunne udøve jurisdiktion over for forbrydelserne.
Artikel 9 Der skal sikres enhver, der retsforfølges for nogen af de i artikel 2  

 nævnte forbrydelser, en retfærdig behandling på ethvert stadium af retssagen.
Artikel 10 1. De deltagende stater skal yde hinanden mest mulig  

 bistand i forbindelse med retsforfølgning i anledning af de forbrydelser, der  

 er nævnt i artikel 2, herunder udlevere alt bevismateriale, som er nødvendigt  

 for retssagen, og som de har rådighed over.
 2. Bestemmelserne i stk. 1 påvirker ikke forpligtelser  

 om gensidig retshjælp i henhold til andre traktater.
Artikel 11 Den deltagende stat, hvor en formodet gerningsmand strafforfølges, skal  

 give underretning om sagens endelige udfald til De forenede Nationers  

 generalsekretær, som skal videresende oplysningerne til de øvrige deltagende  

 stater.
Artikel 12 Bestemmelserne i denne konvention påvirker ikke anvendelsen af de  

 traktater om asyl, der er gældende på tidspunktet for denne konventions  

 vedtagelse, mellem stater, der deltager i disse traktater; dog kan en stat,  

 der deltager i denne konvention, ikke påberåbe sig disse traktater over for  

 en anden deltagende stat, som ikke deltager i disse traktater.
Artikel 13 1. Enhver uoverensstemmelse mellem to eller flere  

 deltagende stater om fortolkningen eller anvendelsen af denne konvention, der  

 ikke kan afgøres ved forhandling, skal efter en af disse staters anmodning  

 henvises til voldgift.
Såfremt der ikke inden for seks måneder fra datoen for  

 anmodningen om voldgift kan opnås enighed mellem parterne om voldgiftsrettens  

 sammensætning, kan enhver af parterne henvise tvisten til Den internationale  

 Domstol ved en anmodning herom i overensstemmelse med domstolens statutter.
 2. Enhver deltagende stat kan ved undertegnelse eller  

 ratifikation af denne konvention eller ved sin tiltrædelse af konventionen  

 erklære, at den ikke anser sig for bundet af bestemmelserne i stk. 1. De  

 øvrige deltagende stater skal ikke være bundet af stk. 1 over for en  

 deltagende stat, der har taget et sådant forbehold.
 3. Enhver deltagende stat, der har taget et forbehold  

 i medfør af stk. 2, kan når som helst trække dette forbehold tilbage ved  

 meddelelse til De forenede Nationers generalsekretær.
Artikel 14 Denne konvention står åben for undertegnelse for alle stater indtil den  

 31. december 1974 i De forenede Nationers hovedsæde i New York.
Artikel 15 Denne konvention skal ratificeres.
Ratifikationsinstrumenterne skal  

 deponeres hos De forenede Nationers generalsekretær.
Artikel 16 Denne konvention forbliver åben for tiltrædelse af enhver stat.  

 Tiltrædelsesinstrumenterne skal deponeres hos De forenede Nationers  

 generalsekretær.
Artikel 17 1. Denne konvention træder i kraft den 30. dag efter  

 datoen for deponeringen af det 22. ratifikations- eller  

 tiltrædelsesinstrument hos De forenede Nationers generalsekretær.
 2. For enhver stat, der ratificerer eller tiltræder  

 konventionen efter deponeringen af det 22. ratifikations- eller  

 tiltrædelsesinstrument, træder denne konvention i kraft den 30. dag efter den  

 pågældende stats deponering af sit ratifikations- eller  

 tiltrædelsesinstrument.
Artikel 18 1. Enhver deltagende stat kan opsige denne konvention  

 ved skriftlig meddelelse til De forenede Nationers generalsekretær.
 2. Opsigelsen får virkning seks måneder efter den  

 dato, da De forenedeNationers generalsekretær har modtaget meddelelsen.
Artikel 19 De forenede Nationers generalsekretær skal underrette samtlige stater  

 bl.a. om:
Artikel 20 Originaleksemplaret af denne konvention, hvoraf de kinesiske, engelske,  

 franske, russiske og spanske tekster har samme gyldighed, skal deponeres hos  

 De forenede Nationers generalsekretær, der skal sende bekræftede kopier deraf  

 til samtlige stater.
 TIL BEKRÆFTELSE HERAF har undertegnede, der har behørig fuldmagt dertil  

 fra deres respektive regeringer, underskrevet denne konvention, der blev  

 åbnet for undertegnelse i New York den 14.december 1973.
 Danmark deponerede sit ratifikationsinstrument hos De forenede Nationers  

 generalsekretær den 1. juli 1975, og konventionen trådte i medfør af artikel  

 17, stk.1 i kraft den 20. februar 1977 for Danmark og følgende lande:  

 Amerikas forenede Stater, Den bjelorussiske socialistiske Sovjetrepublik,  

 Bulgarien, Canada, Chile, Cypern, Equador, Ghana, Jugoslavien, Liberia, Den  

 mongolske Folkerepublik, Nicaragua, Pakistan, Paraguay, Philippinerne, De  

 socialistiske Sovjetrepublikkers Union, Sverige, Tjekkoslovakiet, Tunesien,  

 Den tyske demokratiske Republik, Den ukrainske socialistiske Sovjetrepublik  

 og Ungarn.
 Ved ratifikationen afgav Danmark en erklæring om at konventionen indtil  

 videre ikke skal gælde for Færøerne og Grønland.
 Følgende lande har taget forbehold over for artikel 13, stk.1: Den  

 bjelorussiske socialistiske Sovjetrepublik, Bulgarien, Ghana, Den mongolske  

 Folkerepublik, Pakistan, De socialistiske Sovjetrepublikkers Union,  

 Tjekkoslovakiet, Tunesien, Den tyske demokratiske Republik, Den ukrainske  

 socialistiske Sovjetrepublik og Ungarn.
 Endvidere har følgende lande med virkning fra de vedføjede datoer tiltrådt  

 konventionen:
Forbundsrepublikken Tyskland (inkl.Land Berlin)..24.februar 1977 Malawi.......................................13. april 1977.
 Malawi har ligeledes taget forbehold over for artikel 13, stk. 1.
 Udenrigsministeriet, den 14.oktober  

 1977.
 Lise Østergaard.
