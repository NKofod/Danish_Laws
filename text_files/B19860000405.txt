(Skolemælk) I medfør af § 1, stk. 1, § 7 og § 16, stk. 6, i lov om administration af  

 Det europæiske økonomiske Fællesskabs forordninger om markedsordninger for  

 landbrugsvarer m.v., jfr. lovbekendtgørelse nr. 487 af 13. september 1984,  

 fastsættes:
 § 1.  Denne bekendtgørelse vedrører anvendelse af Det  

 europæiske økonomiske Fællesskabs regler for uddeling af mælk og visse  

 mejeriprodukter til elever i skoler og undervisningsanstalter.
 § 2.  Der ydes støtte til uddeling af mælk og visse  

 mejeriprodukter til elever i følgende institutioner:
a.
Den kommunale folkeskole, friskoler og private grundskoler,  

 grundskolekursus samt øvelsesskoler oprettet i tilknytning til statslige og  

 private seminarier.
b.
Offentlige og private gymnasieskoler, studenterkurser og HF-kurser.
c.
Folkehøjskoler, landbrugsskoler, husholdningsskoler og efterskoler samt  

 kommunale ungdomskostskoler.
d.
Handelsskoler og tekniske skoler.
e.
Børnehaver, der drives i henhold til lov om social bistand.
f.
Andre undervisningsinstitutioner for børn og unge, herunder  

 institutioner for børn og unge med vidtgående fysiske eller psykiske  

 handicap.
g.
Feriekolonier tilrettelagt af en skole, en forening eller en  

 organisation, der er berettiget til at modtage støtte.
 Stk. 2.  EF-direktoratet, Frederiksborggade 18, 1360  

 København K., kan tillade skoler og børnehaver, der ikke er nævnt i stk. 1,  

 at blive omfattet af ordningen.
 § 3.  Der ydes kun støtte til produkter, som opfylder  

 de til enhver tid gældende bestemmelser om konsummælksprodukter, om ost og  

 smelteost m.v. samt om mælkekonserves.
 § 4.  Levering af støtteberettigede produkter kan kun  

 finde sted af følgende leverandører:
 § 5.  EF-direktoratet kan efter anmodning fra  

 vedkommende skole eller børnehave forhøje den tilskudsberettigede mængde mælk  

 eller mejeriprodukter.
§ 6.  Støtten, der ydes i henhold til denne ordning,  

 skal anvendes til nedsættelse af den pris, som eleverne betaler for de  

 pågældende produkter.
Dette skal fremgå af regnskabsmaterialet, som  

 udarbejdes i forbindelse med anvendelsen af støtteordningen.  

 Regnskabsmaterialet skal opbevares i mindst 5 år.
§ 7.  Støtteberettigede ansøgere skal for at kunne  

 opnå støtte efter ordningen registreres hos EF-direktoratet.
Anmodning herom  

 skal indsendes til direktoratet på en formular, der rekvireres hos dette.
Stk. 2.  Leverandører af støtteberettigede produkter  

 skal inden registrering som støtteansøger godkendes hos Statskontrollen med  

 Mejeriprodukter og Æg m.m., Skt.
Annæ Plads 3, 1250 København K.
 § 8.  Anmodning om udbetaling af støtte skal indsendes  

 til EF-direktoratet på en formular, der rekvireres hos dette.
 Stk. 2.  Støtteansøgeren skal i mindst 5 år opbevare  

 kopi af samtlige anmodninger om udbetaling af støtte samt de bilag, der  

 danner grundlag for anmodningerne.
 § 9.  Statskontrollen med Mejeriprodukter og Æg m.m.  

 foretager kontrol med overholdelsen af ordningen.
 § 10.  Rigtigheden af oplysninger, der skal danne  

 grundlag for udbetaling af støtte, kan af kontrolmyndigheden forlanges  

 bekræftet af den kommunale revisor, af statsautoriseret eller registreret  

 revisor.
 § 11.  Overtrædelse af § 6 og § 8, stk. 2, straffes  

 med bøde, medmindre højere straf er forskyldt efter § 16 i lov om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v., jfr. lovbekendtgørelse nr. 487 af  

 13. september 1984.
 § 12.  Bekendtgørelse nr. 393 af 16. august 1983 om  

 ydelse af støtte til salg til nedsat pris af konsummælksprodukter og visse  

 mejeriprodukter til elever i skoler m.v. ophæves.
