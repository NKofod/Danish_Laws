 I RM 11/74 er der givet visse vejledende retningslinier for  

 bødefastsættelsen ved overtrædelser af jagtloven.
 Landsbrugsministeriet har i forbindelse med en henvendelse fra Dansk  

 Ornithologisk Forening udtalt at det er rimeligt, at bødetaksterne forhøjes  

 både af hensyn til stigningen i det almindelige prisniveau (ca. 50 procent)  

 og almenhedens strengere syn på jagtlovsovertrædelser, navnlig for så vidt  

 angår nedskydning af fredede fugle.
 I den anledning skal jeg meddele, at bødetaksterne ved  

 jagtlovsovertrædelser, hvor særlige forhold ikke gør sig gældende, i  

 fremtiden forhøjes til følgende beløb: Kr.
Ved overtrædelse af lovens § 5, stk. 1, § 6, stk. 1  og 2, § 10, stk. 1 og § 44, stk. 1 750,- Ved jagt på helårsfrede fugle, (herunder ægsamling):
Ørne, vandrefalk, sort stork, skestork, trane, rørdrum, trappe, hvid stork, glente, stor hornugle, ellekrage, hærfugl, biæder 2.000,- Andre falke, ravn, vandstær, isfugl og andre fugle bortset fra almindelige småfugle 1.500,- Almindelige småfugle 400,- Ved anvendelse af jagtredskaber i strid med kap.
V 750,- Ved færdsel og jagt i strid med bekendtgørelser om vildtreservater (udstedes i medfør af § 35 i lov om jagten, offentliggøres i Statstidende) henholdsvis 500,- og 1.000,- I øvrigt skal jeg henvise til de almindelige principper for  

 bødefastsættelse, der er beskrevet i indledningen til min meddelse nr. 7/77,  

 om bødetakster i politisager, navnlig pkt. 4.4 og 4.5, og særlig for så vidt  

 angår bøder på niveauet omkring 1.000 kr. eller derover henledes  

 opmærksomheden på reglen i straffelovens § 51, stk. 3 om hensyntagen til den  

 skyldiges betalingsevne.
 Som skærpende omstændigheder - der i reglen vil medføre, at sagen på grund  

 af bødens størrelse ikke kan afgøres ved et bødeforelæg - skal peges på  

 følgende:
 Ved jagt på fremmed jagtterræn: Anvendelse af lydsvage våben eller  

 kunstigt lys, benyttelse af motorkøretøj og jagt mellem solnedgang og  

 solopgang.
 Ved jagt i fredningstiden: Vildets sjældenhed, jagt i parrings- og  

 yngletiden eller mellem solnedgang og solopgang.
Også andre sager om grovere overtrædelser, hvor de anførte bødestørrelser  

 skønnes utilstrækkelige, indbringes for retten.
Dette vil også være  

 nødvendigt, når der nedlægges påstand om konfiskation.
Konfiskation af udbyttet af den strafbare handling (nedlagt vildt,  

 indsamlede æg, indtægt ved salg til vildhandler, konservator, etc.) bør være  

 en normalt forekommende retsfølge.
For så vidt angår redskaber bør der søges  

 anlagt en passende streng praksis, jfr. at konfiskation i sådanne tilfælde  

 indtil 1965 var obligatorisk i gentagelsestilfælde; der kan bla. peges på de  

 tilfælde, hvor den pågældende jævnligt skaffer sig indtægter ved overtrædelse  

 af jagtloven, f.eks. i fredningstiden, jagt med skydetønder, kasser, stativer  

 m.v. på søterritoriet, hvor dette ikke er tilladt (jfr. § 6) efter  

 omstændighederne jagt med forbudte redskaber (jfr. §§ 16, 17 og 19) samt i  

 øvrigt tilfælde, hvor der er tale om oftere gentagne eller grovere forhold,  

 se f.eks.
U 69.526 V og U 72.1046 V.
Der kan efter omstændighederne også være  

 anledning til at søge konfiskeret køretøjer og fartøjer, der er benyttet til  

 jagtlovsovertrædelsen; se herom U 60.374 H og U 63.650 V.
 Endvidere henledes opmærksomheden på anvendelsen af reglen i § 52 om  

 frakendelse af jagttegn ved gentagne grovere forhold, se herom de ovenfor  

 nævnte domme i U 69.526 V, hvor frakendelse skete, og U 72.1046 V og U  

 77.1024 V, hvor der ikke fandtes at være tilstrækkeligt grundlag for  

 frakendelse.
Domsudskrifter vedrørende overtrædelse af jagtloven og de i medfør af  

 denne udstedte forskrifter bedes fremtidigt indsendt til  

 Landsbrugsministeriets Vildtforvaltning, Jægerhuset, Strandvejen 4, 8410  

 Rønde.
Afviger en doms resultat fra de retningslinier, der er anført ovenfor,  

 bør der gives Landbrugsministeriets Vildtforvaltning lejlighed til at  

 fremkomme med en udtalelse, inden der tages stilling til spørgsmålet om anke  

 af dommen.
 Denne meddelse træder i stedet for min meddelse nr. 11/1974.
 Per Lindegaard.
