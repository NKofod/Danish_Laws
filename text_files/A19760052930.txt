 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 74 af 31. marts 1953 om indgåelse af overenskomster med fremmede  

 stater til undgåelse af dobbeltbeskatning m.v. foretages følgende ændringer:
 1. I § 2, nr. 1, udgår "eller lignende", og  

 efter "art" indsættes: "samt ved fastsættelsen af andre  

 skatter, afgifter og ydelser, der opkræves eller inddrives af det offentlige,  

 eller som i lovgivningen er tillagt udpantningsret".
 2. I § 2, nr. 2, udgår "eller lignende", og  

 som 2. pkt. indsættes: "Tilsvarende bestemmelser kan under de anførte  

 betingelser vedtages med hensyn til krav på andre skatter, afgifter og  

 ydelser, der opkræves eller inddrives af det offentlige, eller som i  

 lovgivningen er tillagt udpantningsret".
§ 2 Loven træder i kraft ved bekendtgørelsen i Lovtidende.
 Givet på Christiansborg slot, den 3.  

 november 1976.
 Under Vor Kongelige Hånd og Segl.
 MARGRETHE R.
 Svend Jakobsen.
