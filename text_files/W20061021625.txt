Landsskatteretskendelse vedr.
Fradrag for udgifter til  

 lokaler der anvendes som kontor Sagen drejer sig om, hvorvidt klageren kan få fradrag for udgifter til  

 lokaler, der anvendes som kontor.
Landsskatterettens afgørelse 2002 Personlig indkomst Skatteankenævnet har nægtet klageren  

 fradrag for udgifter til kontorlokaler med 39.447 kr.
 Klageren har selvangivet  

 fradrag med 39.447 kr.
 Landsskatteretten godkender  

 fradrag med 39.447 kr.
Sagens oplysninger Klageren har drevet en mindre  

 ejendomsmæglervirksomhed.
Derudover har han ejet en række udlejningslejemål,  

 som han selv har forestået udlejningen af.
Endeligt har han i perioden  

 fungeret  

 både som kasserer og forretningsfører for en grundejerforening.
Klageren har drevet sin  

 virksomhed fra adressen B siden 1990. Lejemålet er en del af klagerens  

 udlejningsejendom og er registreret som beboelse.
I forbindelse med, at  

 klagerens tidligere erhvervslejemål blev opsagt flyttede klageren sin  

 virksomhed til den nuværende adresse.
 Klagerens ægtefælle har i  

 hele perioden været tilmeldt på adressen C, som er et parcelhus.
Efter flere gange forgæves at  

 have søgt kommunen om tilladelse til at omdanne lejemålet til  

 erhvervslejemål,  

 valgte klageren at flytte sin folkeregisteradresse til lejemålet.
Flytningen  

 har imidlertid kun været formel.
Reelt er klageren aldrig flyttet fra C.
Klageren har i skattemæssig  

 henseende betragtet lejemålet som sit kontor, og har derfor fradraget  

 udgifter  

 til husleje, varme og el som driftsudgifter.
Da klageren selv er ejer af  

 ejendommen, er der indtægtsført et tilsvarende beløb i regnskabet.
Skatteankenævnets afgørelse Der er ikke godkendt fradrag  

 for udgifter til husleje, varme og el for lejemålet anvendt til kontor.
 Betingelserne for fradrag for  

 kontor i eget hjem er ikke opfyldt, da der ikke er tale om en særlig  

 indretning  

 og anvendelse, der gør lejemålet uanvendelig for ikke erhvervsmæssig  

 anvendelse.
Klagerens bemærkninger om at  

 vedkommende ikke bor i lejligheden, kan ikke ændre vurderingen, da  

 skatteankenævnet kun kan gå ud fra de oplysninger, der foreligger fra  

 offentlige registre.
Da det fremgår af folkeregistret, at klageren har bopæl  

 på  

 den omhandlede ejendom, må dette lægges til grund.
Klagerens påstand og argumenter Der er nedlagt påstand om, at  

 der godkendes fradrag for udgifter til kontor som selvangivet.
 Skatteforvaltningens  

 vurdering bygget på praksis omkring kontor i eget hjem kan ikke anvendes i  

 dette tilfælde, da klageren ikke har og aldrig har haft lejemålet som sin  

 bopæl.
 Det medgives i denne  

 sammenhæng, at klageren har anvendt lejligheden i strid med gældende regler,  

 og  

 at flytningen af folkeregisteradresse til adressen har været i strid med  

 CPR-lovens kapitel 4 nr. 12.
 Om der er ret til fradrag må  

 derfor vurderes ud fra, om udgiften har den fornødne tilknytning til driften.  

 Det er klagerens påstand at kontordriften udelukkende tjener  

 udlejningsvirksomheden, selvom lejligheden er møbleret med enkelte stykker  

 møbel.
Landsskatterettens bemærkninger og begrundelse Udgifter, som i årets løb er  

 anvendt til at erhverve, sikre og vedligeholde indkomsten, herunder ordinære  

 afskrivninger, fradrages.
Det følger af statsskattelovens § 6, stk. 1, litra  

 a.
Der skal således foreligge en  

 direkte og umiddelbar forbindelse mellem afholdelsen af udgiften og  

 erhvervelsen af indkomsten.
Dette kræver dels, at udgiftsafholdelsen ligger  

 inden for de naturlige rammer af virksomheden, dels at udgiften ikke kan  

 karakteriseres som en privatudgift, som er indkomstopgørelsen uvedkommende.
 Efter praksis er der i  

 almindelighed ikke fradrag for udgifter til arbejdsværelse i skatteyderens  

 egen  

 bolig, selv om skatteyderen benytter værelset i forbindelse med sit arbejde,  

 medmindre værelsets anvendelse, indretning og placering udelukker en privat  

 benyttelse.
Det må lægges til grund, at  

 klageren ikke anvender lejemålet som privat bolig til trods for registreringen i  

 folkeregistret.
Udgifter til kontor, når det ikke er sammenfaldende med  

 klagerens bopæl, betragtes som en driftsudgift, der er fradragsberettiget i  

 medfør af statsskattelovens § 6, stk. 1, litra a.
 Klageren er derfor  

 berettiget til fradrag som selvangivet for udgifterne til husleje, varme og  

 el.
