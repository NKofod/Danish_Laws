 Fiskeriministeriets Industritilsyn er underrettet om, at de australske  

 myndigheder i 1989 har skærpet reglerne for varmebehandling af røget laks og  

 ørred bestemt til import i Australien således, at fisken under røgningen skal  

 varmebehandles ved en minimal røgtemperatur på 35 grader C i stedet for 30  

 grader C.
 Varmebehandlingen skal herefter ske ved:
 Til sikring af, at røget laks og ørred, der eksporteres fra Danmark til  

 Australien, er varmebehandlet som foreskrevet, er der tidligere efter  

 forhandling med de australske myndigheder aftalt følgende procedure:
1. Efter anmodning fra den danske eksportør og på  

 grundlag af en af eksportøren udarbejdet redegørelse (på engelsk) for den  

 anvendte proces fremsender Fiskeriministeriets Industritilsyn en  

 engangserklæring til Department of Primary Industries and Energy Australian Quarantine and Inspection Service Aminal Quarantine and Export Branch Jolimont Centre G.P.O.
Box 858 Canberra ACT 2601 Australia, hvori det attesteres, at røgeprocessen er korrekt beskrevet af  

 eksportøren.
2. Såfremt de australske myndigheder finder den  

 foreskrevne proces tilfredsstillende, udstedes til eksportøren en  

 »Permit to Import«, der normalt er gyldig i 2 år.
Tilladelsen gives  

 på følgende vilkår: a.
Eksportøren skal med hvert parti sende en kopi af  

 gyldig »Permit to Import« og en erklæring om, at fisken er  

 varmebehandlet i overensstemmelse med forskrifterne og som oplyst over for de  

 australske myndigheder. b.
Fiskerikontrollen skal attestere, at partiet er  

 efterset, og at processen er kontrolleret inden for de seneste 3 måneder og  

 fundet i overensstemmelse med eksportørens angivelse.
3. For hvert parti udstedes kontrolattest (Inspection  

 Certificate) af fiskerikontrollen under anvendelse af formular Fm 00-62 Mod.,  

 se vedlagte eksemplar (* 1). Attesten udfyldes og underskrives som sædvanligt  

 af eksportøren, der tillige supplerer teksten således: a.
I rubrikken  

 »Declaration by the exporter« er anført: »With reference to  

 Permit no. it is declared that the fish has been heated from a thawed state  

 to at least degres C for at least hours«.
Permitnummer, temperatur og  

 tid indføjes med blæk (i overensstemmelse med den beskrevne og godkendte  

 røgeproces). b.
Under overskriften »Inspection Certificate« er  

 anført: »This certificate is cleared with Commenwealth Department of  

 Health, Animal Quarantine Division, Canberra, Dr.
Michael Cumpston«.
 4. Kontrolattesten afleveres til den stedlige  

 fiskerikontrol, der efter fornøden undersøgelse af det konkrete parti  

 daterer, afstempler og underskriver attesten samt indføjer datoen for det  

 seneste tilsyn med blæk i teksten: »The process was inspected on the by  

 the undersigned fish inspection officer and was carried out as stated below  

 by the exporter«.
 5. Attesten afleveres til de australske myndigheder i  

 forbindelse med partiets indklarering.
 Som det ses, er formularen Fm 00-62 Mod. påført tilføjelserne nævnt  

 ovenfor under punkt 3a, 3b og 4, bortset fra det, der skal indføjes med blæk,  

 og formularen kan fortsat benyttes af eksportørerne som »master«  

 ved fremstilling af de nødvendige attestblanketter.
