(Til samtlige amtsråd og  

 kommunalbestyrelser) Ved den som bilag til nærværende cirkulære optrykte lov af 3. marts 1971  

 er der gennemført en væsentlig ændring af reglerne om udskrivning af skat til  

 amtskommunen, idet den del af det amtskommunale udskrivningsbehov, der hidtil  

 er blevet dækket ved udskrivning på de under amtsrådskredsen hørende  

 kommuner, fra 1. januar 1972 direkte skal pålignes skatteyderne som  

 amtskommunal indkomstskat, der beregnes og opkræves sammen med de øvrige  

 kildeskatter.
 Ved lov af 3. marts 1971 om ændring af lov om beskatning til kommunerne af  

 faste ejendomme er det derhos bestemt, at påligning af amtskommunal  

 ejendomsskyld bortfalder fra og med skatteåret 1972-73.
 Det amtskommunale udskrivningsbehov vil herefter fra og med regnskabsåret  

 1972-73 blive dækket dels ved amtskommunal indkomstskat, dels ved  

 amtskommunal grundskyld og dækningsafgift efter de hidtidige regler.
 I det følgende vil blive givet en redegørelse for reglerne om den  

 amtskommunale indkomstbeskatning.
I.
PLIGTEN TIL AT SVARE AMTSKOMMUNAL INDKOMSTSKAT.
Denne pligt påhviler ifølge lovens § 4 DEN SAMME KREDS AF PERSONER, DER ER  

 KOMMUNESKATTEPLIGTIGE EFTER REGLERNE I AFSNIT I I LOVEN OM KOMMUNAL  

 INDKOMSTSKAT.
Der henvises i denne forbindelse til afsnit A.I i  

 indenrigsministeriets cirkulære nr. 121 af 18. juni 1969 om den komnmunale  

 indkomstbeskatning.
 Fra denne almindelige regel gælder dog den UNDTAGELSE, jfr. lovens § 5,  

 stk. 2, at der ikke skal svares amtskommunal indkomstskat af personer, der  

 har Københavns og Frederiksberg kommuner som skattekommune, eller af  

 personer, der som udrejst i medfør af den kommunale indkomstskattelovs § 2,  

 stk. 4, i stedet for kommunal indkomstskat svarer et statskassen tilfaldende  

 beløb, der beregnes efter Københavns kommunes skatteregler.
 Personer, der alene er BEGRÆNSET SKATTEPLIGTIGE efter reglerne i den  

 kommunale indkomstskattelovs § 9, er ikke pligtige at svare amtskommunal  

 indkomstskat.
II.
AMTSSKATTEKOMMUNEN.
På samme måde som en persons kommunale indkomstskat beregnes efter de  

 regler, der gælder i den for ham udfundne skattekommune, skal hans  

 amtskommunale indkomstskat beregnes på grundlag af den udskrivningsprocent,  

 der for det pågældende kalenderår er fastsat i hans amtsskattekommmune.
Det  

 bemærkes i denne forbindelse, at medens personfradragets størrelse kan være  

 forskelligt i kommunerne, er PERSONFRADRAGET ved beregningen af den  

 amtskommunale indkomstskat altid det samme, som gælder ved  

 statsskatteberegningen, jfr. lovens § 8.
En skatteyders AMTSSKATTEKOMMUNE ER DEN AMTSKOMMUNE, I HVILKEN  

 SKATTEYDERENS SKATTEKOMMUNE ER BELIGGENDE, jfr. lovens § 5, stk. 1.  

 Skattekommunen udfindes efter reglerne i § 2 i loven om kommunal  

 indkomstskat.
Når skattekommunen er endeligt fastlagt, skulle der således  

 ikke kunne være tvivl om hensyn til amtsskattekommunen.
 I modsætning til, hvad der gælder for den kommunale indkomstskat,  

 tilfalder den amtskommunale indkomstskat altid UDELT amtsskattekommunen,  

 uanset i hvilket omfang den pågældende skatteyder har boet eller opholdt sig  

 indenfor amtskommunen i det pågældende kalenderår, jfr. lovens § 6.
 Opstår der TVIST mellem amtskommunerne om berettigelsen til en prsons  

 amtskommunale indkomstskat, afgøres sagen af indenrigsministeren, jfr. lovens  

 § 7. Tvister af denne art vil i øvrigt sjældent kunne opstå, idet afgørelse  

 af spørgsmålet om en persons skattekommune i sig selv vil indebære en  

 afgørelse for så vidt angår amtsskattekommunen, jfr. ovenfor.
III.
BEREGNINGEN AF DEN AMTSKOMMUNALE INDKOMSTSKAT.
Den amtskommunale indkomstskat skal beregnes af  

 STATSSKATTESKALAINDKOMSTEN, jfr. lovens § 8. Dette betyder som tidligere  

 nævnt bl.a., at statens personfradrag altid skal anvendes, men i øvrigt sker  

 beregningen på samme måde som den kommunale indkomstskat, jfr. nærmere afsnit  

 V i indenrigsministeriets cirkulære af 18. juni 1969. Opmærksomheden henledes  

 dog yderligere på den ved lov nr. 256 af 4. juni 1970 skete forhøjelse af  

 personfradraget for folkepensionister m.fl.
Dette fradrag er nærmere omtalt i  

 skattedepartementets cirkulære nr. 206 af 14. august 1970.
Den UDSKRIVNINGSPROCENT, hvormed den amtskommunale indkomstskat for et  

 givet kalenderår beregnes af skalaindkomsterne, fastsættes af amtsrådet, og  

 skal, jfr. lovens § 9, angive forholdet mellem på den ene side det beløb, der  

 ifølge det for amtskommunen vedtagne årsbudget skal udskrives som  

 amtskommunal indkomstskat, og på den anden side den forventede sum af  

 skalaindkomster hos skatteyderne i det kommende kalenderår.
Ved amtsrådets  

 skøn over det kommende kalenderårs sum af skalalindkomster i amtskommunen vil  

 det være af væsentlig betydning at kende størrelsen af de skalaindkomster, de  

 enkelte kommuner inden for amtsrådskredsen lægger til grund ved fastsættelsen  

 af det kommende kalenderårs kommunale udskrivningsprocent.  

 Indenrigsministeriet skal derfor i medføraf § 11 i loven om udskrivning af  

 skat til amtskommunen ANMODE HVER ENKELT KOMMUNALBESTYRELSE OM SENEST HVERT  

 ÅRS 20. SEPTEMBER AT GIVE VEDKOMMENDE AMTSRÅD MEDDELELSE OM DEN SUM AF  

 SKALAINDKOMSTER; DER PÅ MEDDELELSENS TIDSPUNKT FORVENTES AT VILLE BLIVE LAGT  

 TIL GRUND VED FASTSÆTTELSEN AF KOMMUNENS UDSKRIVNINGSPROCENT FOR DET KOMMENDE  

 KALENDERÅR: For så vidt angår kommuner, der ved den kommunale indkomstskats  

 beregning vil anvende et mindre personfradrag end statens (og amtskommunens),  

 bedes kommunalbestyrelsen foretage den fornødne omregning, således at det til  

 antsrådet indberettede beløb er reduceret til det, den forventede  

 skalaindkomstsum i kommunen ville have udgjort, såfremt statens personfradrag  

 havde været anvendt.
Fremkommer der efter afgivelsen af en kommunes  

 meddelelse til amtsrådet sådanne nye oplysninger, der forrykker kommunens  

 skøn væsentligt, bedes kommunalbestyrelsen snarest, og senest den 1. oktober,  

 korrigere den tidligere foretagne indberetning.
Det bemærkes i denne  

 forbindelse, at det må forventes, at kildeskattedirektoratet, der forestår  

 beregningen og opkrævningen af skatten, vil anmode amtsrådet om senest hvert  

 års 5. oktober at indberette det følgende kalenderårs udskrivningsprocent og  

 de budgetterede indtægter ved den amtskommunale indkomstskat.
IV.
AFREGNINGAF DEN AMTSKOMMUNALE INDKOMSTSKAT.
Den amtskommunale indkomst indkomstskat vil blive opkrævet som KILDESKAT  

 på samme måde som den kommunale indkomstskat.
TIL FORELØBIG DÆKNING AF  

 SKATTEN udbetaler statskassen de enkelte amtskommuner et månedligt beløb  

 svarende til en tolvtedel af det årlige beløb, der efter det til enhver tid  

 for vedkommende amtskommune gældende overslag er beregnet at skulle udgøre  

 dens indtægt ved indkomstskat.
 I det omfang de i kalenderåret foreløbigt udbetalte beløb afviger fra  

 slutskatten, vil differencen blive afregnet den 1. november i det følgende  

 kalenderår.
 Ifølge § 12, stk. 3, i loven om udskrivning af skat til amtskommunen  

 bortfalder kommunernes bidrag til amtskommunerne for januar kvartal af  

 regnskabsåret 1971-72. I tilknytning hertil er det - da der jo ikke for dette  

 tidsrum er budgetteret nogen indtægt ved amtskommunal indkomstskat - ved et  

 af finansministeren fremsat lovforslag om ændring af forskellige  

 lovbestemmeler som følge af lov om udskrivning af skat til amtskommunen  

 foreslået, at statens a conto udbetaling til amtskommunerne i hver af  

 månederne januar, februar og marts 1972 skal udgøre en tolvtedel af det  

 bidrag til amtskommunen, der for regnskabsåret 1971-72 er pålignet de af  

 amtskommunen omfattede kommuner.
 Der vil senere blive givet amtsrådene meddelelse om de nærmere  

 retningslinier for den regnskabsmæssige behandling af det bortfaldne bidrag  

 for januar kvartal af regnskabsåret 1971-72, ligesom der vil blive fremsendt  

 meddelelse om de ændringer i det amtskommunale budget- og regnskabsskema, som  

 gennemførelsen af loven vil give anledning til.
V.
FORSKELLIGE BESTEMMELSER.
 I lovens § 10 er det fastsat, at visse af bestemmelserne i loven om  

 kommunal indkomstskat skal finde tilsvarende anvendelse for så vidt angår  

 amtskommunal indkomstskat.
Det drejer sig bl.a. om den kommunale indkomstskattelovs § 14, hvorefter  

 opkrævningen af skatten skal ske efter bestemmelserne i kildeskatteloven,  

 samt § 16, hvorefter beslutning om eftergivelse af kommunal indkomstskat  

 træffes af samme myndighed, som har beføjelsen til at eftergive indkomstskat  

 til staten.
De kommunale myndigheders udtalelse i eftergivelsessager dækker  

 herefter også spørgsmålet om eventuel eftergivelse af amtskommunal  

 indkomstskat.
Ifølge en række love tilkommer der efter visse nærmere regler kommunerne  

 en andel af de af staten i henhold til de pågældende love opkrævede skatter,  

 f.eks. sømandsskat, selskabsskat, dødsboskat og særlig indkomstskat.
Også  

 efter indførelsen af en amtskommunal indkomstskat tilkommer andele af den  

 nævnte art udelukkende kommunerne, idet man allerede af praktisk  

 administrative grunde har ment, at der ikke bør foretages opdeling af disse  

 andele mellem kommuner og amtskommuner.
 INDENRIGSMINISTERIET, DEN 5. MARTS 1971.
H.
C.
Toft /Johs.
Pedersen.
Bilag Lov nr. 70 af 3. marts 1971 om udskrivning af skat til amtskommunen.
 (Udelades her).
