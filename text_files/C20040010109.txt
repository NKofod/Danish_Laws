Cirkulære  

 om ændring af praksis og genoptagelse af sager  

  

 vedrørende fradrag for vedligeholdelse efter procentreglen  

  

 for nyerhvervede udlejningsejendomme, som anvendes til  

  

 blandet beboelse og erhverv eller rent erhverv  

1) 1. For at få en praktisk arbejdsregel for  

 nyerhvervede  

 ejendomme i de første 3 ejerår er det fastsat af Ligningsrådet, at der i  

 almindelighed kun kan anerkendes fradrag for istandsættelsesudgifter inden  

 for  

 35 pct. af den årlige lejeindtægt - eksl. eventuelt varmebidrag - for  

 udlejede  

 en- og tofamilieshuse og 25 pct. for udlejningsejendomme.
 2. Efter praksis som bl.a. støttede sig til  

 landsskatteretskendelse  

 af 23. november 1999, offentliggjort som TfS2000.190 og nævnt i LV E.K. 2.5,  

 kunne der ikke godkendes fradrag efter ovennævnte procentregel for  

 nyerhvervede  

 ejendomme, som var blandet benyttet.
 Denne praksis er nu ændret som følge af en konkret sag ved  

 Landsskatteretten.
 3. Landsskatteretten har i kendelse af 17.  

 september  

 2004, offentliggjort i SKM2004.429.LSR bestemt, at procentreglen også kan  

 anvendes for nyerhvervede ejendomme i forbindelse med blandet benyttede  

 ejendomme.
 I begrundelsen for afgørelsen nævnes, at procentreglen også må  

 finde anvendelse på udlejningsejendomme til såvel beboelse som erhverv, da  

 formålet med anvisningen ses at gælde alle udlejningsejendomme, idet  

 hensigten  

 hermed er at lette sondringen mellem vedligeholdelse og forbedring i de  

 første  

 ejerår.
 4. Den ændrede praksis betyder, at procentreglen  

 gælder  

 både for udlejningsejendomme til beboelse og til erhverv.
 5. I henhold til skattestyrelseslovens § 34,  

 stk. 2 kan der ske genoptagelse, hvis anmodning herom fremsættes senest  

 den 1. maj i det 4. år efter udløbet af det pågældende indkomstår.
 Er den skattepligtiges indkomstår ikke sammenfaldende med kalenderåret,  

 regnes fristen fra udløbet af det år, som indkomståret træder i stedet for,  

 jf.  

 skattestyrelseslovens § 34, stk. 6.
 6. Hvis fristen i skattestyrelseslovens § 34,  

 stk. 2 er udløbet, kan der i henhold til skattestyrelseslovens  

 § 35,  

 stk. 1, nr. 7, endvidere efter anmodning ske ekstraordinær genoptagelse  

 fra og med det indkomstår, der har været til prøvelse, eller fra og med det  

 indkomstår, der er påbegyndt, men endnu ikke udløbet 5 år forud for  

 underkendelse af praksis, som er den 17. september 2004. Da den underkendende  

 afgørelse drejede sig om indkomståret 1999 og da indkomståret 1999 var  

 påbegyndt, men ikke udløbet 5 år forud for den 17. september 2004, vil der  

 således kunne tillades genoptagelse fra og med indkomståret 1999.
7. Anmodningen om genoptagelse skal fremsættes  

 under  

 iagttagelse af fristbestemmelsen i skattestyrelseslovens § 35,  

 stk. 2, dvs inden 6 måneder efter, at den skattepligtige er kommet til  

 kundskab om det forhold, der begrunder genoptagelsen.
Fristen regnes fra  

 offentliggørelsen af dette cirkulære.
 Anmodningen om ekstraordinær genoptagelse af skatteansættelserne  

 efter punkt 5  6 skal indgives til den skatteansættende myndighed, jf.  

 skattestyrelseslovens § 35, stk. 3.
 8. Ligningsmyndighederne bedes genoptage  

 ansættelserne  

 for de pågældende år, hvis de bliver bekendt med, at der er personer, der er  

 lignet forkert, eller hvis de bliver anmodet herom.
 9. Cirkulæret bortfalder 15. maj 2005.
