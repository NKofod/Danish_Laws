Nr BSF 14 Forslag til folketingsbeslutning om at standse indkøbet af et nyt  

 nærluftforsvarssystem til forsvaret Fremsat af Pelle Voigt (SF) Pernille Frahm (SF) Gade (SF) Birgitte Husmark  

 (SF) Hanne Thanning Jacobsen (SF) Gert Petersen (SF) Jens Thoft (SF) den 5. november 1991 Folketinget opfordrer regeringen til at standse indkøbet af et nyt nærluftforsvarssystem (Stingermissiler) til forsvaret.
Bemærkninger til forslaget Tanken om at anskaffe et nyt nærluftforsvarssystem til forsvaret stammer  

 fra forsvarsforliget i 1984. Systemet skulle erstatte forældede  

 luftforsvarskanoner og de fra Nymindegab velkendte Redeyemissiler.  

 Anskaffelsesplanerne blev udarbejdet på baggrund af den fortsatte  

 blokopdeling af Europa og den kolde krig mellem Øst og Vest.
Planerne blev  

 bekræftet i 1986, men så lagt midlertidig på is af økonomiske grunde.
Beslutningen om at udskyde købet af et nyt missilsystem har vist sig  

 fornuftig set i historiens bakspejl.
I dag er blokopdelingen forsvundet og  

 selv ikke den værste koldkriger kan fremmane et troværdigt billede af en  

 trussel mod dansk nærområde.
Det planlagte missilsystem (Stinger) der netop  

 er et system til forsvar for nærområdet mod mulige luftangreb, er derfor set  

 fra enhver saglig betragtning et stykke overflødig oprustning oven i købet i  

 en tid, hvor alle Danmarks naboer uanset tidligere alliancetilhørsforhold er  

 i færd med at ruste ned.
 Indkøbet af det ny missilsystem er tilsyneladende udelukkende en mekanisk  

 gennemførelse af en politisk beslutning, hvis grundlag helt er forsvundet i  

 fortidens koldkrigståger.
Anskaffelsen af missilerne vil virke endnu mere grotesk i 1994, det år,  

 hvor beslutningen får praktiske konsekvensr og våbnene bliver brugbare.
Der  

 bliver tale om ualmindelig dyre museumsgenstande.
Bevillingen på 990 mio. kr. fremstilles af propagandamæssige grunde som en  

 besparelse i forhold til de oprindeligt bevilgede 1,15 mia. kr.
I  

 virkeligheden kommer systemet efter alt at dømme til at koste skatteyderne  

 væsentlig mere, når det skal betales i 1992-94. Dertil kommer de meget  

 betydelige løbende driftsudgifter.
I en tid, hvor alle også blandt aftaleparterne taler om nødvendigheden af  

 at spare på forsvaret og overføre midler til andre formål, f.eks. samarbejdet  

 med det tidligere Østeuropa eller til miljøformål, virker det helt  

 uansvarligt at forskertse den mulighed for en besparelse på  

 forsvarsbudgettet, som indebærer ganke simpelt ikke at anskaffe et nyt dyrt  

 og overflødigt missilsystem til et forsvar, der tværtimod trænger til  

 yderligere beskæring.
Jeg henviser til de bemærkninger, der ledsager  

 forslaget, og anbefaler det til Tingets velvillige behandling.
