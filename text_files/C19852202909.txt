(De tekniske skoler) Med henvisning til bekendtgørelse nr 542 af 12. november 1981, § 2, stk.  

 1, fastsættes herved følgende om karakterskalaer og deres anvendelse ved  

 bedømmelse af efg-elevers udbytte af undervisningen med henblik på udstedelse  

 af bevis for basisuddannelsen og uddannelsesbevis for 2. del.
 § 1.  Det fastsættes i bedømmelsesplanen, hvilken  

 karakterskala der skal anvendes i det enkelte tilfælde.
 § 2.  Anvendelsen af karakterskalaerne skal finde sted  

 med de godkendte betegnelser (talværdier og udtryk) uden tilføjelser og  

 ændringer.
 § 3.  Beregning af talgennemsnit eller lignende kan  

 ikke finde sted for så vidt angår basisuddannelsen.
 Stk. 2.  Beregning af talgennemsnit eller anden form for  

 sammenfatning kan finde sted i 2. dels-uddannelserne efter bedømmelsesplanens  

 nærmere bestemmelse herom.
§ 4.  a.
Ved bedømmelsen anvendes en 3-trins-skala med  

 følgende betegnelser:
- Mindre tilfredsstillende - Tilfredsstillende - Meget tilfredsstillende.
b.
Ved bedømmelse i 2. del kan følgende skalaer også anvendes:
- Godkendt - Ikke godkendt.
 Stk. 2.  Andre udtryk end de i stk. 1 nævnte kan  

 godkendes, når de har tilsvarende betydning som de i cirkulæret anførte  

 udtryk.
 § 5.  Afvigelser fra bestemmelser i dette cirkulære  

 kan godkendes i henhold til bekendtgørelsens § 13.
 P.d.v.
