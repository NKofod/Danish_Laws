Betænkning afgivet af  

 Uddannelsesudvalget den 19. november 2002 Betænkning over Forslag til lov om ændring af lov om  

 erhvervsgrunduddannelse m.v. og lov om produktionsskoler (Erhvervsgrunduddannelse på produktionsskoler) [af  

 undervisningsministeren (Ulla Tørnæs)] 1. Ændringsforslag Der er stillet 2 ændringsforslag til lovforslaget.  

 Undervisningsministeren har stillet ændringsforslag nr. 2. Socialistisk  

 Folkepartis medlem af udvalget har stillet ændringsforslag nr. 1.
2. Udvalgsarbejdet Lovforslaget blev fremsat den 2. oktober 2002 og var til  

 1. behandling den 8. oktober 2002. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og undervisningsministeren sendte den 19.  

 september 2002 udkastet til udvalget, jf. (2001-02, 2. samling) alm. del  

 bilag 561. Den 3. oktober 2002 sendte undervisningsministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Danske Produktionshøjskolers  

 Lærerforening.
Undervisningsministeren har over for udvalget skriftligt  

 kommenteret henvendelsen til udvalget.
Spørgsmål Udvalget har stillet 5 spørgsmål til  

 undervisningsministeren til skriftlig besvarelse, som denne har besvaret 3. Indstillinger og politiske bemærkninger Et flertal i udvalget (V, DF, KF og RV) indstiller  

 lovforslaget til vedtagelse med det af undervisningsministeren under  

 nr. 2 stillede ændringsforslag.
 Det er meget positivt, at produktionsskolerne nu får  

 mulighed for at tilrettelægge egu-forløb for elever, som efter  

 produktionsskoleforløb har brug for yderligere et element enten for at  

 videreuddanne sig eller for at komme ud på arbejdsmarkedet.
 Det er positivt, at ændringen af loven betyder, at  

 der kan drages yderligere nytte af den gode kontakt, der typisk er mellem  

 produktionsskolerne, deres elever, kommunen og det lokale erhvervsliv.
Forslaget om egu på produktionsskolerne og tilskud  

 til skolernes vejledning skal ses i sammenhæng med finanslovforslaget  

 for 2003, hvor der er afsat midler både til egu på  

 produktionsskolerneog til igangsætning af de nye forløb,  

 således at skolerne får ekstra midler hertil.
Ved vedtagelse af  

 finanslovforslaget vil den enkelte produktionsskole således modtage  

 20.100 kr. pr. elev, som får en egu-plan på skolen.
 Et mindretal i udvalget (S, EL og KRF) indstiller  

 lovforslaget til vedtagelse med de stillede ændringsforslag.  

 Hvis de stillede ændringsforslag ikke vedtages ved 2. behandling, vil  

 mindretallet stemme for lovforslaget ved 3. behandling.
 Et andet mindretal i udvalget (SF) indstiller  

 lovforslaget til vedtagelse med de stillede ændringsforslag.  

 Hvis de stillede ændringsforslag ikke vedtages ved 2. behandling, vil  

 SF redegøre for sin endelige stillingtagen til lovforslaget ved 3.  

 behandling.
Socialdemokratiet, Socialistisk Folkeparti og Enhedslisten  

 mener, at produktionsskolerne udgør et værdifuldt element i  

 uddannelsessystemet i forhold til de unge, der har brug for særlig  

 uddannelse, og støtter intentionerne bag lovforslaget.  

 Socialdemokratiet, Socialistisk Folkeparti og Enhedslisten noterer sig med  

 tilfredshed, at der på finanslovforslaget for 2003 afsættes et  

 beløb, der gør, at produktionsskolen modtager 20.100 kr. pr.  

 elev, som får en egu-plan på skolen.
Dette er helt  

 nødvendigt for, at skolerne kan leve op til intentionerne i loven.  

 Socialdemokratiet, Socialistisk Folkeparti og Enhedslisten mener, at tilskud  

 i denne størrelsesorden nødvendigvis må  

 videreføres de kommende år.
 Kristeligt Folkeparti kan støtte lovforslaget, men  

 finder det samtidig nødvendigt med en løbende overvågning  

 af, hvorvidt de finanslovfastsatte vejledningstakster er realistiske.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (SF), tiltrådt af et mindretal (S,  

 EL og KRF):
Til § 2 1) Nr. 1 udgår.
[Ophævelse af begrænsning af  

 produktionsskoleophold] Af	undervisningsministeren, tiltrådt af  

udvalget:
 2) Efter nr. 1 indsættes som nyt nummer:
 »01. § 16 affattes således:
»§ 16. Produktionsskoler kan udbyde undervisning og anden  

 aktivitet som indtægtsdækket virksomhed.«« [Indtægtsdækket virksomhed] Bemærkninger Til nr. 1 Det foreslås at lade bestemmelsen i lovforslagets §  

 2, nr. 1, udgå, således at erhvervsgrunduddannelser tilrettelagt  

 på en produktionsskole ikke omfattes af reglen om, at den enkelte  

 deltager højst udløser årselevstilskud til 1 års  

 produktionsskoleophold.
Til nr. 2 Produktionsskolelovens § 16 fik sin nuværende ordlyd  

 ved § 3 i lov nr. 275 af 8. maj 2002 om ændring af lov om friskoler og  

 private grundskoler m.v., lov om folkehøjskoler, efterskoler,  

 husholdningsskoler og håndarbejdsskoler (frie kostskoler), lov om  

 produktionsskoler, lov om gymnasiet m.v., lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Forenkling af tilskudsregler m.v.). Efter bestemmelsens  

 tidligere affattelse kunne skolerne udbyde undervisning og anden aktivitet  

 som indtægtsdækket virksomhed efter nærmere af  

 undervisningsministeren fastsatte regler. Ændringen tilsigtede ikke at  

 begrænse produktionsskolernes mulighed for at drive  

 indtægtsdækket virksomhed, men alene at ændre  

 vilkårene for indtægtsdækket virksomhed, så de  

 almindelige statslige regler herfor finder anvendelse.
Affattelsen af § 16  

 ved den nævnte ændring har imidlertid utilsigtet medført  

 en tilsyneladende begrænsning af produktionsskolernes mulighed for at  

 udføre indtægtsdækket virksomhed til alene at omfatte  

 undervisning.
 Der henvises om lovændringen til Folketingstidende  

 2001-02, 2. samling, tillæg A s. 2897 og 2916 , tillæg B s. 434,  

 tillæg C s. 284 og forhandlingerne s. 2733, 5006 og 5183.
 Der kan efter den foretagne ændring rejses tvivl om,  

 hvorvidt skolerne retmæssigt kan fortsætte den hidtidige praksis,  

 hvorefter nogle kommuner tilrettelægger egu ved at indgå aftale  

 med produktionsskoler om, at skolerne udfører denne opgave for de  

 pågældende kommuner som indtægtsdækket  

 virksomhed.
 Med ændringsforslaget, der indebærer, at  

 ordene »og anden aktivitet« genindsættes i lovteksten, bliver den  

 udtrykkelige hjemmel til denne praksis genindført.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Karina Sørensen (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Nicolai Wammen (S)  

 Lene Jensen (S)  Thomas Adelskov (S)  

  Aage Frandsen (SF)  

  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 26 Bilagsnr.
