Fremsat den 6. april 1999 af Keld Albrechtsen (EL  

 ) og Søren Kolstrup (EL) Forslag til folketingsbeslutning om en alsidig og fair eurodebat med en uvildig  

 ekspertudredning, et oplysningsråd samt udarbejdelse af retningslinjer  

 for sagligt informationsmateriale fra ministerierne Idet Folketinget ønsker en bred og alsidig debat om  

 eventuel dansk deltagelse i EU s fælles mønt, euroen, opfordrer  

 Folketinget regeringen til at nedsætte et udvalg med bl.a. politiske og økonomiske  

 eksperter med forskellige holdninger til EU, som skal belyse fordele og  

 ulemper ved dansk deltagelse i den fælles mønt, at oprette et oplysningsråd med ligelig repræsentation  

 for modstandere og tilhængere af dansk deltagelse i den fælles  

 mønt samt at udarbejde retningslinjer for ministeriernes udarbejdelse af  

 neutralt og sagligt informationsmateriale om den fælles  

 mønt.
Bemærkninger til forslaget Det er tydeligt med de politiske signaler,  

 som er kommet det seneste halve års tid, at regeringen og de andre  

 unionstilhængere går efter inden for de nærmeste 1-2  

 år at afholde en folkeafstemning om at afskaffe det danske forbehold  

 over for deltagelse i ØMU ens tredje og sidste fase med den  

 fælles mønt og centralbank.
Enhedslistens udgangspunkt er, at vi ikke ser nogen grund  

 til at afholde en ny folkeafstemning om at afskaffe det danske forbehold over  

 for euroen.
Men hvis vi skal have den, så skal denne afstemning  

 også være ordentligt forberedt.
Derfor har vi stillet  

 nærværende forslag.
Den første pind skal sikre, at et bredt politisk  

 udvalg bestående af både politikere og eksperter   med  

 forskellige holdninger til EU og ØMU-projektet   laver en kulegravning  

 af konsekvenserne både ved, at Danmark går med i euroen, og hvis  

 vi holder os udenfor.
Forslagsstillerne har bemærket, at der er sat  

 henholdsvis 3 og 2 mio. kr. af til regeringen for at informere om euroen.
Men  

 vi må ærligt indrømme, at vi ikke har tillid til, at de  

 pågældende ministerier vil levere uafhængige vurderinger af  

 euroen og konsekvenserne af, at Danmark går med eller bliver udenfor.  

 Vi finder, det er nødvendigt, at et uafhængigt udvalg kommer med  

 sin analyse og konklusioner, som befolkningen så kan tage stilling ud  

 fra.
Med den anden pind i beslutningsforslaget   om at oprette  

 et oplysningsråd   ønsker Enhedslisten at støtte et  

 forslag fra Junibevægelsen.
Der har været nedsat lignende  

 råd i Sverige og Irland i forbindelse med folkeafstemninger.
Det er  

 meningen, at dette oplysningsråd skal have ansvaret for en balanceret  

 og alsidig information.
Den tredje og sidste pind skal være med til at  

 sikre, at de i alt 5 mio. kr., som regeringen har tænkt sig at bruge  

 på sin egen eurooplysning, ikke bliver den rene unionspropaganda for  

 euroen.
Forslagsstillerne vil nødigt se en gentagelse af den linje,  

 som blev lagt med de statsfinansierede propagandapjecer, som  

 Udenrigsministeriet lavede sidste år i forbindelse med  

 folkeafstemningen om Amsterdamtraktaten.
Derfor finder vi det  

 nødvendigt med nogle klare retningslinjer for ministeriernes  

 udarbejdelse af neutralt og sagligt informationsmateriale om den fælles  

 mønt.
Her er det oplagt at trække på den rapport, som den  

 uafhængige ekspertgruppe vil lave om fordele og ulemper for Danmark ved  

 deltagelse i den fælles mønt, som er beskrevet i den  

 første pind.
Venstres formand, Anders Fogh Rasmussen, har til Politiken  

 den 8. marts 1999 sagt, at der ikke skal ske nogen »EU-fiflerier«, og at  

 regeringen i god tid må meddele, hvornår den har tænkt sig  

 at holde en folkeafstemning om dansk medlemskab af euroen, samt at der skal  

 være god tid til en grundig debat, hvor også unionsmodstanderne  

 får mulighed for at fremføre deres argumenter og få dem  

 diskuteret.
Det lyder positivt, og forslagsstillerne håber derfor  

 også på bred støtte til ovennævnte forslag, som  

 netop tager sigte på det samme mål.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en alsidig og fair  

 eurodebat med en uvildig ekspertudredning, et oplysningsråd samt  

 udarbejdelse af retningslinjer for sagligt informationsmateriale fra  

 ministerierne.
(Beslutningsforslag nr.
B 112).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
