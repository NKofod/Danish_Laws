 I medfør af § 55, stk. 2-8, jfr. § 66, stk. 2 i lov om naturfredning, jfr.  

 lovbekendtgørelse nr. 435 af 1. september 1978 gælder følgende almindelige  

 regler for almenhedens færdsel og ophold i private skove:
Almindelige bestemmelser § 1.  Almenheden har med de indskrænkninger, der  

 fremgår af reglerne i § 2 til § 14, uden at indhente særlig tilladelse fra  

 ejeren ret til færdsel og ophold i private skove - herunder skove bestående  

 af flere parceller - når:
1. Skoven er på 5 ha eller derover og 2. Der fører offentlig vej eller sti til skoven, eller  

 der i øvrigt er adgang til skoven på lovlig måde, f. eks. ad privat fællesvej  

 eller privatvej, der ikke ved opslag er lukket for færdsel, fra  

 strandbredder, kyststrækninger og andre udyrkede arealer, der efter  

 naturfredningsloven eller på anden lovlig måde er åbne for offentligheden.
Færdsels- og opholdsrettens omfang § 2.  Færdsel og ophold sker på eget ansvar.
 § 3.  Færdsel og ophold må kun finde sted på  

 eksisterende veje.
 Stk. 2.  Færdsel og ophold må kun finde sted fra kl. 7  

 til solnedgang, i månederne november, december, januar og februar dog kun fra  

 solopgang til solnedgang.
Stk. 3.  Færdsel er kun tilladt til fods.
Det skal dog  

 være tilladt at trække cykler, barnevogne og lignende ad de eksisterende veje  

 i skoven.
 Stk. 4.  Ridning og anden færdsel med heste er ikke  

 tilladt.
 Stk. 5.  Der må ikke gøres ophold inden for 50 meter fra  

 beboelsesbygninger.
 § 4.  Hunde, der medtages i skoven, skal føres i snor.
Ordensregler § 5.  Det er ikke tilladt i skoven at 1. færdes med skydevåben og fangstredskaber, 2. fiske i søer, damme og vandløb, 3. beskadige hegn, gærder, grøfter, skoveffekter,  

 bygninger m.m., 4. beskadige træer ved skæring i bark, islagning af  

 søm og lignende, 5. tage grene af træer og buske samt ophugge, opgrave  

 eller oprykke træer, buske eller andre planter, 6. foretage erhvervsmæssig indsamling af nødder, bær,  

 svampe, frø, kogler, blomster, urter, mos, grene, kviste og lav m.v., 7. skræmme eller på anden måde forulempe skovens dyr  

 og fugle eller beskadige huler og reder, yngel og æg, 8. opstille telte og campingvogne, 9. benytte transportable radioer, grammofoner,  

 støjende båndoptagere, musikinstrumenter og lignende samt benytte  

 projektører, 10. henkaste, anbringe eller nedgrave affald eller på  

 anden måde forurene skoven, 11. drive handel, 12. tænde bål, bruge kogeapparater eller andre åbne  

 ildsteder samt henkaste brændende eller glødende genstande.
 § 6.  Tobaksrygning er forbudt i tiden 1. marts - 31.  

 oktober i nåletræsplantager, i unge kulturer af såvel løvtræ som nåletræ og i  

 disses umiddelbare nærhed samt på lyngklædte arealer og græsbevokset  

 skovbund.
 Stk. 2.  Ejeren kan endvidere ved opslag helt forbyde  

 tobaksrygning i skoven eller forbyde tobaksrygning i særligt udsatte områder  

 af denne.
Særlige arrangementer § 7.  Sportsarrangementer, orienteringsløb, marcher,  

 spejderøvelser og andre lignende organiserede øvelser må ikke gennemføres  

 uden tilladelse fra skovens ejer.
§ 8.  Enhver afmærkning, skiltning m.v. i skoven i  

 forbindelse med arrangementer omfattet af § 7 kræver særlig tilladelse fra  

 ejeren.
Alt afmærkningsmateriale skal være tydeligt mærket med navn og  

 adresse samt dato for arrangementets afholdelse.
Materialet skal, hvis andet  

 ikke er aftalt, fjernes umiddelbart efter anvendelsen.
Forskellige bestemmelser § 9.  Uanset bestemmelsen i § 1 kan skovejeren forbyde  

 færdsel og ophold i skoven eller dele af denne:
1. på dage, hvor der afholdes jagt, 2. i områder, hvor der foregår intensivt  

 skovningsarbejde, 3. i tilfælde, hvor den stedlige politimyndighed af  

 hensyn til særlig risiko for brandfare har godkendt lukning af skoven eller  

 dele af denne, 4. i tilfælde, hvor skoven eller dele af denne af  

 sikkerhedsmæssige grunde kræves lukket i medfør af giftnævnets regulativ for  

 udbringning af bekæmpelsesmidler fra luftfartøjer.
Stk. 2.  Bekendtgørelse om lukning sker ved særligt  

 opslag, der anbringes ved de almindeligt anvendte indgange.
Opslaget skal  

 angive den tidsperiode, hvor forbudet gælder.
Opslaget skal fjernes ved  

 tidsperiodens udløb.
 Stk. 3.  I de tilfælde, hvor dele af skoven lukkes i  

 medfør af § 9, stk. 1 nr. 2, 3 eller 4, skal tillige tydeligt angives det  

 eller de områder, forbudet omfatter.
 § 10.  I særlige tilfælde kan fredningsnævnet tillade,  

 at skoven helt eller delvist lukkes for almenheden i medfør af  

 naturfredningslovens § 55, stk. 5.
 § 11.  Efter anmodning fra skovejeren kan  

 fredningsnævnet, ud over reglerne i denne bekendtgørelse, fastsætte særlige  

 regler for færdsel og ophold i skoven, jfr. naturfredningslovens § 55, stk.  

 5.
 § 12.  Reglerne i denne bekendtgørelse udelukker ikke  

 ejeren fra på sin ejendom at tillade færdsel og ophold i videre omfang end  

 det, der fremgår af denne bekendtgørelse.
 § 13.  Bekendtgørelsen omfatter ikke færdsels- og  

 opholdsrettigheder, der tilkommer almenheden eller bestemte personer ifølge  

 anden lovgivning eller anden særlig hjemmel.
§ 14.  Skovejeren eller dennes repræsentant kan af  

 enhver, som færdes i skoven på anden måde end tilladt, kræve oplysning om den  

 pågældendes navn, stilling og bopæl.
Gives oplysningerne ikke, eller  

 forekommer de uantagelige, kan den pågældende føres til nærmeste  

 politimyndighed.
 § 15.  Overtrædelse af §§ 1-9 og § 14 i denne  

 bekendtgørelse eller af forbud eller vilkår fastsat i medfør af § 10 og § 11,  

 jfr. naturfredningslovens § 55, stk. 5, straffes med bøde, jfr.  

 naturfredningslovens § 66, stk. 1, nr. 1 og stk. 2.
 § 16.  Bekendtgørelsen træder i kraft den 15.  

 september 1979.
