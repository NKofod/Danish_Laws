 I henhold til § 22, stk. 2, §§ 61 og 62 i lov nr. 130 af 9. april 1980 om  

 beskyttelse af havmiljøet fastsættes:
 § 1.  I denne bekendtgørelse forstås ved Flensborg  

 Fjord det vandområde der er beliggende vest for linien der trækkes fra  

 Falshoeft til Pøls huk rev.
 § 2.  Skibe uanset flagstat som er godkendt til at  

 medtage mere end 50 passagerer, og som sejler i fast rutefart i og på  

 Flensborg Fjord, må ikke udtømme kloakspildevand direkte i fjorden.
 § 3.  Passagerskibe der allerede på  

 ikrafttrædelsestidspunktet sejler i fast rutefart i og på Flensborg Fjord  

 skal opfylde forbuddet mod udtømning af kloakspildevand senest den 31.  

 december 1987.
 Stk. 2.  Passagerskibe der indsættes i fast rutefart i  

 og på Flensborg Fjord efter ikrafttrædelsestidspunktet skal opfylde forbuddet  

 mod udtømning af kloakspildevand fra indsættelsen.
 § 4.  Den der overtræder bekendtgørelsens § 2 og § 3  

 straffes med bøde, eller hæfte, med mindre højere straf er forskyldt efter  

 den øvrige lovgivning.
 Stk. 2.  For overtrædelser der begås af aktieselskaber,  

 andelsselskaber, anpartsselskaber eller lignende kan der pålægges selskabet  

 som sådant bødeansvar.
 § 5.  Bekendtgørelsen træder i kraft den 1. januar  

 1986.
