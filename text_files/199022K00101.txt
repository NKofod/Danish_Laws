Nr LSF 101 Forslag til Lov om ændring af lov om lån til betaling af ejendomsskatter  

 og om ændring af ligningsloven Fremsat af Klaus Hækkerup (S) Hanne Andersen (S) Bakholt (S) Dorte  

 Bennedsen (S) Erling Christensen (S) Poul Erik Dyrlund (S) Graversen (S) Else  

 Marie Mortensen (S) Peder Sass (S) den 29. januar 1991 Vedtaget ved tredjebehandling den 14. maj 1991 Lov nr. 337 af 06/06/1991 § 1 I lov om lån til betaling af ejendomsskatter og om ændring af  

 ligningsloven, jf. lovbekendtgørelse nr. 576 af 28. august 1987, foretages  

 følgende ændringer:
 1. I § 1, stk. 2, nr. 1, indsættes efter »lov om  

 social pension«: »eller lov om delpension eller modtager  

 efterløn«.
 2. § 3, 1. pkt., affattes således:
»Lånebeløbene forrentes med en årlig rente, der svarer til halvdelen  

 af Nationalbankens diskonto den 1. oktober det foregående år.« § 2 Stk. 1. § 1, nr. 1, har virkning for lån, der ydes til betaling  

 af ejendomsskatter m.v. vedrørende skatteåret 1992 og følgende skatteår.
 Stk. 2. § 1, nr. 2, har virkning for lån, der ydes til betaling af  

 ejendomsskatter m.v. vedrørende anden halvdel af skatteåret 1991 og følgende  

 skatteår, jf. dog stk. 3.
 Stk. 3. Lån, der er ydet til betaling af ejendomsskatter m.v.  

 vedrørende første halvdel af skatteåret 1991 og tidligere skatteår, forrentes  

 fra den 1. juli 1991 med en årlig rente, der svarer til halvdelen af  

 Nationalbankens diskonto den 1. oktober det foregående år.
Oprindeligt fremsat forslag § 1 I lov om lån til betaling af ejendomsskatter og om ændring af  

 ligningsloven, jf. lovbekendtgørelse nr. 576 af 28. august 1987, foretages  

 følgende ændringer:
 1. I § 1, stk. 2, nr. 1, indsættes efter »lov om  

 social pension«: »eller efterløn«.
 2. § 3, 1. pkt., affattes således:
» § 3. Lånebeløbene forrentes med en årlig rente svarende til  

 mindsterenten, beregnet for januar-juni, minus 3,5 pct.« § 2 Stk. 1. Loven har virkning for lån, der ydes til betaling af  

 ejendomsskatter m.v. vedrørende skatteåret 1991 og følgende skatteår, jf. dog  

 stk. 2.
 Stk. 2. Lån, der er ydet til betaling af ejendomsskatter m.v.  

 vedrørende 1990 og tidligere skatteår, forrentes fra den 1. januar 1991 med  

 den i henhold til § 3 beregnede forrentning.
Bemærkninger til lovforslaget Almindelige bemærkninger Formålet med lovforslaget er at ændre beregningen af den rentesats,  

 hvormed pensionisters indefrosne ejendomsskatter forrentes, samt at sikre  

 personer på efterløn den samme ret til at indefryse ejendomsskatter, som i  

 øvrigt tilkommer pensionister.
 Efter den gældende lovgivning er alle personer over 65 år samt modtagere  

 af førtidspension eller invalidepension i henhold til lov om lån til betaling  

 af ejendomsskatter og om ændring af ligningsloven berettigede til at lade  

 deres ejendomsskatter indefryse, når ejendommen primært tjener som bolig for  

 pensionisten eller dennes ægtefælle.
 Med vedtagelsen af lov nr. 202 af 18. maj 1982 om lån til betaling af  

 ejendomsskatter og om ændring af ligningsloven fastsattes denne rente til 8  

 pct., og det bestemtes samtidig, at renteudgiften ikke kunne fradrages ved  

 opgørelsen af den skattepligtige indkomst (se Folketingstidende 1981-82,  

 forhandlingerne sp. 374, 761, 6062 og 6910, tillæg A sp. 1025, tillæg B sp.  

 497 og 585 og tillæg C sp. 323).
 Regeringens lovforslag indebar, at renten skulle ligge 3 pct. over  

 Nationalbankens diskonto den 1. oktober det foregående år.
 Når Folketinget alligevel vedtog en fast rente på 8 pct., begrundedes det  

 med, at låneordningen for ejendomsskatter kunne betragtes som en udsættelse  

 af en skattebetaling og de 8 pct. svarede til procenttillægget på  

 restskatten, samt at renten ikke kunne fradrages i den skattepligtige  

 indkomst, hvilket også gjaldt renten af restskatten.
 Den 13. november 1984 fremsattes lovforslag (L 58) om at ændre renten fra  

 8 pct. til 6 pct. Ændringsforslaget begrundedes med, at det almindelige  

 renteniveau havde været faldende siden vedtagelsen af loven i 1982 (se  

 Folketingstidende 1984-85, forhandlingerne sp. 1751, 2577, 3602, 3893 og  

 tillæg A sp. 1281, tillæg B sp. 227 og tillæg C sp. 113).
Under Folketingets behandling af lovforslaget viste der sig stemning for  

 at erstatte den faste rente i loven med en variabel faktor, og det  

 besluttedes at fastsætte renten på de indefrosne ejendomsskatter til 11/2  

 pct. under Nationalbankens diskonto den 1. oktober det foregående år.
Der  

 blev lagt vægt på, at renten for indefrosne ejendomsskatter herved automatisk  

 ville variere i takt med det generelle renteniveau uden lovændringer.
Diskontoen har været 7 pct. fra oktober 1983 til marts 1990, hvor den  

 forhøjedes til 8 pct.
I juni 1990 forhøjedes den igen til 81/2 pct. og fra 2.  

 januar 1991 til 91/2 pct.
Nationalbankens mål er efterhånden at tilpasse  

 diskontoen til et mere markedsmæssigt niveau, jf.
Danmarks Nationalbank,  

 kvartalsoversigt, august 1990.
 Hvis reglen om forrentning af de indefrosne ejendomsskatter ikke ændres,  

 vil der herved ske en yderligere stigning i forrentningen af de indefrosne  

 ejendomsskatter oven i den allerede stedfundne stigning, uden at dette har  

 relation til den faktiske renteudvikling i samfundet.
Økonomiske og administrative bemærkninger Lovforslaget vil ikke indebære øgede økonomiske og administrative byrder  

 for hverken staten eller kommunerne.
Der må dog i en overgangsperiode  

 påregnes flere sager, idet personer på efterløn vil optræde tidligere som  

 ansøgere, end hvis de først kunne indgive ansøgning, når pensionssituationen  

 indtrådte.
Bemærkninger til lovforslagets enkelte bestemmelser Til § 1 Lovforslagets sigte er at sikre en forrentning, der svarer til  

 renteniveauet i samfundet.
Denne er for tiden omkring 11 pct. (Gennemsnittet  

 af den effektive obligationsrente var i august 1990 10,93 pct. og i september  

 1990 11,28 pct.). Da renter af de indefrosne ejendomsskatter ikke er  

 fradragsberettigede, svarer dette ved en marginalskat på 50 pct. til en rente  

 på 5,5 pct.
Mindsterenten er for tiden 9 pct.
Et fradrag i mindsterenten på  

 3,5 pct. vil bringe forrentningen af de indefrosne ejendomsskatter ned på de  

 tilsigtede 5,5 pct.
Mindsterenten beregnes i henhold til lovbekendtgørelse nr. 627 af 29.  

 september 1987 om skattemæssig behandling af gevinst og tab på fordringer og  

 gæld (kursgevinstloven) for halvårene januar-juni og juli-december på  

 baggrund af en af Københavns Fondsbørs dagligt udregnet effektiv  

 obligationsrente for de seneste 20 børsdage forud for 15. december og 15.  

 juni.
Såfremt den effektive obligationsrente i løbet af et halvår afviger  

 væsentligt fra den, der ligger til grund for beregningen af halvårets  

 mindsterente, foretages fornyet beregning af mindsterenten.
Mindsterenten har  

 siden indførelsen været følgende:
Da det er administrativt hensigtsmæssigt at bruge samme  

 forrentningsprocent året igennem for de indefrosne ejendomsskatter, foreslås  

 det, at disse for hele året forrentes med mindsterenten, som den beregnes for  

 første halvår.
Det vil sige, at forrentningsprocenten beregnes for det  

 pågældende år på baggrund af den effektive obligationsrente for de seneste 20  

 børsdage forud for den 15. december året før.
Efter 2. behandling den 7. maj 1991 § 1 I lov om lån til betaling af ejendomsskatter og om ændring af  

 ligningsloven, jf. lovbekendtgørelse nr. 576 af 28. august 1987, foretages  

 følgende ændringer:
 1. I § 1, stk. 2, nr. 1, indsættes efter »lov om  

 social pension«: »eller lov om delpension eller modtager  

 efterløn«.
 2. § 3, 1. pkt., affattes således:
»Lånebeløbene forrentes med en årlig rente, der svarer til halvdelen  

 af Nationalbankens diskonto den 1. oktober det foregående år.« § 2 Stk. 1. § 1, nr. 1, har virkning for lån, der ydes til betaling  

 af ejendomsskatter m.v. vedrørende skatteåret 1992 og følgende skatteår.
 Stk. 2. § 1, nr. 2, har virkning for lån, der ydes til betaling af  

 ejendomsskatter m.v. vedrørende anden halvdel af skatteåret 1991 og følgende  

 skatteår, jf. dog stk. 3.
 Stk. 3. Lån, der er ydet til betaling af ejendomsskatter m.v.  

 vedrørende første halvdel af skatteåret 1991 og tidligere skatteår, forrentes  

 fra den 1. juli 1991 med en årlig rente, der svarer til halvdelen af  

 Nationalbankens diskonto den 1. oktober det foregående år.
