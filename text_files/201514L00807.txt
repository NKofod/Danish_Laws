Betænkning afgivet af Retsudvalget den 19. maj 2016 Betænkning over Forslag til lov om ændring af lov om offentlighed i forvaltningen Ophævelse af bestemmelser, som friholder kalenderføring, ministerbetjening og dokumenter udvekslet mellem ministre og folketingsmedlemmer fra at være omfattet af retten til aktindsigt [af Pernille Skipper (EL), Peter Kofod Poulsen (DF) og Josephine Fock (ALT) m.fl.]:
1. Udvalgsarbejdet Lovforslaget blev fremsat den 3. februar 2016 og var til 1. behandling den 29. april 2016. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 2 møder.
Høring Lovforslaget er en genfremsættelse af lovforslag nr.
L 77, folketingsåret 2013-14, bortset fra et ændret forslag til ikrafttrædelsestidspunkt.
Lovforslag nr.
L 77, folketingsåret 2013-14, blev sendt i høring.
Høringsbrev, høringsoversigt og de indkomne høringssvar er omdelt som bilag til dette lovforslag.
2. Indstillinger og politiske bemærkninger Et flertal i udvalget (S, V, RV, SF og KF) indstiller lovforslaget til forkastelse ved 3. behandling.
 Et mindretal i udvalget (DF, EL, LA og ALT) indstiller lovforslaget til vedtagelse uændret.
Dansk Folkepartis, Enhedslistens, Liberal Alliances og Alternativets medlemmer af udvalget konstaterer, at der med den nye offentlighedslov, der blev vedtaget i 2013, er sket markante indskrænkninger i borgernes adgang til dokumenter i den offentlige forvaltning.
Dansk Folkeparti, Enhedslisten, Liberal Alliance og Alternativet ønsker en højere grad af åbenhed og gennemsigtighed, og det er baggrunden for, at forslagsstillerne har fremsat nærværende lovforslag om at ophæve lovens § 22 om indsigt i kalendere, § 24 om ministerbetjening og § 27, nr. 2, om dokumenter, der udveksles mellem ministre og medlemmer af Folketinget.
Dansk Folkeparti, Enhedslisten, Liberal Alliance og Alternativet konstaterer, at et flertal af Folketingets partier ønsker at ændre på offentlighedsloven.
Partierne opfordrer til, at denne ændring foretages hurtigst muligt for at sikre en mere gennemsigtig og åben adgang til den offentlige forvaltning for befolkningen.
 Dansk Folkeparti, Enhedslisten, Liberal Alliance og Alternativet stemmer naturligvis for lovforslaget og vil fortsat arbejde for at sikre mere og bedre gennemsigtighed i den offentlige forvaltning.
 Et andet mindretal i udvalget (IA) vil ved 3. behandling stemme hverken for eller imod lovforslaget.
 Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Peter Skaarup (DF) fmd.
Peter Kofod Poulsen (DF) Susanne Eilersen (DF) Hans Kristian Skibby (DF) Martin Henriksen (DF) Tilde Bork (DF) Preben Bang Henriksen (V) Jan E.
Jørgensen (V) Britt Bager (V) Jakob Engel-Schmidt (V) Carl Holst (V) Michael Aastrup Jensen (V) Henrik Dahl (LA) Simon Emil Ammitzbøll (LA) Søren Pape Poulsen (KF) Benny Engelbrecht (S) Kaare Dybvad (S) Troels Ravn (S) Mogens Jensen (S) nfmd.
Rasmus Prehn (S) Trine Bramsen (S) Pernille Skipper (EL) Henning Hyllested (EL) Rasmus Nordqvist (ALT) Sofie Carsten Nielsen (RV) Zenia Stampe (RV) Lisbeth Bech Poulsen (SF) Jesper Petersen (S) Aaja Chemnitz Larsen (IA) Siumut, Tjóðveldi og Javnaðarflokkurin havde ikke medlemmer i udvalget.
