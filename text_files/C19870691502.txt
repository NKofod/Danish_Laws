 I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse af 2. oktober 1986, aftales følgende:
Indledning § 1.  Mellem amtsrådet og Danmarks Lærerforening (den  

 lokale amtskreds), Dansk Aften- og Ungdomsskole Forening (den lokale  

 amtskreds) og Speciallærerforeningen af 1981 (den lokale amtskreds), jf.  

 bilag 1 til aftalen, kan der i henhold til rammeaftalen som led i en  

 fleksibel lønfastsættelse indgås aftaler om honorering af særlig indsats  

 inden for den i § 3 anførte pulje.
 Stk. 2.  I Frederiksberg Kommune varetager  

 kommunalbestyrelsen (kommunen) de beføjelser og opgaver, der i rammeaftalen  

 er henlagt til amtsrådet (amtskommunen).
Formål og personkreds § 2.  Med henblik på, at den enkelte amtskommune kan  

 honorere tjenestemænd ved amtskommunens skolevæsen og undervisningsvirksomhed  

 m.v., der ud fra objektive kriterier har ydet en særlig indsats, er der til  

 hver amtskommune afsat en pulje til ydelse afengangsbeløb til enkeltpersoner.
 Stk. 2.  Rammeaftalen omfatter amtskommunalt ansatte  

 tjenestemænd i folkeskolen, tjenestemænd ved amtskommunale enkeltfagskurser  

 for voksne bortset fra adjunkter og lektorer, tjenestemænd ved amtskommunale  

 undervisningsinstitutioner med undervisning efter lov om specialundervisning  

 for voksne, tjenestemænd ansat som amtskonsulent for fritidsundervisning og  

 faglig medhjælp for denne.
Amtets pulje § 3.  I perioden 1. april 1988 - 31. marts 1989  

 disponerer amtskommunerne over følgende beløb:
 Stk. 2.  I perioden 1. april 1987 - 31. marts 1988 udgør  

 amtskommunens pulje halvdelen af de for perioden 1. april 1988 - 31. marts  

 1989 fastsatte beløb.
 Stk. 3.  Ikke forbrugte puljemidler for perioden 1.  

 april 1987 - 31. marts 1988 kan anvendes i perioden 1. april 1988 - 31. marts  

 1989.
Formen for honorering af særlig indsats § 4.  Honorering af særlig indsats kan ske i form af  

 engangsvederlag eller vederlag for en periode af op til et års varighed.  

 Honorering ud over 12 måneder af samme person for samme opgave kræver ny  

 aftale mellem parterne.
 Stk. 2.  Vederlag efter denne rammeaftale er  

 ikke-pensionsgivende og fastsættes som et antal enheder a 100 kr. i  

 grundbeløb pr. 1. oktober 1984.
 Stk. 3.  Grundbeløb reguleres som særlige tillæg til  

 tjenestemænd i overensstemmelse med den til enhver tid gældende aftale mellem  

 Finansministeriet og tjenestemændenes centralorganisationer om justering af  

 tjenestemandslønninger.
 Stk. 4.  Vederlag ydet efter denne rammeaftale indgår  

 ikke ved beregningen af overtimebetaling m.v.
Procedure § 5.  Forslag om anvendelse af puljen kan fremsættes  

 af såvel amtsrådet som af vedkommende lokale amtskreds.
Forslag fremsættes  

 skriftligt.
Stk. 2.  Amtsrådets forslag fremsættes over for  

 vedkommende lokale amtskreds, der har en frist på 21 skoledage til at anmode  

 om forhandling.
Sker dette ikke, betragtes forslaget som gennemført som en  

 aftale.
Stk. 3.  Fremsætter vedkommende lokale amtskreds forslag  

 om honorering af særlig indsats, eller anmoder amtskredsen om en drøftelse af  

 et af amtsrådet fremsat forslag, skal amtskommunen indlede forhandling om  

 forslaget inden for en rimelig frist og senest 6 uger fra modtagelsen af  

 forslaget/anmodningen om en drøftelse.
 Stk. 4.  Forslag, der har været genstand for  

 forhandling, kan kun gennemføres, såfremt der opnås enighed mellem parterne  

 ved en aftale.
Opgørelse af forbruget § 6.  Amtskommunen foretager pr. 31. december 1988 en  

 opgørelse over, hvor stor en del af amtskommunens pulje der er anvendt.
 Stk. 2.  Meddelelse om størrelsen af amtskommunens pulje  

 og forbruget tilsendes Undervisningsministeriet.
 Stk. 3.  Eventuelle ubrugte puljemidler tilbageføres til  

 central forhandiing mellem Finansministeriet og Lærernes Centralorganisation  

 pr. 1. april 1989.
 Ikrafttræden m.v.
 § 7.  Rammeaftalen har virkning fra 1. april 1987 og  

 er indgået for perioden 1. april 1987 - 31. marts 1989.
København, den 4. december 1987 Lærernes Centralorganisation Martin Rømer Finansministeriet P.
M.
V.
E.
B.
Hans C.
Jensen Bilag 1 Lærernes Centralorganisation har oplyst, at de i § 2, stk. 2, af  

 rammeaftalen omfattede stillinger er grænsedraget således:
