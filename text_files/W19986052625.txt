Vægtafgiftsperiode Reference:
Vægtafgiftslovens § 10, stk. 1 A's klage til Landsskatteretten skyldtes, at Central-Registreret for  

 Motorkøretøjer havde anset ham for pligtig til at betale  

 vægtafgift på 531 kr. ekskl. rente og gebyr i afgiftsperioden fra  

 den 1. februar 1998 til den 21. april 1998.
 Det fremgik af sagens oplysninger, at klageren havde været  

 registreret som ejer af en personbil af mærket Porche.
 Følgende fremgik af fremlagt dokument dateret den 27. december  

 1997:
"JEG A SÆLGER HERMED ET STK.
PORCHE 924 SOM PRØVEKØRT  

 OG BESET TIL:" (udeladt) A" FRI OG UBEHÆFTET Klageren havde i brev af 7. april 1998 til Københavns Politi  

 oplyst, at han ikke var bekendt med køberens navn og adresse.
 Køretøjet blev afmeldt i Central-Registeret for  

 Motorkøretøjer den 22. april 1998 på grundlag af  

 forsikringsophør den 30. januar 1998 og klagerens erklæring af  

 20. april 1998 om bortkomne nummerplader, uden forinden at være  

 ejerskiftet.
Central-Registeret for Motorkøretøjer havde som begrundelse  

 for den påklagede afgørelse bl.a. anført, at  

 vægtafgiften for perioden fra den 1. februar 1998 til den 21. april  

 1998 påhvilede klageren som registreret ejer (bruger) af  

 køretøjet ved afgiftsperiodens begyndelse den 1. februar 1998,  

 jf. vægtafgiftslovens § 10, stk. 1, og at køretøjets salg  

 ikke fritog klageren for afgiftspligten.
Den nye ejer af et registreret  

 køretøj havde i henhold til  

 registreringsbekendtgørelsens § 20, stk. 1, pligt til at anmelde  

 ejerskiftet inden 3 uger, medmindre køretøjet var afmeldt  

 forinden.
Såfremt det var dokumenteret, at køretøjet  

 senest den 15. i måneden før afgiftsperiodens begyndelse, var  

 overgået til anden ejer (bruger), uden at dette var anmeldt til  

 registreringsmyndigheden, påhvilede afgiften dog alene den nye ejer  

 (bruger), jf. vægtafgiftslovens § 10, stk. 4. Som dokumentation blev  

 krævet dateret og af køber underskrevet købekontrakt,  

 slutseddel eller lignende, mens dags dato kvittering ikke var  

 tilstrækkelig.
Den fremlagte slutseddel kunne ikke anerkendes som  

 tilstrækkelig dokumentation, da det ikke på grundlag heraf var  

 muligt at identificere køberen af køretøjet, hvorfor  

 klagerens ansøgning af 13. maj 1998 om fritagelse for betaling af  

 vægtafgift for køretøjet vedrørende  

 afgiftsperioden 1.2.1998 - 21.4.1998 ikke var imødekommet.
 Klageren havde over for Landsskatteretten nedlagt påstand om, at han  

 blev fritaget for at betale vægtafgift for det omhandlede  

 køretøj fra den 28. december 1997 eller senest 3 uger herefter.
Til støtte for påstanden havde klageren bl.a. gjort  

 gældende, at han den 28. december 1997 solgte den omhandlede bil, og at  

 han kort tid efter forsøgte at afmelde bilen på motorkontoret,  

 som oplyste ham om, at det var den nye ejers pligt at omregistrere bilen  

 inden for tre uger.
Da dette åbenbart ikke skete, blev han af politiet  

 opkrævet vægtafgift på køretøjet.
Han gjorde  

 derfor politiet opmærksom på salget og vedlagde kopi af salgsbrev  

 underskrevet af den nye ejer.
Den nye ejer fik imidlertid først  

 omregistreret køretøjet den 21. april 1998, og klageren blev  

 herefter opkrævet skyldig vægtafgift for den mellemliggende  

 periode med den begrundelse, at den nye ejers underskrift på  

 salgsbrevet var ulæselig.
Klageren havde endvidere anført, at  

 han intet ulovligt havde begået, at han ikke kunne stå til  

 regnskab for læseligheden af andres underskrift, og at den nye ejer vel  

 ikke ville benægte ægtheden af salgsbrevet, da bilen ellers  

 stadig måtte tilhøre klageren.
 Landsskatterettens bemærkninger:
 Det fremgik af vægtafgiftslovens § 10, stk. 1, 1. pkt., at afgiften  

 påhvilede den, i hvis navn køretøjet ved afgiftsperiodens  

 begyndelse var registreret.
 Var køretøjet ved afgiftsperiodens begyndelse overgået  

 til anden ejer, uden at dette var anmeldt til registreringsmyndigheden,  

 påhvilede afgiften tillige den nye ejer, jf. lovens § 10, stk. 2.
 I henhold til lovens § 10, stk. 4, påhvilede afgiften alene den nye  

 ejer, selv om ejerskiftet ikke var anmeldt til registreringsmyndigheden,  

 såfremt det dokumenteredes, at køretøjet senest den 15. i  

 måneden før afgiftsperiodens begyndelse var overgået til  

 anden ejer.
Retten fandt, at det fremlagte dokument dateret den 27. december 1997 ikke  

 kunne anses for tilstrækkelig dokumentation for, at  

 køretøjet senest den 15. i måneden før  

 afgiftsperiodens begyndelse var overgået til anden ejer.
Der var herved  

 henset til, at køberen ikke i dokumentet var identificeret i  

 fornødent omfang.
 Herefter, og da den nye ejer ikke havde anmeldt ejerskiftet til  

 Central-Registeret for Motorkøretøjer, fandt retten, at  

 afgiften ikke alene påhvilede den nye ejer i henhold til  

 vægtafgiftslovens § 10, stk. 4.
 Da klageren var registreret som ejer af det omhandlede  

 køretøj ved afgiftsperiodens begyndelse den 1. februar 1998 og  

 indtil den 22. april 1998, hvor køretøjet blev afmeldt i  

 Central-Registeret for Motorkøretøjer, jf.  

 vægtafgiftslovens § 6, stk. 3, fandt retten herefter, at det var med  

 rette, at klageren var anset for pligtig til at betale afgift for det  

 omhandlede køretøj i afgiftsperioden fra den 1. februar 1998  

 til den 21. april 1998, jf. vægtafgiftslovens § 10, stk. 1.
Den påklagede afgørelse blev stadfæstet.
Det af  

 klageren anførte kunne ikke føre til et andet resultat.
