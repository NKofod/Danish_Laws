Indledning Personer, der omfattes af de nye pensionsordninger, der er under  

 opbygning, vil ikke længere have adgang til supplementsunderstøttelse, der i  

 princippet er en ordning for ikke-pensionssikret personale i statens  

 tjeneste, jf. cirkulære af 26. januar 1972 (* 3).
I en overgangsperiode efter pensionsordningernes start vil  

 pensionsudbetalingerne ved pensionering imidlertid være mindre end den  

 understøttelse, som de pågældende havde mulighed for at få efter hidtil  

 gældende regler.
Dette skyldes især de relativt små pensionsbidrag og korte  

 bidragsperioder, f.eks. på grund af høj alder ved indtræden i  

 pensionsordningen.
 Der er derfor etableret hjemmel til en overgangsordning, hvorved staten  

 yder et udligningsbeløb, hvis pensionen fra den overenskomstmæssige  

 pensionsordning er lavere end understøttelsen.
Hvem er omfattet Statsansatte, der på afskedstidspunktet ville have kunnet få bevilget en  

 supplementsunderstøttelse på grundlag af 15 års ansættelse i staten efter det  

 30. år.
 Overgangsordningen gælder i tilknytning til alders, sygdoms- eller  

 ægtefælle- og børnepensioner fra de overenskomstmæssige pensionsordninger,  

 der er aftalt påbegyndt pr. 1. april 1988 og 1. april 1990 eller senere.  

 Personer, der pensioneres efter de nævnte datoer er omfattet af ordningen.
 For statsansatte, der var fyldt 60 år den 1. april 1990, kan  

 understøttelsen udbetales ubeskåret fra det 67. år eller tidligere, hvis  

 pågældende fratræder på grund af sygdom.
 For øvrige statsansatte, der ved pensionering ikke opnår så stor en  

 pension, som understøttelsesbeløbet ville have udgjort, betaler staten  

 differencen mellem den årlige pension og det understøttelsesbeløb, den  

 pågældende ville have været berettiget til på afskedstidspunktet.
Anvendelse af overgangsordningen for efterladte ægtefæller forudsætter, at  

 der ydes ægtefællepension fra den overenskomstmæssige pensionsordning.
I de  

 endnu ikke udbyggede ordninger er det en forudsætning for, at staten yder  

 udligningsbeløb, at den enkelte ansatte vælger ægtefælledækning, der mindst  

 udgør 20 pct. af lønnen i det omfang, det obligatoriske bidrags størrelse  

 giver mulighed herfor.
Ordningens indhold Overgangsordningen gælder såvel understøttelser, der skal udbetales  

 straks, som opsatte understøttelser, der bevilges ved afsked på grund af  

 rationaliseringer og ved overgang til efterløn.
 Ved fratræden p.g.a. alder eller sygdom eller i tilfælde af dødsfald skal  

 styrelsen som hidtil beregne den årlige understøttelse for den pågældende  

 eller dennes efterladte.
 Styrelsen beregner efter hidtil gældende regler det understøttelsesbeløb,  

 som den pågældende ville være berettiget til på afskeds- eller  

 dødsfaldstidspunktet.
 Den periode, den pågældende har været omfattet pensionsordningen skal  

 medregnes ved opgørelsen af understøttelsesancienniteten.
Samordningen Styrelsen skal herefter indhente oplysning fra pensionsordningen om  

 størrelsen af den årlige pensionsydelse beregnet på de overenskomstfastsatte  

 pensionsbidrag dvs. ekskl. evt. frivillige bidrag.
Det forudsættes, at pensionsinstituttet til brug for opgørelsen oplyser,  

 hvad evt. kapitalbeløb (bortset fra gruppelivs- og gruppeinvalideordninger)  

 ville udgøre som løbende ydelser.
Disse beløb indgår herefter i beregning af  

 udligningsbeløbet.
Samtidig skal styrelsen anmode pensionsinstituttet om en gang årligt at  

 indberette pensioninstituttets generelle bonusregulering til Statens  

 Regnskabsdirektorat, Pensionskontoret.
Styrelsen indberetter beløbene til  

 Statens Regnskabsdirektorat, Pensionskontoret, som sørger for udbetalingen af  

 understøttelsesbeløbene, og som fremover i forbindelse med årlige  

 bonusreguleringer reducerer de udbetalte udligningsbeløb.
 Udligningsbeløbet udbetales af Statens Regnskabsdirektorat i månedlig  

 rater.
 P.M.V.
 E.B.
