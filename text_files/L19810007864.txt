 Den 5. februar 1981 undertegnedes i Tunis en overenskomst  

 mellem Danmark og Tunesien til undgåelse af dobbeltbeskatning og forhindring  

 af skatteunddragelse for så vidt angår indkomst- og formueskatter.  

 Overenskomsten har følgende ordlyd:
OVERENSKOMST mellem Danmark og Tunesien til undgåelse af dobbeltbeskatning og  

 forhindring af beskatningsunddragelse for så vidt angår indkomst- og  

 formueskatter.
Regeringen i Kongeriget Danmark og Regeringen i Den Tunesiske Republik, der ønsker at undgå dobbeltbeskatning og at forhindre  

 beskatningsunddragelse for så vidt angår indkomst- og formueskatter, er  

 blevet enige om følgende bestemmelser:
Artikel 1 De af overenskomsten omfattede personer Denne overenskomst skal finde anvendelse på personer, der er hjemmehørende  

 i en af eller begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomst- og formueskatter, der pålignes på en kontraherende stats, dens  

 politiske underafdelingers eller dens lokale myndigheders vegne uden hensyn  

 til, hvorledes de opkræves.
 2. Som indkomst- og formueskatter skal anses alle  

 skatter, der pålignes hele indkomsten, hele formuen eller dele af indkomsten  

 eller formuen, herunder skatter af fortjeneste ved afhændelse af rørlig  

 formue eller fast ejendom, såvel som skatter på formueforøgelse.
 3. De gældende skatter, på hvilke overenskomsten skal  

 finde anvendelse, er især:
 (herefter omtalt som "dansk skat").
 (herefter omtalt som "tunesisk skat").
4. Overenskomsten skal også finde anvendelse på alle  

 skatter af samme eller væsentlig samme art, der efter denne overenskomsts  

 underskrivelse pålignes som tillæg til eller i stedet for de gældende  

 skatter.
De kompetente myndigheder i de kontraherende stater skal give  

 hinanden underretning om vigtige ændringer, som er foretaget i deres  

 respektive skattelove.
Artikel 3 Almindelige definitioner 1. Medmindre andet fremgår af sammenhængen, skal i  

 denne overenskomst:
 2. Ved anvendelsen af denne overenskomst i en  

 kontraherende stat skal, medmindre andet følger af sammenhængen, ethvert  

 udtryk, som ikke er defineret deri, tillægges den betydning, som det har i  

 denne stats lovgivning om de skatter, hvorpå overenskomsten finder  

 anvendelse.
Artikel 4 Skattemæssigt hjemsted 1. I denne overenskomst betyder udtrykket "en  

 person, der er hjemmehørende i en kontraherende stat" enhver person, som  

 i henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller ethvert andet lignende kriterium.  

 Udtrykket omfatter dog ikke en person, hvis skattepligt i en kontraherende  

 stat er begrænset til indkomst fra kilder i denne stat eller der beroende  

 formue.
 2. I tilfælde, hvor en fysisk person efter  

 bestemmelserne i stykke 1 er hjemmehørende i begge de kontraherende stater,  

 bestemmes hans status efter følgende regler:
 3. I tilfælde, hvor en ikke-fysisk person efter  

 bestemmelserne i stykke 1 er hjemmehørende i begge de kontraherende stater,  

 skal den anses for at være hjemmehørende i den stat, i hvilken dens virkelige  

 ledelse har sit sæde.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, gennem hvilket et foretagendes  

 virksomhed helt eller delvis udøves.
 2. Udtrykket "fast driftssted" omfatter  

 navnlig:
 3. Udtrykket "fast driftssted" anses for  

 ikke at omfatte:
 4. I tilfælde, hvor en person (der ikke er en sådan  

 uafhængig repræsentant som omhandlet i stykke 6) i en kontraherende stat  

 handler på et i den anden kontraherende stat hjemmehørende foretagendes  

 vegne, anses han for at udgøre et fast driftssted i den førstnævnte stat:
 5. Et forsikringsselskab i en kontraherende stat skal  

 anses for at have et fast driftssted i den anden stat, hvis det opkræver  

 præmier på denne stats område eller dækker risici der gennem en mellemmand  

 til en repræsentant som ikke er en sådan, som er omhandlet i stykke 6  

 nedenfor.
 6. Et foretagende skal ikke anses for at have et fast  

 driftssted i en kontraherende stat, blot fordi det driver erhvervsvirksomhed  

 i denne stat gennem en mægler, kommissionær eller anden uafhængig  

 repræsentant, forudsat at disse personer handler inden for deres sædvanlige  

 erhvervsvirksomheds rammer.
 7. Den omstændighed, at et selskab, der er  

 hjemmehørende i en kontraherende stat, behersker eller beherskes af et  

 selskab, der er hjemmehørende i den anden kontraherende stat, eller som  

 (enten gennem et fast driftssted eller på anden måde) udøver  

 erhvervsvirksomhed i denne anden stat, skal ikke i sig selv medføre, at et af  

 de to selskaber anses for et fast driftssted for det andet.
Artikel 6 Indkomst af fast ejendom 1. Indkomst, som en person, der er hjemmehørende i en  

 kontraherende stat, oppebærer af fast ejendom (herunder indkomst af land-  

 eller skovbrug), der er beliggende i den anden kontraherende stat, kan  

 beskattes i denne anden stat.
2. Udtrykket "fast ejendom" skal tillægges  

 den betydning, som det har i lovgivningen i den kontraherende stat, hvori  

 ejendommen er beliggende.
Udtrykket skal i alle tilfælde omfatte tilbehør til  

 fast ejendom, besætning og redskaber, der anvendes i land- og skovbrug,  

 rettigheder på hvilke den almindelige lovgivning om fast ejendom finder  

 anvendelse, brugsrettigheder til fast ejendom, samt rettigheder til  

 varierende eller faste ydelser, der betales for udnyttelsen af eller retten  

 til at udnytte mineralforekomster, kilder og andre naturforekomster; skibe og  

 luftfartøjer skal ikke anses for fast ejendom.
 3. Bestemmelsen i stykke 1 skal finde anvendelse på  

 indkomst, der hidrører fra direkte brug, udlejning, bortforpagtning eller fra  

 enhver anden form for benyttelse af fast ejendom.
 4. Bestemmelserne i stykke 1 og 3 skal også finde  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 Fortjeneste ved erhvervsvirksomhed 1. Fortjeneste indvundet af et foretagende i en  

 kontraherende stat kan kun beskattes i denne stat, medmindre foretagendet  

 driver erhvervsvirksomhed i den anden kontraherende stat gennem et der  

 beliggende fast driftssted.
Såfremt foretagendet driver en sådan virksomhed,  

 kan dets fortjeneste beskattes i den anden stat, men dog kun for så vidt  

 angår den del deraf, som kan henføres til dette faste driftssted.
 2. Under iagttagelse af bestemmelserne i stykke 3 skal  

 der i tilfælde, hvor et foretagende i en kontraherende stat driver  

 erhvervsvirksomhed i den anden kontraherende stat gennem et der beliggende  

 fast driftssted, i hver kontraherende stat til dette faste driftssted  

 henføres den fortjeneste, som det kunne forventes at ville have opnået, hvis  

 det havde været et frit og uafhængigt foretagende, som udøvede den samme  

 eller lignende virksomhed på samme eller lignende vilkår, og som under  

 fuldstændig frie forhold afsluttede forretninger med det foretagende, hvis  

 faste driftssted det er.
3. Ved fastsættelsen af et fast driftssteds  

 fortjeneste skal det være tilladt at fradrage omkostninger, som er afholdt i  

 forbindelse med det faste driftssteds virksomhed, herunder de faktiske  

 generalomkostninger til ledelse og administration, hvad enten de er afholdt i  

 den stat, hvori det faste driftssted er beliggende, eller andre steder.
Der  

 kan ikke gives fradrag for beløb, der udbetales af det faste driftssted til  

 foretagendets sæde eller til andre af foretagendets driftssteder som  

 royalties, honorarer eller andre lignende betalinger for patenter, retten til  

 at udnytte disse eller andre rettigheder, som provision (bortset fra  

 godtgørelse for reelt afholdte udgifter) for ydede tjenesteydelser eller  

 ledelsesarbejde eller, bortset fra tilfælde af bankvirksomhed, som renter af  

 beløb udlånt til det faste driftssted.
 4. Såfremt det har været sædvane i en kontraherende  

 stat at fastsætte den fortjeneste, der kan henføres til et fast driftssted,på  

 grundlag af en fordeling af foretagendets samlede fortjeneste mellem dets  

 forskellige afdelinger, skal intet i stykke 2 udelukke denne kontraherende  

 stat fra at fastsætte den skattepligtige fortjeneste på grundlag af en sådan  

 sædvanemæssig fordeling; den valgte fordelingsmetode skal imidlertid være  

 sådan, at resultatet bliver i overensstemmelse med de principper, der er  

 fastslagt i denne artikel.
 5. Ingen fortjeneste skal kunne henføres til et fast  

 driftssted, blot fordi dette faste driftssted har foretaget indkøb af varer  

 for foretagendet.
 6. Ved anvendelsen af de foranstående stykker skal den  

 fortjeneste, der henføres til det faste driftssted, fastsættes efter samme  

 metode hvert år, medmindre der er god og fyldestgørende grund til at anvende  

 en anden fremgangsmåde.
 7. I tilfælde, hvor en fortjeneste omfatter  

 indkomster, som er omhandlet særskilt i andre artikler i denne overenskomst,  

 skal bestemmelserne i disse andre artikler ikke berøres af bestemmelserne i  

 denne artikel.
 8. En interessents andele i fortjeneste fra et  

 foretagende, der er etableret som "societe de fait" eller som  

 "stille selskab", kan kun beskattes i den stat, hvor foretagendet  

 har et fast driftssted.
Artikel 8 Skibs- og luftfart 1. Fortjeneste ved skibs- eller luftfartsvirksomhed i  

 international trafik kan kun beskattes i den kontraherende stat, hvori  

 foretagendets virkelige ledelse har sit sæde.
 2. Såfremt den virkelige ledelse for et foretagende,  

 der driver skibsfartsvirksomhed, har sit sæde om bord på et skib, skal  

 foretagendet anses for at have sit sæde i den kontraherende stat, i hvilken  

 skibet har sit hjemsted, eller såfremt et sådant ikke findes, i den  

 kontraherende stat, i hvilken skibets reder er hjemmehørende.
 3. Bestemmelserne i stykke 1 skal også finde  

 anvendelse på fortjeneste ved deltagelse i en pool, i et konsortium eller i  

 en international driftsorganisation.
 4. For så vidt angår fortjeneste, som oppebæres af det  

 danske, norske og svenske luftfartskonsortium Scandinavian Airlines System  

 (SAS), skal bestemmelsen i stykke 1 kun finde anvendelse på den del af  

 fortjenesten, som svarer til den andel i konsortiet, som ejes af Det Danske  

 Luftfartsselskab (DDL), den danske partner i Scandinavian Airlines System  

 (SAS).
Artikel 9 Indbyrdes forbundne foretagender 1. I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 der afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, men som på grund  

 af disse vilkår ikke er tilfaldet dette, medregnes til dette foretagendes  

 fortjeneste og beskattes i overensstemmelse hermed.
2. I tilfælde, hvor en kontraherende stat til  

 fortjenesten for et foretagende i denne stat medregner - og i  

 overensstemmelse hermed beskatter - fortjeneste, som et foretagende i den  

 anden kontraherende stat er blevet beskattet af i denne anden stat, og den  

 således medregnede fortjeneste er fortjeneste, som ville være tilfaldet  

 foretagendet i den førstnævnte stat, hvis vilkårene mellem de to foretagender  

 havde været de samme, som ville være blevet aftalt mellem uafhængige  

 foretagender, skal denne anden stat foretage en dertil svarende regulering af  

 det skattebeløb, som er beregnet der af fortjenesten.
Ved reguleringen skal  

 der tages hensyn til de øvrige bestemmelser i denne overenskomst, og de  

 kontraherende staters kompetente myndigheder skal om nødvendigt rådføre sig  

 med hinanden.
Artikel 10 Udbytte 1. Udbytte, som udbetales af et selskab, der er  

 hjemmehørende i en kontraherende stat, til en person, der er hjemmehørende i  

 den anden kontraherende stat, kan beskattes i denne anden stat.
 2. Sådant udbytte kan imidlertid også beskattes i den  

 kontraherende stat, hvori det selskab, der betaler udbyttet, er  

 hjemmehørende, og i henhold til lovgivningen i denne stat, men den skat, der  

 pålignes, må, såfremt modtageren er udbyttets retmæssige ejer, ikke overstige  

 15 pct. af udbyttets bruttobeløb.
 De kontraherende staters kompetente myndigheder skal ved gensidig aftale  

 fastsætte de nærmere regler for gennemførelsen af disse begrænsninger.
 Dette stykke berører ikke adgangen til at beskatte selskabet af den  

 fortjeneste, hvoraf udbyttet er udbetalt.
 3. Udtrykket "udbytte" betyder i denne  

 artikel indkomst af aktier, "jouissance" aktier eller  

 "jouissance" rettigheder, stifterandele eller andre rettigheder,  

 der ikke er gældsfordringer, og som giver ret til andel i fortjeneste såvel  

 som indkomst fra andre selskabsrettigheder, der er undergivet samme  

 skattemæssige behandling som indkomst af aktier i henhold til  

 skattelovgivningen i den stat, i hvilken det selskab, der foretager  

 udlodningen, er hjemmehørende.
4. Bestemmelserne i stykke 1 og 2 skal ikke finde  

 anvendelse, såfremt udbyttets retmæssige ejer, der er hjemmehørende i en  

 kontraherende stat, i den anden kontraherende stat, i hvilken det selskab,  

 der udbetaler udbyttet, er hjemmehørende, driver erhvervsvirksomhed gennem et  

 der beliggende fast driftssted eller udøver frit erhverv i denne anden stat  

 fra et der beliggende fast sted, og den aktiebesiddelse, som ligger til grund  

 for udlodningen af udbyttet, har direkte forbindelse med et sådant fast  

 driftssted eller fast sted.
I så fald skal bestemmelserne henholdsvis i  

 artikel 7 eller i artikel 14 finde anvendelse.
 5. I tilfælde, hvor et selskab, der er hjemmehørende i  

 en kontraherende stat, oppebærer fortjeneste eller indkomst fra den anden  

 kontraherende stat, må denne anden stat ikke påligne nogen skat på udbytte,  

 som udbetales af selskabet, medmindre udbyttet udbetales til en person, der  

 er hjemmehørende i denne anden stat, eller den aktiebesiddelse, som ligger  

 til grund for udlodningen af udbyttet, har direkte forbindelse med et fast  

 driftssted eller et fast sted, der er beliggende i denne anden stat, eller  

 undergive selskabets ikke-udloddede fortjeneste nogen skat på ikke-udloddet  

 fortjeneste, selv om det udbetalte udbytte eller den ikke-udloddede  

 fortjeneste helt eller delvis består af fortjeneste eller indkomst hidrørende  

 fra denne anden stat.
 6. Uanset enhver anden bestemmelse i denne  

 overenskomst kan enhver af de kontraherende stater af et i den anden  

 kontraherende stat hjemmehørende selskabs indkomst, som kan henføres til et  

 fast driftssted i den førstnævnte stat, som et tillæg til den skat, som  

 skulle svares af et selskab, som var registreret i den førstnævnte stat,  

 opkræve en skat af samme karakter som udbytteskatten, idet den således  

 pålignede tillægsskat dog ikke må overstige 15 pct. af den fra kildestaten  

 overførte indkomst.
 Ved anvendelsen af denne bestemmelse skal udtrykket "indkomst"  

 betyde indkomster, som kan henføres til et fast driftssted i en kontraherende  

 stat og vedrører det løbende år eller tidligere år, efter at alle skatter,  

 bortset fra den af nærværende bestemmelse omfattede tillægsskat, pålignet de  

 nævnte indkomster af nævnte stat, er bragt til fradrag, idet dette udtryk dog  

 ikke omfatter indkomst, som kan henføres til et selskabs faste driftssted i  

 en kontraherende stat, og denne stat, og heller ikke indkomster, der ikke er  

 overført fra kildestaten.
Artikel 11 Renter 1. Renter, der hidrører fra en kontraherende stat og  

 betales til en person, der er hjemmehørende i den anden kontraherende stat,  

 kan beskattes i denne anden stat.
2. Sådan rente kan imidlertid også beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat, men den skat, der pålignes, må, såfremt modtageren  

 er rentebeløbets retmæssige ejer, ikke overstige 12 pct. af bruttobeløbet.
De  

 kontraherende staters kompetente myndigheder skal ved gensidig aftale  

 fastsætte de nærmere regler for gennemførelsen af denne begrænsning.
3. Udtrykket "rente" betyder i denne artikel  

 indkomst af gældsfordringer af enhver art, hvad enten de er sikrede ved pant  

 eller ikke, og hvad enten de indeholder en ret til andel i skyldnerens  

 fortjeneste eller ikke, og især indkomst af statsgældsbeviser og indkomst af  

 obligationer eller forskrivninger, herunder præmier og gevinster, der knytter  

 sig til sådanne gældsbeviser, obligationer eller forskrivninger.
Straftillæg  

 som følge af for sen betaling skal ikke anses for renter i denne artikel.
4. Bestemmelserne i stykke 1 og 2 skal ikke finde  

 anvendelse, såfremt renternes retmæssige ejer, der er hjemmehørende i en  

 kontraherende stat, i den anden kontraherende stat, i den anden kontraherende  

 stat, hvorfra renterne hidrører, driver erhvervsvirksomhed gennem et der  

 beliggende fast driftssted eller udøver frit erhverv i denne anden stat fra  

 et der beliggende fast sted, og den fordring, som ligger til grund for den  

 udbetalte rente, har direkte forbindelse med et sådant fast driftssted eller  

 fast sted.
I så fald skal bestemmelserne henholdsvis i artikel 7 eller i  

 artikel 14 finde anvendelse.
5. Renter skal anses for at hidrøre fra en  

 kontraherende stat, hvis de betales af denne stat selv, af en af dens  

 politiske underafdelinger eller lokale myndigheder, eller af en person, der  

 er hjemhørende i denne stat.
I tilfælde, hvor den person, der betaler renten,  

 hvad enten han er hjemmehørende i en kontraherende stat eller ikke,  

 imidlertid har et fast driftssted eller et fast sted i en kontraherende stat,  

 i forbindelse med hvilket den gæld, hvoraf renten betales, er stiftet, og  

 sådan rente afholdes af dette faste driftssted eller faste sted, skal sådan  

 rente anses for at hidrøre fra den stat, hvori det faste driftssted eller det  

 faste sted er beliggende.
6. I tilfælde, hvor en særlig forbindelse mellem den,  

 der betaler renten, og den retmæssige ejer, eller mellem disse og en tredje  

 person, har bevirket, at den betalte rente set i forhold til den  

 gældsfordring, for hvilken den er betalt, overstiger det beløb, som ville  

 være blevet aftalt mellem skyldneren og den retmæssige ejer, såfremt den  

 nævnte forbindelse ikke havde foreligget, skal bestemmelserne i denne artikel  

 alene finde anvendelse på det sidstnævnte beløb.
I så fald skal det  

 overskydende beløb kunne beskattes i overensstemmelse med lovgivningen i hver  

 af de kontraherende stater under hensyntagen til de øvrige bestemmelser i  

 denne overenskomst.
 7. Uanset bestemmelserne i stykke 2 kan renter af lån  

 og kreditter ydet til den tunesiske stat af den danske stat, af  

 Industrialiseringsfonden for Udviklingslande eller af andre tilsvarende  

 fonds, som disponerer over danske offentlige midler, ikke beskattes i  

 Tunesien.
Artikel 12 Royalties 1. Royalties, der hidrører fra en kontraherende stat  

 og betales til en person, der er hjemmehørende i den anden kontraherende  

 stat, kan, hvis denne person er den retmæssige ejer af royaltybeløbet,  

 beskattes i denne anden stat.
 2. Sådanne royalties kan imidlertid også beskattes i  

 den kontraherende stat, hvorfra de hidrører, og i henhold til lovgivningen i  

 denne stat, men hvis den person, der modtager royaltybeløbet, er den  

 retmæssige ejer af beløbet, må den skat, der pålægges, ikke overstige 15 pct.  

 af bruttobeløbet.
 3. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at anvende enhver ophavsret til et litterært, kunstnerisk  

 eller videnskabeligt arbejde, herunder spillefilm og optagelser til brug for  

 radio- og fjernsynsudsendelser, ethvert patent, varemærke, mønster eller  

 model, tegning, hemmelig formel eller fremstillingsmetode, eller for  

 anvendelsen af eller retten til at anvende industrielt, kommercielt eller  

 videnskabeligt udstyr eller for oplysninger om industrielle, kommercielle  

 eller videnskabelige erfaringer, eller for tekniske og økonomiske  

 undersøgelser.
4. Bestemmelserne i stykke 1 og 2 skal ikke finde  

 anvendelse, såfremt royaltybeløbets ejer, der er hjemmehørende i en  

 kontraherende stat, i den anden kontraherende stat, hvorfra royaltybeløbet  

 hidrører, driver erhvervsvirksomhed gennem et der beliggende fast driftssted  

 eller udøver frit erhverv i denne anden stat fra et der beliggende fast sted,  

 og den rettighed eller ejendom, som ligger til grund for de udbetalte  

 royalties, har direkte forbindelse med et sådant fast driftssted eller fast  

 sted.
I så fald kan royaltybeløbene beskattes i den nævnte anden  

 kontraherende stat i overensstemmelse med dennes lovgivning og bestemmelserne  

 henholdsvis i artikel 7 eller i artikel 14.
5. Royalties skal anses for at hidrøre fra en  

 kontraherende stat, hvis de betales af denne stat selv, af en af dens  

 politiske underafdelinger eller lokale myndigheder, eller af en person, der  

 er hjemmehørende i denne stat.
I tilfælde, hvor den person, der betaler  

 royaltybeløbene, hvad enten han er hjemmehørende i en kontraherende stat  

 eller ikke, imidlertid har et fast driftssted eller et fast sted i en  

 kontraherende stat, i forbindelse med hvilket den kontrakt, som ligger til  

 grund for betaling af royaltybeløbet, er indgået, og sådant beløb afholdes af  

 dette faste driftssted eller faste sted, skal sådant royaltybeløb anses for  

 at hidrøre fra den stat, hvori det faste driftssted eller det faste sted er  

 beliggende.
6. I tilfælde, hvor en særlig forbindelse mellem den,  

 der betaler royalties, og den retmæssige ejer, eller mellem disse og en  

 tredje person, har bevirket, at de betalte royalties, når hensyn tages til  

 den anvendelse, rettighed eller oplysning, for hvilken de er betalt,  

 overstiger det beløb, som ville være blevet aftalt mellem skyldneren og  

 kreditor, såfremt den nævnte forbindelse ikke havde foreligget, skal  

 bestemmelserne i denne artikel alene finde anvendelse på det sidstnævnte  

 beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 hensyntagen til de øvrige bestemmelser i denne overenskomst.
Artikel 13 Kapitalgevinster 1. Fortjeneste, som en person, der er hjemmehørende i  

 en kontraherende stat, erhverver ved afhændelse af fast ejendom, som  

 defineret i artikel 6, stk. 2, og som er beliggende i den anden kontraherende  

 stat, kan beskattes i denne anden stat.
 2. Fortjeneste ved afhændelse af rørlig formue, der  

 udgør en del af erhvervsformuen i et fast driftssted, som et foretagende i en  

 kontraherende stat, eller ved afhændelse af rørlig formue, der hører til et  

 fast sted, som en person, der er hjemmehørende i en kontraherende stat, har  

 til rådighed til udøvelsen af frit erhverv i den anden kontraherende stat,  

 herunder også fortjeneste ved afhændelse af et sådant fast driftssted  

 (særskilt eller sammen med hele foretagendet), eller af et sådant fast sted,  

 kan beskattes i denne anden stat.
 3. Fortjeneste ved afhændelse af skibe eller  

 luftfartøjer, der anvendes i international trafik, eller af rørlig formue,  

 som er knyttet til driften af sådanne skibe eller luftfartøjer, kan kun  

 beskattes i den kontraherende stat, hvori foretagendets virkelige ledelse har  

 sit sæde.
 4. Fortjeneste ved afhændelse af alle andre aktiver  

 end de i stykke 1, 2 og 3 omhandlede kan kun beskattes i den kontraherende  

 stat, hvori afhænderen er hjemmehørende.
Artikel 14 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, der er  

 hjemmehørende i en kontraherende stat, kan kun beskattes i denne stat.
Dog  

 kan sådan indkomst beskattes i den anden kontraherende stat:
 2. Udtrykket "frit erhverv" omfatter især  

 selvstændig videnskabelig, litterær, kunstnerisk, uddannende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 Personligt arbejde i tjenesteforhold 1. Såfremt bestemmelserne i artiklerne 16, 18 og 19  

 ikke medfører andet, kan gage, løn og andet lignende vederlag for personligt  

 arbejde i tjenesteforhold oppebåret af en person, der er hjemmehørende i en  

 kontraherende stat, kun beskattes i denne stat, medmindre arbejdet er udført  

 i den anden kontraherende stat.
Er arbejdet udført der, kan det vederlag, som  

 oppebæres herfor, beskattes i denne anden stat.
 2. Uanset bestemmelserne i stykke 1 kan vederlag, som  

 en person, der er hjemmehørende i en kontraherende stat, oppebærer for  

 personligt arbejde i tjenesteforhold, udført i den anden kontraherende stat,  

 kun beskattes i den førstnævnte stat, såfremt:
 3. Uanset de foranstående bestemmelser i denne artikel  

 kan vederlag for personligt arbejde i tjenesteforhold, som udføres om bord på  

 et skib eller luftfartøj, der anvendes i international trafik, beskattes i  

 den kontraherende stat, i hvilken foretagendets virkelige ledelse har sit  

 sæde.
 I tilfælde, hvor en person, der er hjemmehørende i Danmark, oppebærer  

 vederlag for personligt arbejde i tjenesteforhold, som udføres om bord på et  

 luftfartøj, som drives i international trafik af Scandinavian Airlines System  

 (SAS), kan et sådant vederlag beskattes i Danmark.
Artikel 16 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmehørende i en kontraherende stat, i hans egenskab af medlem af  

 bestyrelsen eller af et tilsynsråd for et selskab, der er hjemmehørende i den  

 anden kontraherende stat, kan beskattes i denne anden stat.
Artikel 17 Kunstnere og sportsfolk 1. Uanset bestemmelserne i artiklerne 14 og 15 kan  

 indkomst, som en person, der er hjemmehørende i en kontraherende stat,  

 oppebærer som optrædende kunstner, såsom teater-, film-, radio- eller  

 fjernsynskunstner, eller som musiker eller sportsmand, ved hans i denne  

 egenskab i den anden kontraherende stat udøvede virksomhed, beskattes i denne  

 anden stat.
 2. I tilfælde, hvor indkomst ved den virksomhed, som  

 udøves af en optrædende kunstner eller en sportsmand i hans egenskab som  

 sådan, ikke tilfalder kunstneren eller sportsmanden selv, men en anden  

 person, kan denne indkomst, uanset bestemmelserne i artiklerne 7, 14 og 15,  

 beskattes i den kontraherende stat, i hvilken kunstnerens eller sportmandens  

 virksomhed udøves.
Artikel 18 Pensioner Såfremt bestemmelserne i artikel 19, stykke 2, ikke medfører andet, kan  

 pensioner og lignende vederlag, der udbetales for tidligere personligt  

 arbejde i tjenesteforhold til en person, der er hjemmehørende i en  

 kontraherende stat, kun beskattes i denne stat.
Artikel 19 Offentlige hverv 1.a) Vederlag, undtagen pensioner, der udbetales af en kontraherende stat,  

 dens politiske underafdeling eller lokale myndighed til en fysisk person for  

 udførelse af hverv for denne stat, dens underafdeling eller myndighed, kan  

 kun beskattes i denne stat.
 2.a) Enhver pension, som udbetales af en kontraherende stat, dens  

 politiske underafdeling eller lokale myndighed - eller af midler tilvejebragt  

 af disse - til en fysisk person for udførelse af hverv for denne stat, dens  

 underafdeling eller myndighed, kan kun beskattes i denne stat.
 3. Bestemmelserne i artiklerne 15, 16 og 18 skal finde  

 anvendelse på vederlag og pensioner, der udbetales for hverv i forbindelse  

 med erhvervsvirksomhed, der drives af en kontraherende stat, dens politiske  

 underafdeling eller lokale myndighed.
Artikel 20 Studerende 1. Beløb, som en studerende eller en  

 erhvervspraktikant, som er, eller som, umiddelbart før han besøger en  

 kontraherende stat, var hjemmehørende i den anden kontraherende stat, og som  

 opholder sig i den førstnævnte stat udelukkende i studie- eller  

 uddannelsesøjemed, modtager til sit underhold, sit studium eller sin  

 uddannelse, skal ikke beskattes i denne stat under forudsætning af, at  

 sådanne beløb hidrører fra kilder uden for denne stat.
 2. Den samme fritagelse gælder for vederlag, som en  

 person, der er omfattet af stykke 1, modtager for personligt arbejde i  

 tjenesteforhold udøvet i den førstnævnte kontraherende stat, for at erhverve  

 tilskud, der er nødvendige til hans underhold, studium eller uddannelse inden  

 for en periode på højst 5 år.
Artikel 21 Andre indkomster 1. Indkomster, der oppebæres af en i en kontraherende  

 stat hjemmehørende person, og som ikke er behandlet i de foranstående  

 artikler i denne overenskomst, kan, uanset hvorfra de hidrører, kun beskattes  

 i denne stat.
2. Bestemmelserne i stykke 1 skal ikke finde  

 anvendelse på anden indkomst end indkomst af fast ejendom som defineret i  

 artikel 6, stykke 2, såfremt den i en kontraherende stat hjemmehørende  

 modtager af sådan indkomst driver erhvervsvirksomhed i den anden  

 kontraherende stat gennem et der beliggende fast driftssted, eller udøver  

 frit erhverv i denne anden stat fra et der beliggende fast sted, og den  

 rettighed eller ejendom, som ligger til grund for den udbetalte indkomst, har  

 direkte forbindelse med et sådant fast driftssted eller fast sted.
I så fald  

 skal bestemmelserne henholdsvis i artikel 7 eller i artikel 14 finde  

 anvendelse.
Artikel 22 Formue 1. Fast ejendom, omhandlet i artikel 6, som ejes af en  

 person, der er hjemmehørende i en kontraherende stat, og som er beliggende i  

 den anden kontraherende stat, kan beskattes i denne anden stat.
 2. Rørlig formue, der udgør en del af erhvervsformuen  

 i et fast driftssted, som et foretagende i en kontraherende stat har i den  

 anden kontraherende stat, eller rørlig formue, der hører til et fast sted,  

 som en person, der er hjemmehørende i en kontraherende stat, har til rådighed  

 til udøvelse af frit erhverv i den anden kontraherende stat, kan beskattes i  

 denne anden stat.
 3. Skibe og luftfartøjer, der anvendes i international  

 trafik, og rørlig formue, som er knyttet til driften af sådanne skibe og  

 luftfartøjer, kan kun beskattes i den kontraherende stat, hvori foretagendets  

 virkelige ledelse har sit sæde.
 4. Al anden formue tilhørende en person, der er  

 hjemmehørende i en kontraherende stat, kan kun beskattes i denne stat.
Artikel 23 Ophævelse af dobbeltbeskatning 1. I henhold til bestemmelserne i denne artikel:
 I tilfælde, hvor en person, der er hjemmehørende i en kontraherende stat,  

 oppebærer indkomst eller ejer formue, som i overensstemmelse med  

 bestemmelserne i denne overenskomst kan beskattes i den anden kontraherende  

 stat, indrømmer den førstnævnte stat:
 I intet tilfælde kan dette nedslag dog overstige den del af indkomst- og  

 formueskatten, beregnet før sådant nedslag, som svarer til henholdsvis den  

 indkomst eller den formue, som kan beskattes i denne anden stat.
 2. I tilfælde, hvor en person, der er hjemmehørende i  

 en kontraherende stat, oppebærer indkomst eller ejer formue, som i  

 overensstemmelse med bestemmelserne i denne overenskomst kun kan beskattes i  

 den anden kontraherende stat, kan den førstnævnte stat medregne denne  

 indkomst og denne formue i beskatningsgrundlaget, men skal i indkomstskatten  

 eller formueskatten fradrage et beløb, svarende til den del af henholdsvis  

 indkomst- og formueskatten, som forholdsmæssigt svarer til henholdsvis den  

 indkomst og den formue, som kun kan beskattes i den anden stat.
 3. Skatter, for hvilke der i Tunesien for et begrænset  

 tidsrum indrømmes fritagelse eller nedsættelse i henhold til tunesisk  

 lovgivning vedrørende foranstaltninger til fremme af investeringer, skal  

 imidlertid af Danmark anses som erlagte og skal i Danmark medføre nedslag i  

 overensstemmelse med reglerne i stykke 1, som om nævnte fritagelse eller  

 nedslag ikke var indrømmet.
Artikel 24 Ikke-diskriminering 1. Statsborgere i en kontraherende stat skal ikke i  

 den anden kontraherende stat kunne undergives nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne anden stat under samme  

 forhold er eller måtte blive undergivet.
Uanset bestemmelserne i artikel 1  

 skal denne bestemmelse også finde anvendelse på personer, der ikke er  

 hjemmehørende i en af eller begge de kontraherende stater.
2. Beskatningen af et fast driftssted, som et  

 foretagende i en kontraherende stat har i den anden kontraherende stat, må  

 ikke være mere byrdefuld i denne anden stat end beskatningen af foretagender  

 i denne anden stat, der driver samme virksomhed.
Denne bestemmelse skal ikke  

 kunne fortolkes som forpligtende en kontraherende stat til at indrømme  

 personer, der er hjemmehørende i den anden kontraherende stat, de personlige  

 skattemæssige begunstigelser, lempelser og nedsættelser, som den som følge af  

 ægteskabelig stilling eller forsørgerpligt over for familie indrømmer  

 personer, der er hjemmehørende, inden for dens eget område.
3. Medmindre bestemmelserne i artikel 9, stykke 1,  

 artikel 11, stykke 6, eller artikel 12,stykke 6, finder anvendelse, skal  

 renter, royalties og andre betalinger, der udredes af et foretagende i en  

 kontraherende stat til en person hjemmehørende i den anden kontraherende  

 stat, kunne fratrækkes ved opgørelsen af et sådant foretagendes  

 skattepligtige indkomst under samme betingelser, som hvis betalingerne var  

 sket til en person hjemmehørende i den førstnævnte stat.
På samme måde skal  

 enhver gæld, som et foretagende i en kontraherende stat har til en person  

 hjemmehørende i den anden kontraherende stat, kunne fratrækkes ved opgørelsen  

 af et sådant foretagendes skattepligtige formue under samme betingelser, som  

 hvis gælden var blevet stiftet over for en person hjemmehørende i den  

 førstnævnte stat.
 4. Foretagender i en kontraherende stat, hvis formue  

 helt eller delvis ejes eller kontrolleres, direkte eller indirekte, af en  

 eller flere personer, der er hjemmehørende i den anden kontraherende stat,  

 skal ikke i den førstnævnte stat kunne undergives nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i den  

 førstnævnte stat er eller måtte blive undergivet.
 5. Udtrykket "beskatning" betyder i denne  

 artikel de af overenskomsten omfattede skatter.
Artikel 25 Fremgangsmåden ved indgåelse af gensidige aftaler 1. I tilfælde, hvor en person mener, at  

 foranstaltninger, truffet af en af eller begge de kontraherende stater, for  

 ham medfører eller vil medføre en beskatning, som ikke er i overensstemmelse  

 med bestemmelserne i denne overenskomst, kan han, uanset hvilke retsmidler  

 der måtte være fastsat i disse staters interne lovgivning, indbringe sin sag  

 for den kompetente myndighed i den kontraherende stat, i hvilken han er  

 hjemmehørende eller,såfremt tilfældet er omfattet af artikel 24, stykke 1,  

 for den kompetente myndighed i den af de kontraherende stater, i hvilken han  

 er statsborger.
Sagen skal forelægges inden tre år fra den dag, hvor der er  

 givet ham underretning om den foranstaltning der medføre en beskatning, som  

 ikke er i overensstemmelse med bestemmelserne i overenskomsten.
2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved gensidig aftale med den kompetente myndighed i den  

 anden komtraherende stat med henblik på at undgå en beskatning, der ikke er i  

 overensstemmelse med overenskomsten.
Enhver indgået aftale skal gennemføres  

 uden hensyn til frister, der måtte gælde ifølge de kontraherende staters  

 interne lovgivning.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af  

 overenskomsten.
De kan også forhandle om undgåelse af dobbeltbeskatning i  

 tilfælde, som ikke er omhandlet i overenskomsten.
4. De kontraherende staters kompetente myndigheder kan  

 træde i direkte forbindelse med hinanden med henblik på indgåelse af aftaler  

 i overensstemmelse med de foranstående stykker.
Hvor det for  

 tilvejebringelsen af en aftale skønnes ønskeligt, at der finder en mundtlig  

 forhandling sted, kan en sådan finde sted i et udvalg bestående af  

 repræsentanter for de kompetente myndigheder i de kontraherende stater.
Artikel 26 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for at gennemføre  

 bestemmelserne i denne overenskomst eller i de kontraherende staters interne  

 lovgivning vedrørende skatter, der omfattes af overenskomsten, i det omfang  

 denne beskatning ikke strider mod overenskomsten.
Udvekslingen af oplysninger  

 er ikke begrænset af artikel 1. Alle oplysninger, der modtages af en  

 kontraherende stat, skal behandles som hemmelige på samme måde som  

 oplysninger, der modtages i henhold til denne stats interne lovgivning, og må  

 kun meddeles til personer eller myndigheder (herunder domstole og  

 forvaltningsmyndigheder), der er beskæftiget med påligning, opkrævning,  

 inddrivelse, retforfølgelse eller klagebehandling i forbindelse med de  

 skatter der er omfattet af overenskomsten.
Sådanne personer eller myndigheder  

 må kun benytte oplysningerne til de nævnte formål.
De kan meddele  

 oplysningerne under offentlige retshandlinger eller i retsafgørelser angående  

 påligning, opkrævning eller inddrivelse af skatter.
 2. Bestemmelserne i stykke 1 skal i intet tilfælde  

 kunne fortolkes således, at der pålægges en kontraherende stat pligt til:
Artikel 27 Personer ansat ved diplomatiske og konsulære repræsentationer Intet i denne overenskomst berører de skattemæssige begunstigelser, som  

 ansatte ved diplomatiske eller konsulære repræsentationer måtte nyde i kraft  

 af folkerettens almindelige regler eller særlige aftaler.
Artikel 28 Territorial udvidelse 1. Denne overenskomst kan enten i sin helhed eller med  

 de nødvendige ændringer udvides til ethvert til de kontraherende stater  

 hørende område, som specielt er holdt uden for denne overenskomsts  

 anvendelse, og som påligner skatter af væsentlig samme art som de skatter,  

 overenskomsten finder anvendelse på.
En sådan udvidelse skal have virkning  

 fra det tidspunkt og være undergivet sådanne ændringer og betingelser,  

 herunder betingelser vedrørende opsigelse, som måtte blive fastsat mellem de  

 kontraherende stater i noter, der skal udveksles ad diplomatisk vej, eller på  

 enhver anden måde, der er i overensstemmelse med deres forfatningsmæssige  

 regler.
 2. Medmindre de kontraherende stater har aftalt andet,  

 skal opsigelsen af overenskomsten af en af dem i henhold til artikel 30 også  

 - på den måde, som er angivet i nævnte artikel - bringe anvendelsen af  

 overenskomsten til ophør på ethvert til de kontraherende stater hørende  

 område, til hvilken den er blevet udvidet i henhold til denne artikel.
Artikel 29 Ikrafttræden 1. De kontraherende staters regeringer skal underrette  

 hinanden, når de forfatningsmæssige betingelser for denne overenskomsts  

 ikrafttræden er opfyldt.
 2. Overenskomsten skal træde i kraft den femtende dag  

 efter den sidste af de i stykke 1 omhandlede underretninger, og  

 overenskomstens bestemmelser skal i hver af de to stater have virkning:
Artikel 30 Opsigelse Denne overenskomst skal forblive i kraft på ubestemt tid, men hver af de  

 kontraherende stater kan overfor den anden kontraherende stat skriftligt og  

 ad diplomatisk vej opsige overenskomsten senest den 30. juni i ethvert  

 kalenderår, som følger efter udgangen af det femte år, fra udvekslingen af  

 den sidste af de i artikel 29 omhandlede underretninger.
 Den skal ophøre at have virkning:
 UDFÆRDIGET i Tunis, den 5. februar 1981  

 i to eksemplarer på fransk.
For Kongeriget Danmarks regering J.F.A.
Holck Colding For Den Tunesiske Republiks regering Ahmed Ben Arfa Protokol Den tunesiske lovgivning vedrørende foranstaltninger til fremme af  

 investeringer, som omhandlet i artikel 23, stykke 3, i denne overenskomst,  

 omfatter navnlig:
- forordning af 19. september 1946 som ændret ved forordning af 18.  

 september 1947 angående byggetilladelse, - lov 58-18 af 10. februar 1958 angående indførelse af særlig  

 skattelovgivning af længere varighed, - lov 62-75 af 31. december 1962 vedrørende skatteordninger til fordel for  

 geninvesteringer af udbytte eller indtægter, og tilhørende vejledninger nr.  

 63-30 af 22. januar 1963, 68-2 af 5. januar 1968 og 70-332 af 19. september  

 1970, - lov 68-3 angående statsstøtte til investeringer i Sydtunesien, - lov 69-35 af 26. juni 1969 angående investeringsforskrifter, - lov 72-38 af 27. april 1972 angående etablering af en særlig ordning for  

 eksportindustrien, - lov 74-74 af 3. august 1974 vedrørende investeringer i fabriksvirksomhed  

 og tilhørende vejledning nr. 74-1059 af 27. november 1974.
 Overenskomsten, der ikke omfatter Grønland og Færøerne, trådte i medfør af  

 artikel 29 i kraft den 28. maj 1981.
