Bekendtgørelse om ændring af bekendtgørelse om erhvervsuddannelsen til social- og sundhedsassistent (Mulighed for suppleringspakker for visse ansøgere) § 1 I bekendtgørelse nr. 755 af 8. juni 2018 om erhvervsuddannelsen til social- og sundhedsassistent, foretages følgende ændring:
 1. I § 2 indsættes som stk. 6:
»Stk. 6. Skolerne kan udbyde euv-pakker efter reglerne om supplerende kurser i § 16 i lov om erhvervsuddannelser.
Euv-pakkerne kan udbydes til elever, der tidligere har gennemført social- og sundhedshjælperuddannelsen som euv1-forløb eller har gennemført social- og sundhedshjælperuddannelsen med påbegyndelse før 1. januar 2002. Euv-pakken indeholder op til tre ugers undervisning i dansk og op til tre ugers undervisning i naturfag.« § 2 Bekendtgørelsen træder i kraft den 3. december 2018.
