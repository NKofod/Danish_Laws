 En vognmandsforretning rejste spørgsmål om fortolkningen af § 9, stk. 3 i  

 bekendtgørelse nr. 311 af 26. maj 1978 med senere ændringer om delvis  

 fradragsret for merværdiafgift.
 Efter denne bestemmelse skal der ikke betales moms ved afsætning af bl.a.  

 turistbusser, som i medfør af registreringsafgiftslovens § 6, stk. 1 er  

 afgiftsberigtiget med nedsat afgift, og som i de seneste 12 måneder har været  

 indregistreret på gule nummerplader.
 Det er almindeligt, at busser på gule nummerplader afmeldes i de perioder,  

 hvor de ikke er i drift.
 Ministeriet for Skatter og Afgifter meddelte, at der heller ikke skal  

 betales moms ved salget af sådanne turistbusser, der på salgstidspunket ikke  

 er indregistreret, men som i den seneste indregistreringsperiode i mere end  

 12 måneder har været registreret på gule nummerplader.
