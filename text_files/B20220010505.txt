Bekendtgørelse om ændring af bekendtgørelse om optagelse på de gymnasiale uddannelser og om kapacitetsfastsættelse på institutioner for almengymnasiale uddannelser § 1 I bekendtgørelse nr. 314 af 30. marts 2020 om optagelse på de gymnasiale uddannelser og om kapacitetsfastsættelse på institutioner for almengymnasiale uddannelser, som ændret ved bekendtgørelse nr. 2565 af 22. december 2021, foretages følgende ændringer:
 1. § 2, stk. 2, nr. 3, ophæves.
 2. § 3 ophæves.
 3. I § 4, stk. 1, udgår »og elever, der har været på udlandsophold, jf. § 3«.
§ 2 Stk. 1. Bekendtgørelsen træder i kraft den 31. januar 2022.
Stk. 2. En institution, der vurderer, at de i § 1, nr. 1-3, indeholdte regelændringer nødvendiggør en nedjustering af den optagelseskapacitet, som institutionen efter § 29, stk. 4 i bekendtgørelse om optagelse på de gymnasiale uddannelser og om kapacitetsfastsættelse på institutioner for almengymnasiale uddannelser har orienteret regionsrådet om, kan frem til den 14. februar 2022 ekstraordinært orientere regionsrådet om en nedjusteret optagelseskapacitet.
Regionsrådet giver snarest muligt og senest den 28. februar 2022 Styrelsen for Undervisning og Kvalitet besked om nedjusteringer efter 1. pkt.
