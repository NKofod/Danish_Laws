Skrivelse om ny vejledning  

 om kommuners og amters samspil med frivillige sociale organisationer og  

 foreninger (§ 115 i lov om social service) (Til kommuner og amter m.fl.) Baggrund om vejledningen Hermed fremsendes ny vejledning til § 115 i lov om social service  

1) .  

 Den oprindelige vejledning blev udarbejdet i forbindelse med indførelsen af  

 § 115 i 1998. Den havde form af en pjece med en blanding af  

 vejledningstekst og eksempler på samarbejdsformer.
Målgruppen for den  

 oprindelige vejledning var aktører i såvel den frivillige som den  

 (amts)kommunale verden, der skulle have en kort introduktion til de nye  

 regler.
 Med den nye vejledning har det været ambitionen at lave en mere  

 traditionel vejledning til kommuner og amter, som giver svar på en lang række  

 spørgsmål om tilrettelæggelse af samarbejde og støtte.
Interesserede frivillige vil også kunne bruge vejledningen, men  

 det er ikke meningen, at vejledningen skal formidle § 115stoffet  

 til den  

 brede gruppe af frivillige.
Den formidling varetages i stedet gennem  

 udgivelser  

 af idékataloger mv. (fx de to, der er henvist til i vejledningen) og gennem  

 temadelen i de nye § 115-redegørelser, der i højere grad end de  

 tidligere  

 redegørelser skal levere input og værktøjer til udvikling af det lokale  

 samarbejde.
 Den nye vejledning offentliggøres i Ministerialtidende og på  

 www.social.dk tirsdag d. 10. januar 2006, og vil i trykt version blive  

 udsendt  

 til alle kommuner og amter i slutningen af uge 3 eller begyndelsen af uge 4.
Situationen efter kommunalreformen Vejledningen tager sigte på situationen frem til  

 kommunalreformen 1. januar 2007.
I det afsluttende kapitel 10 beskrives konsekvenserne af  

 kommunalreformen i relation til samspillet med det frivillige sociale  

 arbejde,  

 hvor § 115 alene kommer til at omfatte kommunerne.
Opmærksomheden  

 henledes  

 bl.a. på de muligheder, kommunerne har for at støtte frivillige sociale  

 aktiviteter, der dækker borgere i et større lokalområde end den enkelte  

 kommune  

 (som beskrevet i vejledningens punkt 23). Derved kan man tage højde for det  

 frivillige sociale arbejde, som retter sig mod de nye målgrupper, som  

 kommunerne får ansvaret for, og som hidtil typisk har været støttet af  

 amterne.
 En vejledning om kommuners samarbejde med og støtte til lokalt  

 frivilligt socialt arbejde efter kommunalreformen planlægges at udkomme  

 sommeren 2006.
Præcisering om muligheden for at give frivillige  

 sociale organisationer indflydelse på støttetildelingen (vejledningens punkt  

 29) Indenrigs- og Sundhedsministeriet har i forbindelse med den  

 eksterne høring om vejledningen i september 2005 gjort opmærksom på, at  

 uddelegering af kompetence til at uddele økonomiske midler kun kan finde sted  

 med særlig hjemmel.
 En sådan hjemmel findes ikke fsva. § 115-støtten.
 Hvis kommunen eller amtet ønsker at give de frivillige sociale  

 organisationer og foreninger indflydelse på den lokale uddeling af  

 § 115-midlerne, kan de ske gennem nedsættelse af et såkaldt ad hoc  

 udvalg  

 efter den kommunale styrelseslov.
 Ifølge § 17 stk. 4 i lov om kommunernes styrelse kan  

 kommunalbestyrelsen nedsætte særlige udvalg til varetagelse af bestemte hverv  

 eller til udførelse af forberedende eller rådgivende funktioner for  

 kommunalbestyrelsen, økonomiudvalget eller stående udvalg.  

 Kommunalbestyrelsen  

 bestemmer de særlige udvalgs sammensætning og fastsætter regler for deres  

 virksomhed.
 Kommunalbestyrelsen eller amtsrådet kan fx beslutte at nedsætte  

 et sådant udvalg til at rådgive kommunalbestyrelsen eller amtsrådet om  

 forskellige spørgsmål om samarbejdet med de frivillige sociale organisationer  

 og kommunen eller amtet, herunder fordelingen af § 115-midlerne.  

 Udvalget  

 kan sammensættes, som man lokalt finder de mest hensigtsmæssigt og kan  

 eksempelvis bestå af både kommunalbestyrelsesmedlemmer og repræsentanter for  

 de  

 frivillige sociale organisationer.
 Udvalget har ikke nogen beslutningskompetence, men kan indstille  

 til kommunalbestyrelsen eller amtsrådet eksempelvis om fordeling af  

 § 115-  

 støtten.
Socialministeriet, den 10. januar  

 2006 Karin Ingemann 1)  

 Vejledningen vedlægges ikke, da vejledningen er offentliggjort i  

 Ministerialtidende og i Retsinformation, som nr. 3 af 5. januar 2006.
