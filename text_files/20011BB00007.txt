Fremsat den 3. oktober 2001 af  

 Mariann Fischer Boel (V),  

 Svend Aage Jensby (V), Kristian Jensen (V),  

 Flemming Hansen (KF), Brian Mikkelsen (KF),  

 Klaus Kjær (DF), Kristian Thulesen Dahl (DF),  

 Sonja Albrink (CD) og Kim Behnke (UP) Forslag til folketingsbeslutning om ændring af ejendomsværdiskatten i  

 forbindelse med personers køb og salg af bolig Folketinget pålægger regeringen at  

 fremsætte lovforslag, der sikrer, at personer ikke kan komme til at  

 betale ejendomsværdiskat af ejerboliger, hvor boligretten er endeligt  

 opgivet, herunder at personer i forbindelse med køb og salg af bolig  

 ikke skal betale dobbelt ejendomsværdiskat.
Bemærkninger til forslaget Forslagsstillerne foreslår, at  

 regeringen pålægges at fremsætte lovforslag om  

 ændring af ejendomsværdiskatteloven, således at personer  

 ikke kan komme til at betale ejendomsværdiskat af ejerboliger, hvor  

 boligretten er endeligt opgivet, herunder at personer i forbindelse med  

 køb og salg af bolig ikke skal betale dobbelt ejendomsværdiskat.
Beslutningsforslaget er en genfremsættelse af  

 beslutningsforslag nr.
B 6, folketingsåret 2000-01, med enkelte  

 justeringer af bemærkningerne.
Vedrørende beslutningsforslag nr.  

 B 6  henvises til Folketingstidende 2000-01, tillæg A side 1080 og  

 1082, tillæg B side 764 samt forhandlingerne side 941 og 5690.
Begrundelse Ved lov nr. 425 af 26. juni 1998 (L 94, Forslag til lov om  

 en kommunal og amtskommunal ejendomsværdiskat  

 (ejendomsværdiskatteloven)) blev reglerne om indkomstbeskatning af  

  lejeværdi af bolig i egen ejendom afskaffet og i stedet erstattet af  

 den ny ejendomsværdiskat med virkning fra og med indkomståret  

 2000. Lovforslaget indgik som en del af regeringens pinsepakke.
Der henvises  

 vedrørende lovforslag nr.
L 94 til Folketingstidende 1997-98, 2.  

 samling, tillæg A 2336 og 2282, forhandlingerne 1509, 2286 og 2593,  

 samt tillæg B 491.
Det er forslagsstillernes opfattelse, at  

 ejendomsværdiskatten er en urimelig fortsættelse af  

 særskatten af boligejere, en fortsættelse, som oven i  

 købet har betydet en yderligere belastning af boligeejerne, da  

 beskatningen er skærpet.
Værdien af rentefradraget er med  

 pinsepakken nedsat væsentligt samtidig med den øgede  

 boligbeskatning.
I forbindelse med lovforslagets behandling gjorde  

 regeringen et stort nummer ud af at forsikre, at boligejere, som havde  

 købt bolig før pinsepakkens gennemførelse, ikke ville  

 blive pålagt øgede skatter som følge af omlægningen  

 til den ny ejendomsværdiskat.
Under 1. behandling af L 94 sagde den  

 socialdemokratiske ordfører, Jacob Buksti, således bl.a.:  

 »Lejeværdibeskatningen erstattes af en kommunal  

 ejendomsværdibeskatning, som i realiteten blot klargør det  

 nuværende system og samtidig som noget logisk flytter beskatningen fra  

 indkomsten til ejendommen, men således at de eksisterende  

 rabatordninger og knæk fastholdes«, jf. forhandlingerne 1511. Til  

 Venstres ordfører, Peter Brixtofte, som udtrykte bekymring over  

 lovforslaget, sagde Jacob Buksti videre: »Og er hr.
Peter Brixtofte  

 opmærksom på, at alle de særlige rabatordninger så  

 fastholdes?«, jf. forhandlingerne 1528.
Det har imidlertid vist sig   på trods af  

 regeringens forsikringer om det modsatte   at ikke alle rabatordninger i de  

 gamle lejeværdiregler er videreført med den ny  

 ejendomsværdiskat.
Således skal personer, som ejer mere end  

 én bolig, f.eks. i forbindelse med køb og salg af bolig, med de  

 nye ejendomsværdiskatteregler betale ejendomsværdiskat af  

 såvel den nye bolig som den gamle bolig, der er til salg, uanset at den  

 gamle bolig er fraflyttet og sat til salg.
Denne dobbeltbeskatning  

 følger af ejendomsværdiskattelovens almindelige regel om, at der  

 skal betales ejendomsværdiskat, hvis man ejer en bolig, over hvilken  

 man har rådighed.
Og det gælder uanset, om man udnytter  

 råderetten eller ej.
Efter den tidligere praksis for beregning af  

 lejeværdi blev der derimod ikke beregnet lejeværdi, hvis  

 skatteyderen endeligt havde opgivet sin boligret og ved sine dispositioner  

 tilkendegivet dette.
Dette kunne eksempelvis være tilfældet, hvis  

 ejeren havde fraflyttet sin bolig og sat den til salg.
Hvis en ejer havde sat  

 sin bolig til salg og var flyttet til en anden ejerbolig, blev der  

 altså kun beregnet lejeværdi af den bolig, som ejeren var flyttet  

 til, jf.
Ligningsvejledningen 1999, A.D.3.1.1 og skatteministerens svar  

 herom, Skatteudvalget, alm. del   bilag 383 samt tillige alm. del   bilag 264  

 (folketingssamlingen 1999-2000).
Skatteministeren har i sit svar af 21. juli 2000 på  

 spørgsmål nr.
S 3323 stillet af Mariann Fischer Boel (V) oplyst,  

 at der for en person, der ejer to boliger vil være tale om en  

 ekstrabeskatning på 3.400 kr. ved en antagelse om, at den gamle  

 ejendoms værdi er 1 mio. kr. og boligeejeren ejer begge boliger i 6  

 måneder.
Der er således for den enkelte boligejer tale om en  

 væsentlig økonomisk belastning som følge af, at der ikke  

 blot skal betales ejendomsværdiskat af den nye bolig, men nu også  

 af den bolig, der er fraflyttet og sat til salg.  Dette forhold  

 forværres naturligvis yderligere af, at også udhulingen af  

 rentefradragsværdien i sig selv udgør en væsentlig  

 merbelastning for den boligejer, der en periode ejer to boliger, og at en  

 boligskiftesituation generelt er forbundet med væsentlige  

 økonomiske omkostninger.
Ministerens svar illustrerer således, at den  

 ændrede og skærpede praksis for beskatning i forbindelse med  

 personers køb og salg af bolig reelt medfører en ganske  

 urimelig skærpet beskatning af personer, der i en periode ejer to  

 boliger i forbindelse med køb og salg af bolig.
Og det uagtet, at  

 regeringen under Folketingets behandling af L 94 tilkendegav, at boligejere,  

 som havde købt bolig før pinsepakkens gennemførelse,  

 ikke ville blive pålagt øgede skatter som følge af  

 omlægningen til den ny ejendomsværdiskat.
Forslagets indhold Da der i øvrigt ikke foreligger nogen saglig  

 begrundelse for den ændrede praksis, foreslås det, at regeringen  

 pålægges at fremsætte lovforslag om ændring af  

 ejendomsværdiskatteloven, således at personer ikke kan komme til  

 at betale ejendomsværdiskat af ejerboliger, hvor boligretten er  

 endeligt opgivet, herunder at personer i forbindelse med køb og salg  

 af bolig ikke skal betale dobbelt ejendomsværdiskat.
Lovforslagets  

 nærmere indhold bør udformes i overensstemmelse med den  

 tidligere praksis for lejeværdiberegning, hvorefter lejeværdien  

 ikke blev medregnet, hvis skatteyderen endeligt havde opgivet sin boligret og  

 ved sine dispositioner tilkendegivet dette.
Det bemærkes, at der i  

 overensstemmelse med den tidligere praksis for lejeværdiberegning  

 fortsat skal kunne opkræves ejendomsværdiskat af flere  

 ejerboliger, hvis skatteyderen har flere ejerboliger, der rent faktisk tjener  

 til bolig for den pågældende.
Behovet for en hurtig ændring af reglerne  

 underbygges også af en undersøgelse foretaget af Dansk  

 Ejendomsmæglerforening, hvoraf det bl.a. fremgår, at liggetiderne  

 fortsat stiger på såvel enfamiliehuse som på  

 ejerlejligheder.
Således har liggetiderne efter undersøgelsen  

 været lidt længere i 2. kvartal end i 1. kvartal 2001, og den  

 stigende tendens forventes at fortsætte i 3. kvartal.
Tendensen til  

 forøgede liggetider er ifølge undersøgelsen mest udbredt  

 for enfamiliehuse.
Provenumæssige konsekvenser Skatteministeren har i sit ovennævnte svar på  

 spørgsmål nr.
S 3323 oplyst, at der ikke findes umiddelbart  

 tilgængelige oplysninger, der muliggør et underbygget  

 skøn over provenuet forbundet med, at skatteydere i dag skal betale  

 ejendomsværdiskat af samtlige boliger, man har rådighed over.  

 Skatteministeren oplyser dog, at den årlige provenugevinst som  

 følge af dobbeltbeskatningen af gamle og nye boliger kan anslås  

 til i størrelsesordenen 50 mio. kr. ved en antagelse om, at de 75.000  

 boliger, der handles årligt, i gennemsnit ikke er beboet en måned  

 i forbindelse med ejerskiftet og ved en antagelse om, at den gennemsnitlige  

 ejendomsværdi er 1 mio. kr.
Skriftlig fremsættelse Mariann Fischer Boel (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 ejendomsværdiskatten i forbindelse med personers køb og salg af  

 bolig.
(Beslutningsforslag nr.
B 7).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
