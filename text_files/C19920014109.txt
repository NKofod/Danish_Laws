 Sundhedsministeriets cirkulære af 24. juni 1992.
 Cirkulære om fritagelse for godkendelse i henhold til levnedsmiddellovens  

 § 34 for visse blomsterhandlere og sportsforretninger.
 Sundhedsministeriet meddeler herved i henhold til § 62 i lov nr. 310 af 6.  

 juni 1973 om levnedsmidler m.m. med senere ændringer en generel dispensation  

 fra den i lovens § 34 indeholdte bestemmelse om godkendelse for visse  

 blomsterhandlere og sportsforretninger, der i forbindelse med disse  

 virksomheders øvrige aktiviteter forhandler holdbare og emballerede  

 levnedsmidler i et helt ubetydeligt omfang.
 Dispensationen meddeles på følgende vilkår:
- virksomheden skal anmeldes til og lade sig registrere hos den lokale  

 levnedsmiddelkontrolenhed, - de forhandlede levnedsmidler skal være holdbare og emballerede og må  

 ikke omfatte levnedsmidler bestemt til særlig ernæring, - virksomhedens salg af levnedsmidler skal være en ubetydelig aktivitet i  

 forlængelse af de aktiviteter, der iøvrigt foregår i virksomheden, - forhandlingen skal foregå hygiejnisk og sundhedsmæssigt forsvarligt og  

 under overholdelse af levnedsmiddellovgivningens øvrige regler.
Ved denne dispensation bortfalder samtidig gebyrbetaling for de pågældende  

 virksomheder i henhold til Sundhedsministeriets bekendtgørelse nr. 742 af 8.  

 november 1991 om gebyrer for autorisation, godkendelse, tilsyn og kontrol  

 m.m. af levnedsmiddelvirksomheder.
Eventuelt erlagt tilsyns- og kontrolgebyr  

 for 1992 kan tilbagebetales for perioden 1. juli - 31. december 1992, jf.  

 Sundhedsministeriets vejledning om den nævnte bekendtgørelse, pkt. 3.1.1.
 Cirkulæret træder i kraft den 1. juli 1992.
 Sundhedsministeriet, den 24. juni 1992.
