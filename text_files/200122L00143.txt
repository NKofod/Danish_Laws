Fremsat den 27. februar 2002 af  

 fødevareministeren (Mariann Fischer Boel) Forslag til Lov om ændring af fiskerilov (Overdragelige kvoteandele m.v.) § 1 I lov nr. 281 af 12. maj 1999, fiskerilov, som ændret ved § 10 i lov  

 nr. 466 af 7. juni 2001, foretages følgende ændringer:
 1. I § 14, stk. 3, 1. pkt., udgår: "og offentligt  

 hverv".
 2. § 14, stk.3, 3. pkt. affattes således:
"Indtægter fra tillidsposter i fiskeriets organisationer, fra  

 ansættelse på redningsstationer og fra offentlige hverv,  

 ligestilles med bruttoindkomsten fra erhvervsfiskeri for personer, der  

 tidligere har været beskæftiget med erhvervsmæssigt  

 fiskeri." 3. I § 17, stk. 4, 1. pkt., ændres "fiskeri"  

 til: "bierhvervsfiskeri".
 4. I § 37, stk.1, indsættes som 2. pkt.:
 "Ministeren kan fastsætte regler om betingelser og vilkår for  

 godkendelse af overdragelse af kvoteandele ifølge en tilladelse.".
 5. I § 37, stk. 2, indsættes efter  

 "tilladelse": ", herunder en rettighed til kvotandele, der er  

 overdragelig i henhold til regler fastsat i medfør af stk.  

 1".
 6. I § 37, stk. 3, indsættes som 2. pkt.:
 "Ved tilbagekaldelse af en tilladelse bortfalder retten til at fange den  

 fangstmængde, der var tildelt for den pågældende periode,  

 ligesom denne ret ikke kan overdrages af indehaveren.".
 7. I kapitel 20 indsættes efter § 112:
"§ 112 a.
Ministeren for fødevarer, landbrug og fiskeri  

 fører edb-register over overdragelige kvoteandele, jf. § 37, stk. 1.  

 Registret er offentligt tilgængeligt.
 Stk. 2. Ministeren fastsætter regler om anmeldelse  

 og registrering af overdragelige kvoteandele, jf. stk. 1.
 Stk. 3. Ministeren kan fastsætte regler om, at  

 udveksling af dokumenter i forbindelse med anmeldelse og registrering kan ske  

 i elektronisk form, og at de skal indsendes til Fiskeridirektoratet i en af  

 direktoratet foreskrevet standardiseret form.".
 8. § 117, stk. 2, nr. 1, affattes således:
 "1) ret til at færdes over de jorder og private veje, der  

 støder op til ferskvand eller saltvand, herunder ret til at  

 færdes med motorkøretøj,".
 9. I § 117, stk. 2, nr. 4, ændres "og" til:  

 ",".
 10. I § 117, stk. 2, nr. 5, ændres "udstyr."  

 til: "udstyr og".
 11. I § 117, stk. 2, indsættes som nummer:
 "6) ret til at benytte motordrevne fartøjer i  

 ferskvand.".
 12. I § 130, stk. 1, nr. 1, indsættes efter "§  

 28, stk. 2":"§ 32, stk. 4,".
 13. I § 130, stk. 1, nr. 2, indsættes efter  

 "tilladelse": "eller bevilling".
 14. § 135 affattes således:
"§ 135. Udenlandske skibe, som har været anvendt til  

 fiskeriaktiviteter, der strider mod de i § 10 nævnte EF-retsakter, mod  

 denne lov eller mod regler fastsat i medfør af denne lov, kan  

 tilbageholdes af kontrolmyndigheden.
Kontrolmyndighedens  

 iværksættelse af tilbageholdelse finder sted i overensstemmelse  

 med retsplejelovens kapitel 74 om beslaglæggelse.
Stk. 2. Tilbageholdelse efter stk. 1 kan kun ske, hvis  

 det er påkrævet 1) til sikring af bevismidler, 2) til sikring af det offentliges krav på sagsomkostninger,  

 konfiskation og bøde, 3) til sikring af forurettedes krav på tilbagelevering eller  

 erstatning eller 4) til gennemførelse af kontrol og  

 retsforfølgning.
 Stk. 3. Der kan ikke ske tilbageholdelse efter stk. 1,  

 hvis der er stillet sikkerhed for betalingen af de i stk. 2, nr. 2 og 3,  

 nævnte beløb, eller den, der havde rådighed over skibet  

 under fiskeriaktiviteten, uberettiget var i besiddelse af det.
 Stk. 4. Betales de i stk. 2, nr. 2 og 3, nævnte  

 beløb ikke, eller stilles der ikke sikkerhed for sådanne  

 beløb senest to måneder efter sagens endelige afgørelse,  

 kan der søges fyldestgørelse i skibet.".
§ 2 Tidspunktet for lovens eller dele af lovens ikrafttræden  

 fastsættes af ministeren for fødevarer, landbrug og fiskeri.
Bemærkninger til lovforslaget Almindelige bemærkninger 1. Lovforslagets sigte og baggrund Lovforslaget fremsættes med henblik på  

 ændring af lov nr. 281 af 12. maj 1999, fiskerilov, som ændret  

 ved § 10 i lov nr. 466 af 7. juni 2001. (L 1999 281: FT 1998-99 A 2691  

 (lovforslag 106), 2763, FF 2269, 6097, 6354, B 633, 732, C 551. L 466 2001:  

 FT A 6416 (lovforslag 207), 6465, FF 6549, 8675, 9252, B 1532, C 1052.) Hovedsigtet med lovforslaget er at tilpasse fiskeriloven  

 på de punkter, hvor gennemførelsen af Folketingets vedtagelse V  

 117 af 17. maj 2001 om dansk fiskeriforvaltning (V 117) kræver det.  

 Udgangspunktet er en ny dansk fiskeriforvaltning, hvor der lægges  

 vægt på, at dansk fiskeri er et sammensat erhverv, hvor  

 forvaltningspolitikken må tilpasses de forskellige  

 målsætninger og muligheder.
Regeringen ønsker at fremhæve hensynet til  

 kystfiskeriet som et levende og konkurrencedygtig fiskeri, og som samtidig er  

 en vigtig del af vores kulturarv.
Kystfiskeriet og de mindre fiskerihavne i  

 alle dele af landet ønskes opretholdt.
Lokal erhvervspolitik og  

 adgangen til markedet for ferske fisk har betydning for de små  

 havne.
 Det demersale fiskeri er i dag påvirket af nedgangen  

 i torskebestanden, og Regeringen deltager i EU´s bestræbelser for at  

 vende udviklingen samtidig med, at man har målrettet fiskeriforskningen  

 til fremme af et mere selektivt fiskeri med mindre udsmid af fisk.
V117 indeholdt for sildefiskeriet en væsentlig  

 nyskabelse i form af en dansk model for overdragelige kvoteandele.
Med denne  

 nyskabelse sikres, at silden fiskes med et færre antal mere  

 specialiserede fartøjer, der i særlig grad er egnet til at drive  

 dette fiskeri med høj kvalitet og konsumudnyttelse.
Det forhold, at en fiskerirettighed kan overdrages mellem  

 fiskere antages gennem markedsmekanismen at sikre en løbende  

 tilpasning, som vil samle fangstmulighederne hos de sildefiskere, som med  

 moderne fartøjer bedst kan levere den højeste kvalitet af  

 fisken.
Det forhold, at det bliver muligt at købe sig til  

 fiskerirettigheder giver en sikkerhed, som vil give det fornødne  

 grundlag for investering i nye fartøjer.
V 117 er således baseret på bestemte  

 forudsætninger om indholdet af den danske reguleringsmodel for  

 overdragelige kvoteandele.
Bl.a. skal ordningen være  

 tidsbegrænset, og der skal indføres begrænsninger i de  

 kvoteandele, som enkeltinteresser kan disponere over.
Ordningen, der skal  

 gennemføres inden den 1. november 2002, skal udarbejdes efter  

 inddragelse af erhvervet.
Det detaljerede regelsæt skal udstedes i  

 bekendtgørelsesform, og der er indledt forhandlinger med erhvervet  

 herom, idet Folketinget med sin beslutning har ønsket, at der gives  

 mulighed for dybdegående og reelle drøftelser. Ændringer i  

 forhold til retningslinierne i vedtagelsen, som fiskeriets organisationer i  

 enighed måtte nå frem til, vil kunne indarbejdes.
 Dernæst indeholder lovforslaget mindre  

 ændringer og redaktionelle justeringer af loven, der er konstateret  

 behov for efter lovens ikrafttræden.
2. Gældende ret Lovens § 37 indeholder en regel om, at tilladelser ikke  

 kan overdrages uden godkendelse fra ministeren.
Der er dog ingen udtrykkelig  

 bemyndigelse til at udstede regler om godkendelsen.
Det kommende  

 regelsæt med overdragelige kvoteandele vil skulle indeholde detaljerede  

 betingelser og vilkår for dette til sikring af, at den danske model for  

 overdragelige kvoteandele holdes inden for rammer, der passer til det danske  

 fiskerimønster.
Den nuværende lovgivning indeholder ikke hjemmel  

 til, at fiskerikontrollen kan færdes over private veje og jorder, der  

 støder op til saltvand, når det er nødvendigt for  

 udøvelse af fiskerikontrol.
Den resterende del af lovforslaget er i  

 store træk i overensstemmelse med gældende ret og består  

 således i det væsentlige af præciseringer.
3. Lovforslagets indhold Med henblik på at kunne udstede  

 bekendtgørelse i efteråret 2002 søges der i  

 nærværende Folketingssamling tilpasning af hjemmelsgrundlaget i  

 fiskeriloven, således at den ordning, der skal fastlægges for  

 overdragelige kvoteandele, kan indeholde alle de elementer, som Folketinget  

 med sin vedtagelse V 117 har forudsat.
 Med henblik på at fastlægge rammerne for  

 ordningen med overdragelige kvoteandele gennemføres ændring af  

 loven på følgende punkter:
 Udtrykkelig angivelse i lovens § 37 af, at ministeren kan  

 fastsætte særlige regler og vilkår for overdragelige  

 kvoteandele, herunder om, at der er tale om en tidsbegrænset ordning,  

 og at enkeltejere kun må disponere over bestemte dele af den danske  

 kvote.
Udtrykkelig angivelse i lovens § 37 af, at instrumentet med  

 inddragelse af tilladelse i tilfælde af grove eller gentagne  

 overskridelser af vilkårene også gælder, når  

 fiskeriretten er erhvervet via overdragelse.
Det præciseres, at den  

 inddragne kvoteandel ikke kan videreoverdrages.
Et effektivt og troværdigt system med overdragelige kvoteandele  

 kræver gennemsigtighed.
Med henblik herpå foreslås en  

 bestemmelse, som muliggør fuld offentlighed om ejerskab af  

 kvoteandelene, også vedrørende oplysninger, der er registreret i  

 ministeriets edb-registre, jf. lovforslagets § 112 a.
Forslaget indeholder endelig bestemmelser, hvor erfaringen  

 med administrationen af fiskeriloven har vist, at der er behov for mindre  

 justeringer.
Således foreslås f.eks. indført adgang til,  

 at fiskerikontrollen kan færdes på private veje og jorder, der  

 støder op til saltvand, hvilket svarer til den adgang, som  

 fiskerikontrollen i forvejen har til at færdes på veje og  

 arealer, der støder op til ferskvand.
4. Lovovervågning Lovforslaget vil blive omfattet af lovovervågning.  

 Det er som led heri bl.a. hensigten efter en treårig periode at  

 udarbejde en rapport, der vil blive udsendt i høring hos de  

 myndigheder og organisationer, der er hørt i forbindelse med  

 lovforslagets udarbejdelse.
Det er hensigten, at overvågningen navnlig  

 skal fokusere på rammerne for ordningen med overdragelige kvoteandele.  

 Rapporten vil sammen med høringssvarene blive fremsendt til  

 Folketingets udvalg for Fødevarer, Landbrug og Fiskeri.
5. Økonomiske og administrative konsekvenser for det  

 offentlige Hvis det nye forvaltningssystem skal fungere efter  

 hensigten, vil det stille øgede krav til, at Fiskeridirektoratets  

 fartøjsregister hele tiden er ajour.
Det er en omfattende  

 administrativ opgave løbende at følge op på, at  

 betingelserne for registrering fortsat er til stede.
I systemet med  

 overdragelige kvoteandele vil der desuden være nye krav i forbindelse  

 med godkendelse af overdragelse mv., bl.a. til sikring af, at enkeltpersoner  

 og selskaber ikke har kontrol over for store andele af kvoterne.
Dette  

 stiller nye og øgede krav til ministeriets administration.
Samtidig er det ønskeligt at sikre, at de  

 fartøjer, der er registreret som erhvervsfiskerfartøjer, har en  

 reel erhvervsaktivitet.
For at begrænse antallet af registrerede  

 inaktive fartøjer, har indførelse af en årlig afgift  

 på registrerede fiskerfartøjer været overvejet.
Denne  

 ville samtidig kunne bidrage til at dække de udgifter, der er forbundet  

 med kontrol og administration.
Forslag herom vil evt. blive medtaget ved en  

senere revision af loven.
Gennemførelsen af nærværende lovforslag  

 har administrative konsekvenser for staten, idet systemet med overdragelige  

 kvoteandele på ovennævnte baggrund forventes at skabe behov for 3  

 ekstra årsværk fra 2003, svarende til en årlig merudgift  

 på ca. 1, 5 mill. kr., heraf løn ca. 1 mill. kr.
Det vurderes,  

 at den nye regulering med overdragelige kvoteandele vil medføre behov  

 for ét årsværk i 2002 svarende til 0,5 mill. kr., heraf  

 løn ca. 0,3 mill. kr., til iværksættelse af ordningen.  

 Herudover vil der være en éngangsudgift på ca. 200.000 kr.  

 til udvikling af edb-register for overdragelige kvoteandele, offentligt  

 tilgængelig internetvindue samt administrationsmoduler.
De forventede  

 merudgifter ved den samlede administration af ordningen afholdes inden for  

 Fødevareministeriets rammer.
Forslaget har ingen økonomiske og  

 administrative konsekvenser for amterne eller kommunerne.
6. Erhvervsøkonomiske konsekvenser Indførelsen af hjemmel til overdragelige  

 kvoteandele medfører styrkelse af mulighederne for modernisering,  

 fornyelse og samtidig reduktion af flåden i visse fiskerier til sikring  

 af et langsigtet, stabilt og bæredygtigt fiskeri.
Forslaget vil derfor  

 have en positiv virkning på erhvervets rentabilitet.
7. Administrative konsekvenser for erhvervslivet Lovforslaget fastsætter de overordnede rammer for  

 indførelse af en ordning med overdragelige kvoteandele.
Den  

 detaljerede udformning af ordningen vil blive fastlagt ved  

 bekendtgørelse.
 Ifølge Folketingets vedtagelse V 117 vil ordningen  

 med overdragelige kvoteandele i første omgang alene skulle  

 indføres i fiskeriet efter konsumsild, således at der etableres  

 5-årige overdragelige kvoteandele med mulighed for forlængelse i  

 3 år.
Det forudsættes, at køber og sælger  

 selv finder sammen og derefter indsender en skriftlig ansøgning til  

 Fiskeridirektoratet, som skal godkende overdragelsen.
Fiskeridirektoratets  

 hjemmeside vil komme til at fungere som en slags "markedsplads" og  

 forventes at indeholde nødvendige oplysninger til brug for  

 ansøgningen.
Disse oplysninger er Fiskeridirektoratet allerede i  

 besiddelse af.
Parterne skal herudover selv afgive oplysninger om dato, navn,  

 fartøjsnummer, samt at parterne forpligter sig ved den indgåede  

 handel.
Disse oplysninger svarer stort set til de oplysninger, som efter det  

 nuværende system skal afgives i de årlige ansøgninger om  

 tilladelse til sildefiskeri.
Kan Fiskeridirektoratet godkende handlen bliver  

 også de nye oplysninger om overdragelsen lagt ud på  

 hjemmesiden.
 Lovforslaget har været forelagt Økonomi-og  

 Erhvervsministeriet, som har oplyst følgende:
"Et fokuspanel bestående af 176 virksomheder  

 har vurderet lovforslaget.
Af de 176 virksomheder vurderer 72, at de er  

 omfattet af forslaget.
På samfundsniveau menes det, at lovforslaget  

 omfatter ca. 100 virksomheder.
Af hensyn til afgrænsning af  

 målgruppen har fokuspanelet været større end  

 populationen.
50 % af de omfattede virksomheder forventer, at  

 lovforslaget vil medføre administrative konsekvenser.
I den  

 forbindelse forventer 28% af de omfattede virksomheder at få  

 løbende byrder og 29% af de omfattede forventer at få brug for  

 løbende ekstern assistance. 8% af de omfattede forventer at få  

 omstillingsbyrder.
Derudover forventer 13% og 11% af de omfattede at få  

 omstillingsbyrder i henhold til ekstra behov for ekstern assistance og  

 hjælpemidler.
I gennemsnit forventer virksomhederne henholdsvis 72,5  

 timer/årligt i løbende byrder og 34.691 kr. pr. til  

 løbende ekstern assistance.
På samfundsniveau skønnes  

 disse byrder at være mellem henholdsvis 1.300-1.700 timer/år og  

 650.000-840.000 kr./år.
Omstillingsbyrderne forventer de berørte  

 virksomheder at være ca. 85 min. pr virksomhed.
Omstillingsbyrderne  

 forventes at være på 8-10 timer på samfundsniveau.  

 Omstillingsbyrder til hjælpemidler forventer virksomhederne i  

 gennemsnit at være 51.000 kr. per virksomhed.
På samfundsniveau  

 forventes engangsbyrderne til hjælpemidler at være mellem 360.000  

 og 480.000 kr.
På baggrund af datagrundlaget har det ikke været  

 meningsfuldt at beregne gennemsnit og samfundstal for de forventede  

 omstillingsbyrder vedrørende behovet for ekstern assistance.
 Samlet forventes lovforslaget dermed ikke at  

 medføre væsentlige administrative byrder på  

 samfundsniveau.
De bekendtgørelser som følger af  

 lovforslaget vil, inden udstedelsen, blive vurderet for, hvorvidt de skal  

 forelægges et Test- eller fokuspanel.
Dette vil ske i samråd med  

 Økonomi- og Erhvervsministeriets Center for Administrative  

 Lettelser." I forhold til de gældende systemer med udstedelse  

 af fiskeritilladelser vurderes der derfor ikke at blive tale om yderligere  

 administrative byrder af væsentlig betydning for virksomhederne, idet  

 disse oplysninger umiddelbart foreligger og stort set svarer til, hvad der i  

 dag kræves for at få en tilladelse.
Hertil kommer, at det vil være frivilligt at udnytte  

 muligheden for at omsætte en sildekvote.
Såfremt nogle fiskere  

 fortsætter deres fiskeri som hidtil uden at udnytte muligheden for at  

 sælge kvoten eller købe en anden kvote, vil der for disse  

 fiskeres vedkommende ikke blive tale om omstillingsbyrder af nogen art.
8. Miljømæssige konsekvenser Forslaget har næppe miljømæssige  

 konsekvenser.
Som følge af ordningen med overdragelige kvoteandele  

 formodes dog, at nye, moderne og mere miljøvenlige fartøjer i  

 fiskerflåden generelt vil trække i en miljøskånsom  

 retning.
Den samlede fiskerflåde forventes reduceret til en mere  

 passende størrelse i forhold til fangstmulighederne, hvilket bidrager  

 til at sikre et bæredygtigt fiskeri.
Eksisterende lovhjemler til  

 sikring af, at fiskeriet foregår tilstrækkeligt skånsomt,  

 både i forhold til fiskebestandene og det omgivende miljø,  

 berøres ikke af forslaget.
9. Forholdet til EU-retten EU-regelsættet for fiskeri fastlægger en  

 række forpligtelser for medlemslandene til gennemførelse af den  

 fælles fiskeripolitik og kontrol med overholdelse af  

 EU-regelsættet.
Samtidig er det overladt til de enkelte medlemslande at  

 fastsætte regler for, hvordan og på hvilke vilkår de  

 kvoter, der afsættes til medlemslandene, fordeles blandt det  

 pågældende lands fiskere.
Forslaget vedrører den del af  

 fiskeriforvaltningen, der er national kompetence.
10. Høring Et udkast til lovforslaget har været i høring  

 hos følgende organisationer m.v.:
 Danmarks Fiskeriforening, Danske Fiskeres  

 Producentorganisation, Skagen Fiskernes  Producent Organisation, Danmarks  

 Pelagiske Producentorganisation, Danmarks Fiskeindustri- og Eksportforening,  

 Konsumfiskeindustriens Arbejdsgiverforening, Specialarbejderforbundet i  

 Danmark, Foreningen for Danmarks Fiskemel- og Fiskeolieindustri,  

 Arbejderbevægelsens Erhvervsråd, Kvindeligt Arbejderforbund,  

 Fiskernes Forbund, Fiskeriets Servicefag, Foreningen af Fiskeauktionsmestre i  

 Danmark, Foreningen af Fiskesorteringer og Samlecentraler i Danmark, Dansk  

 Kystfiskerforening, Danmarks Sportsfiskerforbund, Ferskvandsfiskeriforeningen  

 for Danmark, Danmarks Amatørfiskerforening, Danmarks  

 Fritidsfiskerforbund, Landsforbundet for Danske Lystfiskere, De Danske  

 Landboforeninger, Dansk Familielandbrug, Dansk Dambrugerforening, Dansk  

 Havbrugerforening, Organisationen Dansk Aquakultur, Dansk Åleproducent  

 Forening, Dansk Aaleeksportør Forening, Landsorganisationen af  

 Danmarks Detailhandlere, De samvirkende danske Andelsfiskesalgsforeninger,  

 Sammenslutningen af danske ørredeksportører, Foreningen for  

 Fiskefoderfabrikanter, Amtsrådsforeningen, Kommunernes Landsforening,  

 Danmarks Naturfredningsforening, Friluftsrådet, Dansk Industri,  

 Håndværksrådet, Finansrådet, Fiskeribanken,  

 Transportrådet, Fiskeriteknisk Selskab, Akvakulturerhvervets  

 Leverandørforening, Dansk Eksportforening, Foreningen af Danske Ral-  

 og Sandsugere og Landsforeningen Levende Hav.
11. Skema over konsekvenserne Samlet vurdering af konsekvenser af  

 lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen For staten:
Administration af selve ordningen med overdragelige  

 kvoteandele vurderes at kræve øgede ressourcer til kontrol og  

 sagsbehandling, svarende til ca. 3 årsværk og en årlig  

 merudgift på ca. 1,5 mill. kr., heraf løn ca. 1 mill. kr. fra  

 2003. Iværksættelsen i 2002 vurderes at kræve ét  

 årsværk svarende til ca. 0,5 mill. kr., heraf løn ca. 0,3  

 mill. kr.
Hertil kommer udviklingsomkostninger på ca. 200.000 kr. ved  

 etablering af register for overdragelige kvoteandele.
Administrative konsekvenser for stat, kommuner og  

 amtskommuner Ingen Øgede administrative krav.
Økonomiske konsekvenser for erhvervslivet Færre fartøjer og overdragelige kvoteandele  

 styrker grundlaget for et rentabelt fiskeri.
Ingen Administrative konsekvenser for erhvervslivet Ingen Det vurderes, at der ikke vil være administrative  

 byrder af væsentlig betydning.
Miljømæssige konsekvenser Indførelse af moderne fartøjer i  

 fiskeriflåden vil generelt medføre mere  

 miljøskånsomt fiskeri.
Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter, der  

 henvises dog til afsnit 9.
Bemærkninger til lovforslagets  

 enkelte bestemmelser Til § 1 Til nr. 1 og 2 Personer er berettiget til at blive registrerede som  

 erhvervsfiskere med A-status og derved udøve selvstændigt  

 erhvervsfiskeri, hvis mindst 60% af deres bruttoindtægt ved personlig  

 virksomhed i de forudgående 12 måneder stammer fra  

 erhvervsfiskeri.
Dette følger af lovens § 14, stk. 1, nr. 3.
§ 14, stk. 3, indeholder regler, der sikrer, at en person,  

 som har indtægt og beskæftigelse ved borgerligt ombud og  

 offentligt hverv, ikke mister sin status som erhvervsfisker på grund af  

 indtægten ved det borgerlige ombud og tillidshvervet.
Bestemmelsen  

 indeholder også en regel om, at erhvervsfiskere, der fortsat fisker,  

 ikke mister deres status, fordi de modtager folkepension.
Ved ændringen indføres, at ikke blot  

 personer, der har tillidsposter i fiskeriets organisationer, men også  

 personer med offentlige hverv, får ligestillet indtægten herfra  

 med erhvervsfiskerindtægt.
Herved er der ingen, der mister  

 erhvervsfiskerstatus, selvom indsatsen i en organisation eller f.eks. som  

 folketingsmedlem betyder, at den pågældende i en periode ikke har  

 indtægt ved erhvervsfiskeri.
Til nr. 3 Lovens § 17, stk. 4, 1. pkt., fastslår, at  

 bierhvervsfiskere for at bevare deres status skal kunne dokumentere, at  

 mindst 5% af bruttoindtægten ved personlig virksomhed i de  

 forudgående 12 måneder stammer fra fiskeri.
Denne formulering  

 betyder, at bierhvervsfiskere, som i realiteten ikke driver  

 selvstændigt fiskeri, kan opretholde status blot ved at have en  

 forholdsvis lille indtægt som forhyrede hos erhvervsfiskere.
Dette har  

 ikke været meningen med muligheden for at få og opretholde status  

 som bierhvervsfisker med de rettigheder, der er knyttet hertil.
Ændringen betyder, at det nu bliver klart, at de 5%  

 af bruttoindtægten skal stamme fra selvstændigt  

 bierhvervsfiskeri, der udøves personligt af den  

 pågældende, for at registreringen som bierhvervsfisker kan  

 opretholdes.
Herved sikres, at de muligheder, der er knyttet til  

 bierhvervsfiskeriet, er knyttet til de rette personer.
Til nr. 4 Med forslaget præciseres, at der kan  

 fastsættes regler om overdragelige kvoteandele (fiskerirettigheder)  

 inden for det erhvervsmæssige fiskeri.
Efter § 37, stk.1, kan en tilladelse til  

 erhvervsmæssigt fiskeri i henhold til § 36, stk.1, ikke overdrages uden  

 godkendelse fra ministeren for fødevarer, landbrug og fiskeri.
Med  

 forslaget sikres, at også alle overdragelser af kvoteandele vil  

 kræve ministerens godkendelse, og at der vil blive fastsat regler  

 herom.
Indførelse af et system med overdragelige  

 kvoteandele er et led i en række initiativer, der skal  

 iværksættes for at løse de strukturelle og  

 økonomiske problemer i fiskerierhvervet med en for stor og for gammel  

 fiskeriflåde og med en indtjening, der er utilstrækkelig til at  

 sikre fornyelsen.
I første omgang er det tanken at indføre  

 systemet i sildefiskeriet.
Med den nuværende fiskeriforvaltning kan det  

 være vanskeligt at opnå den nødvendige  

 investeringssikkerhed og derved fornyelse af fiskerflåden samtidig med,  

 at flåden reduceres til sikring af et langsigtet, stabilt og  

 bæredygtigt fiskeri.
Fiskeridirektoratet skal administrere  

 ordningen.
 Folketinget har ved vedtagelse V 117 pålagt regeringen inden 1.  

 november 2002 at gennemføre en forvaltningsordning i sildefiskeriet i  

 form af en 5-årig ordning med flerårige overdragelige kvoteandele  

 og med en betinget forlængelse på 3 år. Ændringer i  

 forhold til V117, som organisationerne i enighed måtte nå frem  

 til, kan indpasses.
Det er hensigten, at ministeren udsteder regler om  

 vilkårene for de overdragelige kvoteandele.
Reglerne vil bl.a.  

 indeholde tidsbegrænsningen for ordningen samt betingelser, som skal  

 hindre uhensigtsmæssige koncentrationer af de danske kvoteandele.
Det  

 forudsættes, at fiskerirettighederne kun kan erhverves og udnyttes  

 inden for lovens rammer.
Det vil blandt andet sige, at de kun kan erhverves  

 af personer og selskaber, som er registreret med ret til at drive  

 erhvervsmæssigt fiskeri.
Desuden vil fiskerirettigheder være  

 knyttet til et bestemt fartøj, som er registeret i  

 Fiskeridirektoratets Fartøjsregister.
Fiskeridirektoratet skal  

 godkende hver enkelt overdragelse, og overdragelserne vil blive registreret i  

 direktoratets edb-system.
Dette er nødvendigt af kontrolmæssige  

 grunde.
Fiskeridirektoratet meddeler for tiden årligt ca.  

 6.500 tilladelser til erhvervsmæssigt fiskeri på forskellige  

 kvoter til enkeltfartøjer.
Det er kun en meget begrænset del af  

 disse, som forventes omfattet af muligheden for at få en godkendelse  

 til at kunne overdrage kvoteandele til sildefiskeri.
Til nr. 5 Efter fiskerilovens § 37, stk. 2, er der mulighed for at  

 tilbagekalde en tilladelse til erhvervsmæssigt fiskeri, hvis  

 indehaveren har gjort sig skyldig i grov eller gentagen overtrædelse af  

 de i tilladelsen foreskrevne vilkår.
Denne mulighed har i vidt omfang  

 været anvendt.
Tilbagekaldelsen kan højst ske med virkning for  

 ét år, jf. § 37, stk. 3.
 Med forslaget præciseres, at også retten til  

 overdragelige kvoteandele kan tilbagekaldes.
Til nr. 6 Når en tilladelse inddrages på grund af grov  

 eller gentagen overtrædelse af vilkårene, bortfalder  

 rettighederne til at fange den fangstmængde, der svarer til  

 inddragelsesperioden.
I et system med mulighed for overdragelige kvoteandele  

 bør det klart fremgå af loven, at den fiskeret, der  

 således bortfalder for den enkelte tilladelsesindehaver, ikke blot kan  

 videreoverdrages.
Tilladelsen og dermed retten til at fiske den kvoteandel,  

 der svarer til inddragelsesperioden, inddrages.
Det vil dog være  

 muligt, at ministeriet gør den pågældende kvoteandel i det  

 enkelte år tilgængelig for andre fiskere på nærmere  

 fastlagte vilkår.
Herved muliggøres, at den danske kvote  

 opfiskes.
Til nr. 7 Bestemmelsen indebærer, at ministeriet skal  

 føre et offentligt tilgængeligt register over alle overdragelige  

 kvoteandele.
Registeret over disse overdragelige rettigheder til at  

 udøve et bestemt fiskeri i en bestemt periode, jf. § 37, stk.1, 2.  

 pkt., vil blive ført i Fiskeridirektoratet.
Formålet med bestemmelsen er først og  

 fremmest at sikre åbenhed og tryghed i omsætningen med  

 kvoteandelene og bidrage til den friest mulige omsættelighed.
Endvidere  

 er det af administrative og kontrolmæssige grunde nødvendigt med  

 et dækkende register på området.
I henhold til forslagets stk. 2 kan  

 fødevareministeren fastsætte regler om anmeldelse og  

 registrering af overdragelige kvoteandele.
Det er hensigten, at der bl.a.  

 skal fastsættes regler om kravene til anmeldelse af ændringer i  

 en fiskerirettigheds tilhørsforhold.
Selve retten til at fiske med et  

 enkeltfartøj vil som hidtil være afhængig af ministeriets  

 godkendelse.
 Det forventes, at der i det nye register blandt andet skal  

 indgå oplysninger om henholdsvis dato for erhvervelse og godkendelse af  

 en overdragelig kvoteandel, en nærmere afgrænsning af retten, der  

 er knyttet til den overdragelige kvoteandel, herunder farvand og periode,  

 registreringsnummer og navn på fartøjet (som er knyttet til den  

 overdragelige kvoteandel), forbrug af kvote (fangst) for hver overdragelig  

 kvoteandel, dato for evt. inddragelse af en overdragelig kvoteandel,  

 mængde, art m.v. for Fiskeridirektoratets pulje af ledige  

 fiskerettigheder.
Oplysningerne vil være nødvendige for  

 Fiskeridirektoratets administration af ordningen.
Nogle af oplysningerne kan  

 indlægges via link fra eksisterende registre.
 Det forudses, at oplysningerne vil være offentligt  

 tilgængelige, da formålet er at medvirke til, at omsætning  

 af kvoteandele kan ske på et korrekt og gennemskueligt grundlag.
Forslagets stk. 3 indebærer, at det vil være  

 muligt at fastsætte regler om etablering af elektronisk sagsbehandling  

 på området.
Dette er begrundet med et ønske om at  

 opnå en enkel administration af overdragelige fiskerirettigheder,  

 såvel for borgerne som for administrationen.
Til nr. 8 I fiskeriloven er der hjemmel til, at fiskerikontrollen  

 kan færdes over jorder og private veje, der støder op til  

 ferskvand.
Med forslaget søges mulighed for, at fiskerikontrollen  

 også kan færdes over private veje og jorder, der støder op  

 til saltvand, når det er nødvendigt for udøvelse af  

 fiskerikontrol.
Forslaget er begrundet med, at den nødvendige kontrol  

 af fiskeriet ikke altid kan foretages fra søsiden.
Der er behov for  

 på denne måde at skaffe adgang til at kontrollere det helt  

 kystnære fiskeri og det fiskeri, der foregår fra stranden.
Det  

 vil i begrænset omfang være nødvendigt at anvende  

 motorkøretøj, bl.a. for at kunne medtage eventuelle ulovligt  

 anbragte eller umærkede fiskeredskaber.
For at kunne udøve en effektiv kontrol af fiskeriet  

 ved Danmarks ca. 7.000 km lange kyststrækning er det nødvendigt,  

 at der er let adgang til at foretage kontrol fra arealer langs kysten.  

 Når fiskerikontrollen i dag foretager kontrol fra arealer, der  

 støder op til ferskvand, tages i vidt omfang hensyn til natur- og  

 dyrelivet, herunder fugle i yngletiden, ligesom det normalt sikres, at ejerne  

 har kendskab til, at der foretages fiskerikontrol.
Samme procedure vil blive  

 fulgt, når der skal foretages kontrol fra arealer, der støder op  

 til saltvand.
Fiskerikontrollen vil kun færdes på sådanne  

 områder, hvis det ikke er muligt at foretage den nødvendige  

 kontrol fra søsiden, som f.eks. når der skal foretages kontrol  

 af fiskeredskaber inden for 100 m fra lavvandslinien.  

 Motorkøretøj vil kun blive anvendt i nødvendigt  

 omfang.
Til nr. 9, 10 og 11 Forslaget muliggør, at kontrollen kan benytte  

 motordrevet fartøj i ferskvand.
Bestemmelsen indebærer ikke en  

 ændring i retstilstanden, idet bestemmelsen videreføres fra §  

 41, stk. 1, i ferskvandsfiskeriloven, jf. lovbekendtgørelse nr. 495 af  

 16. juni 1997. Det beror på en unøjagtighed, at bestemmelsen  

 ikke blev overført til fiskeriloven, da denne i 1998/1999 blev  

 vedtaget til afløsning af en række hidtil gældende  

 fiskerilove.
 Baggrunden for bestemmelsen er, at der kan være  

 vandløbsregulativer, der forbyder anvendelse af motordrevne  

 fartøjer i visse vandløb eller søer (ferskvand). Der er  

 behov for, at fiskerikontrollen kan benytte motordrevet fartøj ved  

 kontrol, uanset sådanne regulativer.
Til nr. 12 Efter fiskerilovens § 32, stk. 4, er der langs alle  

 kyststrækninger hele året forbudt i en afstand af 100 m fra  

 lavvandslinjen at anvende nedgarn.
 Den foreslåede bestemmelse betyder, at denne type  

 overtrædelser kan straffes med bøde og det beror på en  

 fejl, at den ikke blev indføjet i den gældende  

 straffebestemmelse i § 130, stk. 1.
Til nr. 13 Efter de gældende bestemmelser i fiskerilovens  

 kapitel 16 er det fastsat, at adgangen til at købe og omsætte  

 fisk i første omsætningsled samt til at drive offentlig  

 fiskeauktion kræver bevilling, som udstedes af ministeren for  

 fødevarer, landbrug og fiskeri.
Til en bevilling vil normalt  

 være knyttet betingelser om overholdelse af visse vilkår.
Efter den gældende lov kan overtrædelse af  

 bevillingsvilkår, som ikke samtidig er en overtrædelse af andre  

 regler i fiskerilovgivningen, alene sanktioneres med inddragelse af  

 bevillingen.
Med ændringen indføres mulighed for  

 bødestraf ved overtrædelse af vilkår, som er fastsat ved  

 udstedelse af en bevilling til at drive offentlig fiskeauktion eller til at  

 modtage eller købe fisk i første omsætningsled.
Bestemmelsen vil give bedre mulighed for at  

 fastsætte den mest hensigtsmæssige sanktion i det enkelte  

 tilfælde.
F.eks. vil en overtrædelse af et bevillingsvilkår  

 ikke altid være så grov, at der bør ske inddragelse af  

 bevillingen.
Men der kan af præventive grunde være behov for at  

 kunne straffe med en passende bøde.
Til nr. 14 Lovforslagets § 135, stk. 1, gør op med en  

 redaktionel unøjagtighed i loven og præciserer, at der kan  

 iværksættes tilbageholdelse af udenlandske skibe, når  

 kontrolmyndigheden konstaterer, at fartøjsføreren har  

 overtrådt de fælles fiskeriregler på et område, der  

 er omfattet af EF-retsakter på fiskeriområdet, jf. fiskerilovens  

 § 2, stk. 1, og ikke blot på dansk fiskeriterritorium.  

 Kontrolmyndigheden har mulighed for både at tilbageholde og  

 retsforfølge udenlandske skibe her i landet, når de har  

 overtrådt fællesskabsreglerne, uanset om gerningsstedet var  

 på dansk fiskeriterritorium eller en anden del af det fælles  

 EU-fiskeriterritorium.
I forslaget er ordet "fiskeri" ændret  

 til "fiskeriaktivitet", for herved at give klar adgang til  

 tilbageholdelse af udenlandske skibe, som f.eks. ulovligt medbringer forbudte  

 eller fredede fisk.
Forslaget bringer i øvrigt bestemmelsen i  

 overensstemmelse med retsplejeloven, som § 135 supplerer, idet den  

 nuværende bestemmelse i fiskeriloven kun vedrører  

 tilbageholdelse til sikkerhed for bøde.
Konfiskationskrav i  

 fiskerisager er ofte betydeligt større end de bødebeløb  

 og sagsomkostninger, som efter den nugældende § 135, stk. 2, kan  

 begrunde tilbageholdelse.
Efter lovforslaget kan tilbageholdelsen ske med  

 henblik på at sikre de samme forhold og udgifter, som er omfattet af  

 retsplejelovens § 801, stk. 1, det vil sige også bevismidler,  

 konfiskationsbeløb og forurettedes krav på tilbagelevering og  

 erstatning.
Det følger af retsplejeloven, at det ikke er en  

 forudsætning for tilbageholdelse af det udenlandske skib, at  

 fartøjsføreren er tiltalt i en straffesag.
Det må som  

 hidtil anses for tilstrækkeligt, at der ved fiskerikontrol af skibet er  

 opstået en begrundet mistanke om en overtrædelse af fiskeriloven  

 m.v., som vil kunne retsforfølges her i landet.
Det er således  

 en forudsætning for tilbageholdelse, at kontrolmyndigheden også  

 indgiver politianmeldelse mod føreren af fartøjet i forbindelse  

 med tilbageholdelsen.
Reglen adskiller sig fra retsplejeloven ved, at en  

 tilbageholdelse kan ske, uanset at føreren af skibet ikke selv er ejer  

 eller medejer af skib eller fangst.
Dette er ikke en mulighed efter  

 retsplejeloven § 802, stk. 2, der bestemmer, at det alene er gods, som en  

 mistænkt er ejer af, der kan beslaglægges.
På  

 fiskeriområdet ville en sådan begrænsning i adgangen til at  

 iværksætte tilbageholdelse (beslaglæggelse) ikke give  

 tilstrækkelig mening, idet det er hovedreglen, at føreren af et  

 fartøj er forhyret og således oftest ikke selv er hverken ejer  

 eller medejer af fartøjet eller den ombordværende fangst.
 Forslagets stk. 3 og 4 tilføjer i forhold til det  

 nugældende stk. 2 ikke i sig selv noget nyt, men er stillet op med en  

 klarere systematik.
Til § 2 Ordningen med de overdragelige kvoteandele skal  

 gennemføres inden 1. november 2002. Der er mulighed for at sætte  

 de enkelte bestemmelser i kraft tidligere eller senere.
Bilag til lovforslag nr. xx om ændring af  

 fiskerilov Lovforslaget sammenholdt med gældende lov Gældende formulering Lovforslaget § 1 I fiskerilov nr. 281 af 12. maj 1999, foretages  

 følgende ændringer:
 § 14.
Stk. 3. Ved beregning af bruttoindkomsten ved personlig  

 virksomhed, jf. stk. 1, nr. 3, bortses fra indtægter fra borgerligt  

 ombud og offentligt hverv.
Desuden bortses fra indtægter fra  

 folkepension for personer, der før opnåelsen af retten til  

 folkepension var registreret som erhvervsfiskere.
Indtægter fra  

 tillidsposter i fiskeriets organisationer og på redningsstationer  

 ligestilles med bruttoindkomst fra erhvervsfiskeri for personer, der  

 tidligere har været beskæftiget med erhvervsmæssigt  

 fiskeri.
1 § 14.
Stk. 3. Ved beregning af bruttoindkomsten ved personlig  

 virksomhed, jf. stk. 1, nr. 3, bortses fra indtægter fra borgerligt  

 ombud og offentligt hver.
Desuden bortses fra indtægter fra  

 folkepension for personer, der før opnåelsen af retten til  

 folkepension var registreret som erhvervsfiskere.
Indtægter fra  

 tillidsposter i fiskeriets organisationer og på redningsstationer  

 ligestilles med bruttoindkomst fra erhvervsfiskeri for personer, der  

 tidligere har været beskæftiget med erhvervsmæssigt  

 fiskeri.
 2.
"Indtægter fra tillidsposter i fiskeriets organisationer, fra  

 ansættelse på redningsstationer og fra offentlige hverv,  

 ligestilles med bruttoindkomsten fra erhvervsfiskeri for personer, der  

 tidligere har været beskæftiget med erhvervsmæssigt  

 fiskeri." § 17.
Stk. 4. Bierhvervsfiskere, som er registreret i henhold  

 til stk. 1, nr. 2, 3 eller 4, eller i henhold til tilladelse efter stk. 2,  

 skal for at bevare denne ret kunne dokumentere, at mindst 5 pct.
Af  

 bruttoindkomsten ved personlig virksomhed i de foregående 12  

 måneder stammer fra fiskeri.
Ved beregning af bruttoindkomsten ved  

 personlig virksomhed bortses fra indtægter fra folkepension for  

 personer, der før opnåelsen af retten til folkepension var  

 registreret som bierhvervsfiskere eller erhvervsfiskere.
 3.
 § 37.
 4.
 "Ministeren kan fastsætte regler om betingelser og  

 vilkår for godkendelse af overdragelse af kvoteandele ifølge en  

 tilladelse.".
Stk. 2 5.
 Stk. 3.
 6.
 " Ved tilbagekaldelse af en tilladelse bortfalder retten til at fange den  

 fangstmængde, der var tildelt for den pågældende periode,  

 ligesom denne ret ikke kan overdages af indehaveren.".
§ 112.--- 7.
"§ 112 a.
Ministeriet for fødevarer, landbrug og  

 fiskeri fører edb-register over overdragelige kvoteandele, jf. § 37,  

 stk. 1. Registret er offentligt tilgængeligt.
 Stk. 2. Ministeren fastsætter regler om anmeldelse og  

 registrering af overdragelige kvoteandele, jf. stk. 1.
 Stk. 3. Ministeren kan fastsætte regler om, at  

 udveksling af dokumenter i forbindelse med anmeldelse og registrering kan ske  

 i elektronisk form, og at de skal indsendes til Fiskeridirektoratet i en af  

 direktoratet foreskrevet standardiseret form.".
 § 117.
Stk. 2. Kontrolmyndigheden har, hvis det skønnes  

 nødvendigt, til enhver tid mod behørig legitimation og uden  

 retskendelse 1) ret til at færdes over de jorder og private veje, der  

 støder op til ferskvand, 2)-3)--- 4) ret til at åbne forsendelser indeholdende fisk for at føre  

 kontrol med loven overholdelse og 5) adgang til at kontrollere det i § 127 omhandlede udstyr.
 8.
" 1) ret til at færdes over de jorder og private veje, der  

 støder op til ferskvand eller saltvand, herunder ret til at færdes med  

 motorkøretøj,".
 9. I § 117, stk. 2, nr. 4, ændres "og" med  

 ",".
 10. I § 117, stk. 2, nr. 5 ændres "udstyr."  

 til "udstyr og".
 11. I § 117, stk. 2, indsættes som nummer:
 "6) ret til at benytte motordrevne fartøjer i  

 ferskvand.".
 § 130.
1) overtræder eller forsøger at overtræde § 11, stk.1,  

 § 12, stk. 1, § 13, §18, § 28, stk. 2, § 33, stk. 1, § 38, stk. 1, § 44, stk.  

 1,§ 47, § 50, stk. 1, § 63, stk. 1, § 66, stk. 1, § 69, § 72, § 74, stk. 1, §  

 76, § 77, stk. 1, § 86, stk. 1, § 87, § 97, § 98, § 119, §121, stk. 1, § 122,  

 stk. 2, § 124, stk. 3, de i medfør af § 10, stk. 1, trufne  

 bestemmelser og de i § 10 nævnte forordninger og beslutninger, 2) tilsidesætter eller forsøger at tilsidesætte  

 vilkår knyttet til en tilladelse udstedt efter loven eller regler  

 fastsat i medfør af loven, 3-7)--- 12.
 13. I § 130, stk. 1, nr. 2, indsættes efter  

 "tilladelse": "eller bevilling".
 § 135.
Stk. 2. Tilbageholdelsen efter stk. 1, kan kun ske, hvis  

 det er påkrævet for at sikre betaling af bødebeløb  

 eller sagsomkostninger, eller indtil der er stillet sikkerhed for betalingen  

 af de nævnte beløb.
Sker dette ikke to måneder efter  

 sagens endelige afgørelse, kan der søges fyldestgørelse  

 i skibet.
Var den der havde rådighed over skibet under fiskeriet,  

 uberettiget i besiddelse af det, kan tilbageholdelse ikke ske.
 14.
"§ 135. Udenlandske skibe, som har været anvendt til  

 fiskeriaktiviteter, der strider mod de i § 10 nævnte EF-retsakter, mod  

 denne lov eller mod regler fastsat i medfør af denne lov, kan  

 tilbageholdes af kontrolmyndigheden.
Kontrolmyndighedens  

 iværksættelse af tilbageholdelse finder sted i overensstemmelse  

 med retsplejelovens kapitel 74 om beslaglæggelse.
Stk. 2. Tilbageholdelse efter stk. 1 kan kun ske, hvis  

 det er påkrævet 1) til sikring af bevismidler, 2) til sikring af det offentliges krav på sagsomkostninger,  

 konfiskation og bøde, 3) til sikring af forurettedes krav på tilbagelevering eller  

 erstatning eller 4) til gennemførelse af kontrol og retsforfølgning.
 Stk. 3. Der kan ikke ske tilbageholdelse efter stk. 1,  

 hvis der er stillet sikkerhed for betalingen af de i stk. 2, nr. 2 og 3,  

 nævnte beløb, eller den, der havde rådighed over skibet  

 under fiskeriaktiviteten, uberettiget var i besiddelse af det.
 Stk. 4. Betales de i stk. 2, nr. 2 og 3, nævnte  

 beløb ikke, eller stilles der ikke sikkerhed for sådanne  

 beløb senest to måneder efter sagens endelige afgørelse,  

 kan der søges fyldestgørelse i skibet.".
