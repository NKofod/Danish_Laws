Nr LSF 121 Forslag til Lov om ændring af lov om hunde Fremsat af justitsministeren (Engell) den 2. december 1992 Vedtaget ved tredjebehandling den 18. december 1992 Lov nr. 1064 af 23/12/1992 § 1 I lov om hunde, jf. lovbekendtgørelse nr. 380 af 26. juni 1969, som ændret  

 ved lov nr. 335 af 14. maj 1992, foretages følgende ændringer:
 1. § 1 affattes således:
 » § 1. Besidderen af en hund skal sørge for, at hunden, fra  

 den er 4 måneder gammel, er mærket og registreret samt bærer halsbånd  

 forsynet med et skilt, der angiver besidderens navn og adresse.
Stk. 2. Justitsministeren fastsætter nærmere bestemmelser om  

 mærkning, registrering og gebyr og om udformningen af skiltet, jf. stk. 1.  

 Justitsministeren kan herunder bestemme, at mærknings- og  

 registreringsordningen skal administreres af en eller flere private  

 organisationer, og at besidderen af en hund skal give de nødvendige  

 oplysninger samt indbetale gebyr til disse organisationer.« 2. § 3, stk. 1, 5. pkt., ophæves, og i stedet indsættes:
»Er hunden ikke mærket og registreret, fremlyses den.
Det gælder dog  

 ikke, såfremt hunden bærer skilt som nævnt i § 1, stk. 1.« 3. I § 12, stk. 1, ændres »§ 3, stk. 2-4« til:  

 »§ 3, stk. 3-5«.
§ 2 Loven træder i kraft den 1. januar 1993. Reglerne om mærkning og  

 registrering omfatter kun hunde, der er født efter lovens ikrafttræden.
Oprindeligt fremsat forslag § 1 I lov om hunde, jf. lovbekendtgørelse nr. 380 af 26. juni 1969, som ændret  

 ved lov nr. 335 af 14. maj 1992, foretages følgende ændringer:
 1. § 1 affattes således:
 » § 1. Besidderen af en hund skal sørge for, at hunden, fra  

 den er 4 måneder gammel, mærkes og registreres samt bærer halsbånd forsynet  

 med et skilt, der angiver besidderens navn og adresse.
 Stk. 2. Justitsministeren fastsætter nærmere bestemmelser om  

 mærkning, registrering og gebyr og om udformningen af skiltet, jf. stk. 1.  

 Justitsministeren kan herunder bestemme, at mærknings- og  

 registreringsordningen skal administreres af en eller flere private  

 organisationer, og at besidderen af en hund skal give de nødvendige  

 oplysninger samt indbetale gebyr til disse organisationer«.
 2. § 3, stk. 1, 5. pkt., ophæves, og i stedet indsættes:
»Er hunden ikke mærket og registreret, fremlyses den.
Det gælder dog  

 ikke, såfremt hunden bærer skilt som nævnt i § 1, stk. 1«.
 3. I § 12, stk. 1, ændres »§ 3, stk. 2-4« til:  

 »§ 3, stk. 3-5«.
§ 2 Loven træder i kraft den 1. januar 1993. Reglerne om mærkning og  

 registrering omfatter kun hunde, der er født efter lovens ikrafttræden.
Bemærkninger til lovforslaget Almindelige bemærkninger Hundeloven blev ændret ved lov nr. 335 af 14. maj 1992 om ændring af lov  

 om hunde. Ændringsloven træder i kraft den 1. januar 1993.
Ved lovændringen indførtes en pligt for besidderen af en hund til at sørge  

 for, at hunden, fra den er 4 måneder gammel, mærkes og registreres.
Samtidig  

 bortfaldt den hidtil bestående pligt til at sørge for, at hunden, fra den er  

 4 måneder gammel, bærer halsbånd forsynet med et skilt, der angiver  

 besidderens navn og adresse.
 Den indførte mærknings- og registreringsordning nødvendiggør, at hundens  

 mærke sammenholdes med oplysningerne i registret, før besidderen af hunden  

 kan identificeres.
 Efter gennemførelsen af ændringsloven har flere hundeorganisationer over  

 for Justitsministeriet givet udtryk for, at det er uhensigtsmæssigt, at  

 muligheden for ved hjælp af hundeskiltet straks at kunne se, hvem en hund  

 tilhører, er bortfaldet.
Justitsministeriet er enig heri.
Reglerne om mærkning og registrering  

 omfatter kun hunde, der er født efter den 1. januar 1993. Også af hensyn til  

 identifikation af hunde født før 1. januar 1993 er ændringen påkrævet.
Det  

 foreslås derfor, at pligten til at sørge for, at hunden bærer halsbånd  

 forsynet med et skilt med oplysning om besidderens navn og adresse,  

 genindføres ved siden af mærknings- og registreringspligten.
Under forhandlingerne i Folketinget om indførelsen af mærknings- og  

 registreringsordningen var det forudsat, at registreringen kunne henlægges  

 til en privat organisation.
Justitsministeriet har fundet det rettest i loven  

 udtrykkeligt at medtage en bestemmelse herom.
Det foreslås derfor, at  

 justitsministeren bemyndiges til at bestemme, at mærknings- og  

 registreringsordningen skal administreres af en eller flere private  

 organisationer, og at besidderen af en hund skal give de nødvendige  

 oplysninger samt indbetale gebyr til disse organisationer.
 Efter den gældende ordning optager politiet løsgående hunde og underretter  

 besidderen, jf. hundelovens § 3, stk. 1. Hvis hunden ikke bærer halsbånd  

 forsynet med et skilt med besidderens navn og adresse, skal hunden fremlyses.
 Efter indførelsen af pligten til mærkning og registrering og ved  

 genindførelsen af pligten til at sørge for, at hunden bærer halsbånd forsynet  

 med et skilt med angivelse af besidderens navn og adresse, vil politiet kunne  

 finde frem til besidderen af hunden, hvis den enten er registret eller bærer  

 skilt.
 Politiet vil derfor efter forslaget alene skulle fremlyse hunde, der ikke  

 er mærket og registreret eller bærer skilt.
Økonomiske og administrative konsekvenser Det er forudsat, at mærknings- og registreringsordningen, herunder  

 informationsvirksomheden om pligten til at lade hunde registrere,  

 administreres af en eller flere private organisationer.
Udgifterne til  

 information anslås til ca. 300.000 kr.
Loven giver mulighed for at indføre  

 pligt for besidderen af en hund til at indbetale gebyr til disse  

 organisationer, herunder til dækning af informationsvirksomheden.
Hverken lov  

 nr. 335 af 14. maj 1992 om ændring af lov om hunde, eller dette forslag,  

 skønnes derfor at have væsentlig administrativ eller økonomisk betydning for  

 det offentlige.
Bemærkninger til lovforslagets enkelte bestemmelser Til § 1 Til nr. 1 Forslaget indebærer, at pligten for besidderen af en hund til at sørge  

 for, at hunden bærer halsbånd forsynet med et skilt (hundetegn) med oplysning  

 om besidderens navn og adresse, genindføres.
Samtidig indføres en bestemmelse, der giver udtrykkelig bemyndigelse til  

 justitsministeren til at bestemme, at mærknings- og registreringsordningen  

 skal administreres af en eller flere private organisationer, og at besidderen  

 af en hund skal give de nødvendige oplysninger samt indbetale gebyr til disse  

 organisationer.
Registret, der føres for den offentlige forvaltning, vil være  

 omfattet af lov om offentlige myndigheders registre, lovens kap. 2 a.
Det  

 forudsættes, at der som følge af registrets karakter og størrelse m.v.  

 fastsættes forskrifter herfor, jf. lov om offentlige myndigheders registre §  

 8 a, stk. 4.
 Den private registerførende organisation vil skulle anmeldes som  

 edb-service-bureau efter § 20 i lov om private registre mv.
De nødvendige oplysninger vil navnlig være oplysning om, hvilket mærke,  

 hunden har fået.
Derudover kan det være hundens alder, race osv. og  

 besidderens navn og adresse.
 Undladelse af at mærke og registrere hunden kan straffes efter § 12, stk.  

 1, jf. § 1, stk. 1. Hvis de nødvendige oplysninger ikke gives til den  

 organisation, der skal forestå registreringen, kan registrering ikke ske, og  

 besidderen ifalder derfor straf for den manglende registrering.
Justitsministeren kan i medfør af § 1, stk. 2 fastsætte regler om, under  

 hvilke betingelser registrering og sletning kan ske.
Justitsministeren kan  

 herunder bestemme, at gebyr skal betales, inden optagelse i registret finder  

 sted.
Justitsministeren kan endvidere fastsætte regler om adgang til og  

 videregivelse af oplysninger fra registret.
Til nr. 2 Efter forslaget skal politiet fremlyse optagne løsgående hunde, hvis  

 besidderen ikke kan underettes, fordi hunden hverken er mærket og registreret  

 eller bærer halsbånd forsynet med et skilt med angivelse af besidderens navn  

 og adresse.
Til nr. 3 I forbindelse med behandlingen i Folketinget af det forslag, der blev  

 gennemført som lov nr. 335 af 14. maj 1992 om ændring af lov om hunde, udgik  

 forslaget om at lade § 3, stk. 2 udgå af hundeloven.
Strafbestemmelsen i  

 lovforslaget blev ikke konsekvensændret.
 Strafbestemmelsen i hundelovens § 12, stk. 1, skal derfor, som det var  

 tilfældet før den seneste ændring af hundeloven, henvise til § 3, stk. 3-5.
Efter 2. behandling den 16. december 1992 § 1 I lov om hunde, jf. lovbekendtgørelse nr. 380 af 26. juni 1969, som ændret  

 ved lov nr. 335 af 14. maj 1992, foretages følgende ændringer:
 1. § 1 affattes således:
 » § 1. Besidderen af en hund skal sørge for, at hunden, fra  

 den er 4 måneder gammel, er mærket og registreret samt bærer halsbånd  

 forsynet med et skilt, der angiver besidderens navn og adresse.
Stk. 2. Justitsministeren fastsætter nærmere bestemmelser om  

 mærkning, registrering og gebyr og om udformningen af skiltet, jf. stk. 1.  

 Justitsministeren kan herunder bestemme, at mærknings- og  

 registreringsordningen skal administreres af en eller flere private  

 organisationer, og at besidderen af en hund skal give de nødvendige  

 oplysninger samt indbetale gebyr til disse organisationer.« 2. § 3, stk. 1, 5. pkt., ophæves, og i stedet indsættes:
»Er hunden ikke mærket og registreret, fremlyses den.
Det gælder dog  

 ikke, såfremt hunden bærer skilt som nævnt i § 1, stk. 1.« 3. I § 12, stk. 1, ændres »§ 3, stk. 2-4« til:  

 »§ 3, stk. 3-5«.
§ 2 Loven træder i kraft den 1. januar 1993. Reglerne om mærkning og  

 registrering omfatter kun hunde, der er født efter lovens ikrafttræden.
