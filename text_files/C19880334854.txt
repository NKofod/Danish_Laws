 Arbejdsdirektoratet har d.d. tilskrevet AF-kontorerne således:
 Ifølge EF-forordning nr. 1408/71, artikel 69, kan en arbejdssøgende bevare  

 sin ret til dagpenge i indtil 3 måneder under arbejdssøgning i et andet  

 EF-land, under forudsætning af, at vedkommende bliver tilmeldt  

 arbejdsformidlingen og står til rådighed for arbejdsmarkedet i det land,  

 pågældende rejser til.
Der har imidlertid været enkelte tilfælde, hvor en arbejdssøgende fra et  

 andet EF-land ikke kunne blive tilmeldt arbejdsformidlingen i Danmark på  

 grund af manglende cpr.nr.
I disse tilfælde har de arbejdssøgende måtte tage  

 tilbage til det EF-land, de kom fra, for ikke at miste deres dagpengeret.
 Med henblik på at undgå ovenstående situationer, skal direktoratet anmode  

 AF-kontorerne om at anvende følgende praksis ved tilmelding af arbejdssøgende  

 EF-borgere:
Personerne registreres manuelt på nødblanket til A 10: Tilmelding af  

 arbejdssøgende, hvor efter arbejdsformidlingen sender en kopi af  

 stempelkortet til Direktoratet for Arbejdsløshedsforsikringen.
DfA udfærdiger  

 herefter udbetalingsmeddelelsen til arbejdsformidlingen.
Med henblik på  

 grundregistrering udfyldes tilsvarende nødblanket til A 25: Ajourføringsskema  

 for arbejdssøgende.
I forbindelse med udsøgning af ledige arbejdssøgende til formidling skal  

 AF-medarbejderen søge såvel blandt de tilmeldte på AF-Match som blandt  

 eventuelle manuelt tilmeldte.' Hvilket herved meddeles.
