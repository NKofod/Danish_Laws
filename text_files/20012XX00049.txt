Skriftlig fremsættelse (17. januar  

 2002) Integrationsministeren Herved tillader jeg mig for Folketinget at  

 fremsætte:
 Forslag til lov om indfødsrets meddelelse.
(Lovforslag nr.
L 52).
Lovforslaget omfatter 4.263 personer.
Endvidere  

 indebærer forslaget, at 3.288 børn kan få dansk  

 indfødsret sammen med deres forældre, jf. § 6, stk. 2, i lov om  

 dansk indfødsret.
 Lovforslaget er udarbejdet efter de retningslinier for  

 meddelelse af dansk indfødsret ved naturalisation, som blev fastlagt  

 ved forlig mellem et flertal af Folketingets partier i foråret 1999.  

 Der kan efter forliget aftales nye retningslinier efter den 1. juli 2002.  

 Regeringen vil allerede nu påbegynde forhandlinger om skærpede  

 retningslinier, jf. regeringens udspil til en ny udlændingepolitik,  

 således at de nye retningslinier kan træde i kraft efter den 1.  

 juli 2002.
Der er stort set tale om en genfremsættelse af  

 lovforslag nr.
L 28, som blev fremsat den 3. oktober 2001, men bortfaldt som  

 følge af folketingsvalget den 20. november 2001.
Forinden genfremsættelsen er 45 personer dog udtaget  

 af dette lovforslag.
Det drejer sig primært om personer, der siden  

 fremsættelse af det tidligere lovforslag er blevet sigtet eller  

 dømt for kriminalitet, som efter retningslinierne er til hinder for  

 naturalisation, og om personer, hvis ansøgning har været  

 forelagt det tidligere indfødsretsudvalg.
Sidstnævnte gruppe af  

 ansøgninger vil blive forelagt det nye indfødsretsudvalg inden  

 optagelse på et nyt lovforslag om indfødsrets meddelelse.
 Med disse ord anbefaler jeg lovforslaget til det  

 høje Tings velvillige behandling.
