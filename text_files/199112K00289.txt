Nr LSF 289 Forslag til Lov om dispensation fra forskellige love i forbindelse med  

 oprettelsen af erhvervszoner Fremsat af arbejdsministeren (Kirkegaard) den 12. maj 1992 Vedtaget ved tredjebehandling den 17. juni 1992 Lov nr. 472 af 24/06/1992 § 1. Arbejdsministeren kan - i det omfang det ikke strider mod Danmarks internationale forpligtelser - godkende aftaler, 1) som indgås mellem de ansatte og en virksomhed, der er beliggende i et  

 område med erhvervszonestatus, og 2) som fraviger ellers ufravigelige regler i følgende love:
a) lov om ferie b) medhjælperloven c) lov om arbejdsmiljø kapitel 9 og 10 d) lov om retsforholdet mellem arbejdsgivere og funktionærer e) lov om værnepligtsorlov Stk. 2. Arbejdsministeren kan - i det omfang det ikke strider mod  

 Danmarks internationale forpligtelser - godkende aftaler, 1) som indgås mellem de ansatte og en virksomhed, der er beliggende i et  

 område med erhvervszonestatus, og 2) som fraviger ellers ufravigelige regler i administrative bestemmelser,  

 der er fastsat i medfør af de i stk. 1 nævnte love.
 Stk. 3. Aftaler skal senest den 31. december 1994 forelægges  

 arbejdsministeren til godkendelse og har først virkning fra  

 godkendelsestidspunktet.
 § 2. Tidspunktet for lovens ikrafttræden fastsættes af  

 arbejdsministeren.
Oprindeligt fremsat forslag § 1. Arbejdsministeren kan - i det omfang, det ikke strider mod Danmarks internationale forpligtelser - godkende aftaler, 1) som indgås mellem de ansatte og en virksomhed, der er beliggende i et  

 område med erhvervszonestatus, og 2) som fraviger ellers ufravigelige regler i følgende love:
a) lov om ferie b) medhjælperloven c) lov om arbejdsmiljø, kapitel 9 og 10 d) lov om retsforholdet mellem arbejdsgivere og funktionærer e) lov om værnepligtsorlov Stk. 2. Arbejdsministeren kan - i det omfang, det ikke strider mod  

 Danmarks internationale forpligtelser - godkende aftaler, 1) som indgås mellem de ansatte og en virksomhed, der er beliggende i et  

 område med erhvervszonestatus, og 2) som fraviger ellers ufravigelige regler i administrative bestemmelser,  

 der er fastsat i medfør af de i stk. 1 nævnte love.
 Stk. 3. Aftaler skal senest den 31. december 1994 forelægges  

 arbejdsministeren til godkendelse og har først virkning fra  

 godkendelsestidspunktet.
 § 2. Tidspunktet for lovens ikrafttræden fastsættes af  

 arbejdsministeren.
Bemærkninger til lovforslaget Almindelige bemærkninger Forslaget er en følge af aftalen om en styrket indsats for aktivering af  

 de ledige af 8. maj 1992 mellem Regeringen og Det Radikale Venstre,  

 Centrum-Demokraterne, Kristelig Folkeparti og Fremskridtspartiet.
 Lovforslaget fremsættes sammen med og sættes i kraft samtidig med følgende  

 love: Lov om ændring af lov om skattemæssige afskrivninger m.v., lov om  

 ændring af lov om beskatning til kommunerne af faste ejendomme, lov om  

 ændring af stempelloven, lov om ændring af lov om butikstid og lov om ændring  

 af lov om miljøbeskyttelse.
Lovforslaget bidrager til at gennemføre etableringen af en række  

 geografisk afgrænsede erhvervszoner, hvor der tilbydes virksomheder, som  

 skaber nye arbejdspladser, særligt gunstige vilkår.
Etablering af  

 erhvervszoner sigter på at styrke erhvervsudvikling og beskæftigelse inden  

 for økonomisk udsatte områder.
 Erhvervszonerne vil blive oprettet ved et landsplansdirektiv efter  

 planlovens § 3 efter forudgående drøftelser mellem regeringen og de enkelte  

 kommuner samt i nødvendigt omfang tillige amtskommunerne.
Det er en væsentlig del af aftalen, at der er tale om en forsøgsordning,  

 som er begrænset såvel tidsmæssigt som geografisk.
Forsøgsordningen er derfor  

 begrænset til nye og allerede etablerede virksomheder, der i perioden frem  

 til udgangen af 1994 skaber nye arbejdspladser i de erhvervszoner, der vil  

 blive etableret.
De under ordningen ydede begunstigelser ophører med udgangen  

 af 1999.
 Der sigtes mod at etablere op til 10 erhvervszoneaftaler med interesserede  

 kommuner i Bornholms Amt, Nordjyllands Amt og Storstrøms Amt, der opfylder et  

 eller flere af følgende kriterier.
* særligt omfattende erhvervsmæssige omstillinger * høj ledighed * væsentligt stigende ledighed.
 Det er hensigten, at zonerne indskrænkes størrelsesmæssigt til områder på  

 fx. 50 ha inden for den enkelte kommune.
Det fremgår af aftalen, at begunstigelserne bl.a. kan bestå i at der gives  

 mulighed for dispensation fra lovgivning fx. vedrørende ferieforhold,  

 arbejdstid, ansættelsesregler og lukkelov.
En forudsætning for en  

 dispensation er bl.a., at der foreligger en lokal aftale herom mellem  

 virksomheden og de ansatte.
 Formålet med denne lov er at tilvejebringe hjemmel til at give  

 dispensation på det arbejsretlige område inden for rammerne af de indgåede  

 aftaler om erhvervszoner.
Økonomiske og adminstrative konsekvenser Administrationen af dispensationsadgangen vil medføre visse medudgifter  

 for Arbejdsministeriet, men disse vil blive afholdt inden for ministeriets  

 rammer.
Bemærkninger til lovforslagets enkelte bestemmelser Til § 1 Arbejdsministeren gives bemyndigelse til at godkende aftaler mellem de  

 ansatte og virksomheden, som fraviger ellers ufravigelige bestemmelser i de i  

 § 1, stk. 1 nævnte love eller bestemmelser, som er udstedt i medfør af disse  

 love.
 Dispensationsadgangen er betinget af, at der er indgået en aftale mellem  

 de ansatte og virksomheden, at virksomheden er beliggende i et område med  

 erhvervszonestatus, samt at dispensationen ønskes i forbindelse med  

 oprettelsen af nye arbejdspladser.
 Aftalen kan godkendes af arbejdsministeren i det omfang, at der ikke er  

 tale om dispensation fra regler, som Danmark er forpligtet til at overholde.  

 Der kan således ikke dispenseres fra regler, som er implementeret i dansk ret  

 som følge af EF-direktiver.
Til § 2 Da andre lovforslag vedrørende forsøgsordningen for erhvervszoner skal  

 anerkendes af EF-Kommissionen i medfør af artikel 93 i EF-traktaten, før de  

 sættes i kraft, vil loven blive sat i kraft samtidigt med de øvrige love  

 vedrørende forsøgsordningen, således at den samlede lovgivning vedrørende  

 forsøgsordningen træder i kraft samtidigt.
