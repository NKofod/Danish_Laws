 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Landbrugsministeren kan yde tilskud af  

 statskassen til at gennemføre projekter, hvis formål er at udvikle eller  

 rationalisere virksomheder, der beskæftiger sig med behandling, forarbejdning  

 eller afsætning af varer, der hidrører fra landbrug, gartneri eller frugtavl.
Stk. 2.  Landbrugsministeren kan endvidere yde tilskud  

 af statskassen til at gennemføre projekter, hvis formål er § 2.  Tilsagn om tilskud efter § 1 er betinget af, at  

 der ydes tilskud til projektets gennemførelse fra Den europæiske Udviklings-  

 og Garantifond for Landbruget i henhold til EFs forordning om en fælles  

 foranstaltning til forbedring af vilkårene for forarbejdning og afsætning af  

 landbrugs- og fiskeriprodukter eller EFs forordning om betingelserne for  

 støtte fra Den europæiske Udviklings- og Garantifond for Landbruget.
 § 3.  Tilsagn om tilskud efter § 1 kan i hvert  

 finansår gives inden for en tilsagnsramme, der fastsættes ved tekstanmærkning  

 på de årlige bevillingslove.
 § 4.  Ansøgere om tilskud skal efter anmodning give  

 landbrugsministeren alle oplysninger og dokumenter m.v., der er nødvendige  

 for at godtgøre, at de betingelser for tilsagn om tilskud, der er stillet af  

 landbrugsministeren eller EF-Kommissionen, er opfyldt.
 Stk. 2.  Landbrugsministeren eller den, ministeren  

 bemyndiger dertil, kan uden retskendelse foretage eftersyn hos virksomheder,  

 der har fået tilsagn om tilskud, og efterse regnskaber og andre dokumenter i  

 det omfang, det er nødvendigt for at kontrollere, at de betingelser, som  

 landbrugsministeren eller EF-Kommissionen har stillet for at yde tilskud, er  

 opfyldt.
 Stk. 3.  Legitimation skal forevises på forlangende.
§ 5.  Landbrugsministeren kan bestemme, at tilsagn om  

 tilskud af statskassen helt eller delvis bortfalder, eller at udbetalt  

 statstilskud helt eller delvis skal tilbagebetales, hvis § 6.  Landbrugsministeren kan nedsætte et udvalg med  

 repræsentanter for de interesserede organisationer og arbejdsmarkedets parter  

 til at rådgive ved lovens administration.
 § 7.  Landbrugsministeren kan fastsætte regler om  

 indsendelse af ansøgninger, om ansøgningernes indhold og behandling,  

 tilskuddets udbetaling, regnskabsaflæggelse og om den kontrol, der er nævnt i  

 § 4.
 Stk. 2.  Landbrugsministeren kan fastsætte de  

 bestemmelser, der er nødvendige for anvendelsen her i landet af de  

 forordninger, der er nævnt i § 2.
 § 8.  Landbrugsministeren kan bemyndige  

 jordbrugsdirektoratet til at udøve de beføjelser, der i loven er tillagt  

 ministeren.
 Stk. 2.  Ministeren kan fastsætte regler om adgangen til  

 at påklage afgørelser, der er truffet i henhold til en bemyndigelse efter  

 stk. 1. Ministeren kan herunder bestemme, at afgørelser, der er truffet af  

 jordbrugsdirektoratet, ikke kan påklages til anden administrativ myndighed.
 § 9.  Loven træder i kraft den 1. januar 1985.
Stk. 2.  Lov nr. 222 af 24. maj 1978 om tilskud til  

 strukturprojekter inden for jordbruget ophæves.
Lovens bestemmelser er dog  

 fortsat gældende for de tilsagn om tilskud, der er givet inden 1. januar  

 1985.
 § 10.  Loven gælder ikke for Færøerne og Grønland.
Givet på Christiansborg slot, den 12.  

 december 1984 Under Vor Kongelige Hånd og Segl MARGRETHE R.
