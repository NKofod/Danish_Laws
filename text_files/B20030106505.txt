Bekendtgørelse om  

 baneafgifter og om miljøtilskud til  

  

 godstransport på jernbane  

1) I medfør af § 8 f, § 9, stk. 6 og  

 § 11, i lov om jernbanevirksomhed m.v., jf. lovbekendtgørelse nr. 310 af  

 28. april 2003, fastsættes:
§ 1.  

  

 Jernbanevirksomheder betaler kilometerafgift, kapacitetsafgift og tillæg til  

 kilometerafgift for kørsel på statens jernbaneinfrastruktur og broafgifter  

 for  

 passage af Storebælt og Øresund.
Disse afgifter betegnes samlet baneafgifter.
 § 2.  

  

 Trafikstyrelsen for Jernbane og Færger fastsætter satserne for  

 kilometerafgifterne, kapacitetsafgifterne og tillæg til kilometerafgifterne  

 efter reglerne i § 3. Trafikstyrelsen for Jernbane og Færger kan  

 fastsætte  

 satserne for kapacitetsafgiften eller tillæg til kilometerafgifterne til nul.
 Stk. 2.  

  

 Trafikstyrelsen for Jernbane og Færger fastsætter endvidere procedurer for  

 opkrævning af baneafgifterne, hvilke former for kørsel, som er fritaget for  

 baneafgifter, hvilke ydelser Banestyrelsen skal levere for baneafgifterne  

 samt  

 regler for afbestilling og tilbagekaldelse af baneafgifter.
 Stk. 3.  

  

 Kilometerafgifterne, kapacitetsafgifterne og tillæggene til  

 kilometerafgifterne  

 fastsættes i en bekendtgørelse og skal forudgående være godkendt af  

 trafikministeren.
 Stk. 4.  

  

 Baneafgifterne opkræves af Banestyrelsen.
§ 3.  

  

 Kilometerafgiften kan være ens for alle tog eller differentieret mellem  

 godstog  

 og persontog.
Kilometerafgifterne fastsættes som de kortsigtede  

 marginalomkostninger, som statens jernbaneinfrastruktur påføres ved et  

 gennemsnitligt togs kørsel på jernbaneinfrastrukturen.
 Stk. 2.  

  

 Trafikstyrelsen for Jernbane og Færger kan på lige og ikkediskriminerende  

 vilkår fastsætte tillæg til kilometerafgifterne, hvis markedet kan bære det.
 Stk. 3.  

  

 På  

 delstrækninger, hvor der er knaphed på kapacitet, kan der i dagtimerne  

 opkræves  

 en kapacitetsafgift, som fastsættes til den samfundsmæssige skyggeværdi af  

 kapaciteten.
 Stk. 4.  

  

 Banestyrelsen skal tilvejebringe og meddele alle oplysninger, som  

 Trafikstyrelsen for Jernbane og Færger finder nødvendige for fastsættelsen af  

 afgifterne efter stk. 1-3.
 Stk. 5.  

  

 Alle  

 ændringer af afgiftssatser, bortset fra løbende prisreguleringer, skal så  

 vidt  

 muligt varsles af Trafikstyrelsen for Jernbane og Færger mindst 12 måneder  

 inden de pågældende ændringers ikrafttrædelse heri dog undtaget allerede  

 varslede ændringer af afgifterne pr. 1. januar 2004.
 § 4.  

  

 For  

 passage af Storebæltsforbindelsen betales følgende broafgift (ekskl. moms):
 1)  

 	  

    

 For passagertog  

 betales 7001,00 kr. pr. tog.
 2)  

 	  

    

 For godstog betales  

 6493,00 kr. pr. tog.
 Stk. 2.  

  

 For passage  

 af den danske del af Øresundsforbindelsen betales følgende broafgift (ekskl.  

 moms):
 1)  

 	  

    

 For passagertog  

 betales 1561,00 kr. pr. tog.
 2)  

 	  

    

 For godstog betales  

 2125,00 kr. pr. tog.
§ 5.  

  

 Jernbanevirksomheder kan ved jernbanetransport mellem to lokaliteter på det  

 af  

 staten forvaltede jernbanenet foretage et fradrag i den til  

 jernbanetransportkøberen beregnede pris (miljøtilskud) og få dette godtgjort  

 af  

 Banestyrelsen.
Jernbanevirksomheder kan ved jernbanetransport af gods mellem  

 en  

 lokalitet på det af staten forvaltede jernbanenet og en udenlandsk lokalitet,  

 eller ved intermodale transporter efter stk. 2 mellem to udenlandske  

 lokaliteter få udbetalt et miljøtilskud af Banestyrelsen på grundlag af  

 fragtbrevet for transporten.
 Stk. 2.  

  

 Intermodale  

 transporter, der berettiger til udbetaling af miljøtilskud, omfatter  

 transporter af standardiserede lastbærere (trailere, veksellad eller  

 containere), der går i transit gennem Danmark og som i mindst den ene ende af  

 transporten omlæsses til eller fra lastbil.
Stk. 3.  

  

 Miljøtilskuddets  

 størrelse og vilkårene for dets udbetaling fastsættes i en bekendtgørelse af  

 Trafikstyrelsen for Jernbane og Færger ud fra det provenu, som godstogene  

 betaler i kilometerafgift og eventuel kapacitetsafgift divideret med det  

 samlede antal støtteberettigede tonkm.
Over- eller underskud kan modregnes i  

 et  

 efterfølgende år.
 Stk. 4.  

  

 Ændringer  

 af miljøtilskuddets størrelse kan ske med 1 måneds varsel.
 Stk. 5.  

  

 Miljøtilskuddet udbetales af Banestyrelsen.
 § 6.  

  

 Bekendtgørelsen træder i kraft den 1. januar 2004. Samtidig ophæves  

 bekendtgørelse nr. 1228 af 20. december 2002 om baneafgifter og miljøtilskud  

 til godstransport på jernbane.
Trafikministeriet, den 10. december  

 2003 Flemming Hansen /Dorthe Nøhr Pedersen 1)  

 Bekendtgørelsen indeholder bestemmelser, der gennemfører Europa-Parlamentets  

 og  

 Rådets direktiv 2001/14/EF af 26. februar 2001 om tildeling af  

 jernbaneinfrastrukturkapacitet og opkrævning af afgifter for brug af  

 jernbaneinfrastruktur samt sikkerhedscertificering (EF-Tidende 2001 nr.
L 75,  

 side 29 ff.).
