Indledning Ifølge skattestyrelseslovens § 13 skal Told- og Skattestyrelsen forud for  

 den almindelige ligning udarbejde en plan for ligningens forløb for  

 fremgangsmåden ved udøvelsen af Told- og Skattestyrelsens tilsyn med den  

 kommunale ligningsindsats.
 Ligningsplanen forelægges Ligningsrådet til godkendelse.
 Tilrettelæggelsen af ligningsarbejdet skal i videst muligt omfang sikre,  

 at alle kommer til at betale den skat, de skal i henhold til gældende lov,  

 hverken mere eller mindre.
 Ligningen skal tilrettelægges, så skattesystemet opfattes retfærdigt, og  

 ligningen skal modvirke forsøg på unddragelse.
 Ligningen skal være rigtig og gennemføres efter såvel gældende  

 skatteretlige som formelle regler.
 Ligningen må ikke være bagatelagtig, og ligningen af den enkelte sag skal  

 gennemføres uden unødig forsinkelse.
Den kommunale og statslige skatteforvaltning skal i relation til borgerne  

 og virksomhederne optræde og fungere som en helhed.
Der henvises til  

 skattestyrelseslovens bestemmelser om opgavefordelingen mellem stat og  

 kommune.
 Ved skattemyndighedernes informations- og instruktionsvirksomhed skal det  

 tilstræbes, at skattereglerne gøres forståelige for borgere og virksomheder.
 Ligningsrådet fastlægger retningslinier for Told- og Skattestyrelsens  

 administration på ligningsområdet og udøver sammen med styrelsen tilsyn med  

 den kommunale ligning.
Den kommunale skatteopgave De kommunale skattemyndigheder foretager skatteansættelse af indkomst og  

 formue.
 Ligningsrådet udmelder hvert år måltal til kommunerne for at sikre en  

 ensartet ligning.
Måltallet angiver hvor mange selvangivelser, der som minimum skal  

 gennemses nøjere.
Desuden oplyses, hvor mange ansættelsesændringer en sådan  

 gennemgang erfaringsmæssigt vil medføre, samt de gennemsnitlige ændringsbeløb  

 fordelt på henholdsvis forhøjelser og nedsættelser, der erfaringsmæssigt vil  

 være resultatet heraf.
 Ved nøjere gennemsyn forstås i denne sammenhæng de handlinger, der  

 foretages efter indberetning, gennemlæsning og/eller udsøgning, og som  

 normalt vil medføre en kontakt med skatteyderen.
 For indkomståret 1993 udmeldes måltal for følgende grupper:
 1. Ikke erhvervsdrivende, bortset fra hovedaktionærer.
 2. Hovedaktionærer.
 3. Personligt erhvevsdrivende med pligt til at afgive  

 standardiserede regnskabsoplysninger.
 4. Personligt erhvervsdrivende uden pligt til at  

 afgive standardiserede regnskabsoplysninger.
 5. Selskaber mv.
 Der skal i de kommunale udsøgninger indlægges en væsentlighedsbetragtning,  

 således at kun selvangivelser med væsentlige fejl udsøges.
 Med henblik på at sikre, at landets største selskaber som minimum  

 gennemses nøjere hvert 3. år, oplyser Told- og Skattestyrelsen kommunerne om  

 de selskaber, der falder ind under denne kategori.
 Til brug i bestræbelserne på at inddrage mere kvalitative elementer i  

 vurderingen af den kommunale ligning anmodes kommunalbestyrelsen om ved  

 afslutningen af ligningsplanperioden at oplyse antallet af klager, der i  

 perioden er indgivet til skatteankenævnet, samt resultatet af disse.
I forbindelse med det kommunale ligningsarbejde vedrørende indkomståret  

 1993 anbefaler Ligningsrådet, at den enkelte kommune yder en særlig indsats  

 med hensyn til et eller flere ligningstemaer.
Ligningsrådet kan med baggrund  

 i erfaringer fra det praktiske ligningsarbejde pege på følgende eksempler på  

 relevante temaer for indkomståret 1993:
1. Værdiansættelsesproblemer vedrørende: -  

 Overdragne/ophørte/afmeldte virksomheder - Overdragelse af goodwill -  

 Overdragelse af erhvervsejendomme - Overdragelse af firmabiler 2. Særligt kontrolrelevante forhold vedrørende: -  

 Udbetalinger fra fonde - Mindre entreprenørvirksomheder med aktiviteter i  

 udlandet 3. Emner med relation til ny lovgivning: - De dele af  

 den i 1993 vedragne skattereform, der trådte i kraft i 1993 I den årlige redegørelse for ligningens forløb omtaler kommunalbestyrelsen  

 de antals- og beløbsmæssige resultater vedrørende de temaer, som kommunen har  

 beskæftiget sig med i den forløbne periode, således at de opnåede resultater  

 kan benyttes til erfaringsopsamling og inspiration ved den fremtidige  

 prioritering af lignings- og revisionsarbejdet.
Den kommunale ligningsplan Lignings- og revisionsarbejdet udføres i overensstemmelse med den  

 kommunale ligningsplan, der godkendes af kommunalbestyrelsen.
 Kommunen fastsætter i samarbejde med den lokale told- og skatteregion,  

 hvor mange selvangivelser - udover det givne minimumsantal - der skal  

 gennemses nøjere.
Inden ligningsplansperiodens begyndelse vurderes den kommunale  

 ligningsplan af told- og skatteregionen og kommunen i fællesskab.
Told- og  

 skatteregionens eventuelle bemærkninger meddeles kommunalbestyrelsen.  

 Ligningsplanen skal omfatte perioden 1. juli 1994 til 30. juni 1995.
 Nedenstående hovedelementer bør indgå i den kommunale ligningsplan:
 - Ligningsopgavens indhold og omfang fordelt på skatteydergrupper.
 - Principper for valg af udsøgningskriterier.
 - Antal selvangivelser, der udover Ligningsrådets udmeldte måltal skal  

 gennemses nøjere.
 - Beskrivelse af den planlagte kontrol af lignings- og revisionssager,  

 herunder virksomhedsbesøg.
 - De mandskabsmæssige ressourcer såvel kvantitativt som kvalitativt.
 - Ressourceanvendelsen, herunder en fordeling på ikke erhvervsdrivende,  

 hovedaktionærer, erhvervsdrivende og selskaber, samt på investorer i de  

 mindre anpartsprojekter, der i 1992 og 1993 blev udbudt i stort tal.
 - Beskrivelse af resultatregistrering/statistik.
 - Omtale af eventuelle kvalitetsprojekter, som kommunen vil arbejde med i  

 planperioden.
 Kommunen skal i ligningsplanen angive, hvor langt den kalkulerer med, at  

 lignings- og revisionsarbejdet vil være fremskredet pr. 1. januar 1995.
 Efter 1. januar og senest den 15. februar 1995 afgiver de kommuner, der  

 ikke har nået det kalkulerede mål, en status over lignings- og  

 revisionsarbejdet til told- og skatteregionen.
 Såfremt der under det løbende lignings- og revisionsarbejde foretages  

 ændringer i ligningsmålene, meddeles dette til told- og skatteregionen med  

 oplysning om, hvorledes lignings- og revisionsarbejdet tænkes tilrettelagt i  

 den resterende ligningsperiode.
Ved ligningsplanperiodens afslutning udarbejder kommunalbestyrelsen en  

 redegørelse om forløbet af lignings- og revisionsarbejdet til told- og  

 skatteregionen.
Kommunalbestyrelsen redegør heri for såvel kvalitative som  

 kvantitative forhold, der har haft indflydelse på arbejdet i  

 ligningsplanperioden, og som ikke kan udledes af den statslige  

 ligningsstatistik.
Redegørelsen skal indeholde følgende hovedpunkter:
 - Årsag til manglende opfyldelse af såvel minimumsmåltallene for udmeldte  

 skatteydergrupper som individuelt aftalte måltal.
 - Væsentlige ændringer i mandtallene i forhold til de mandtal, der  

 anvendes i Told*Skat's ligningsstatistiksystem.
 - De beløbs- og antalsmæssige resultater af arbejdet med det/de valgte  

 ligningstemaer.
 - Resultaterne af den turnusmæssige ligning af store selskaber.
- Klagestatistik vedrørende indkomståret 1993, opdelt på personer og  

 selskaber.
Statistikken skal omfatte det antal klager, der er færdigbehandlet  

 i planperioden, samt udfaldet af klagebehandlingen.
I forbindelse med  

 redegørelsen for den følgende planperiode suppleres statistikken med en  

 opgørelse over de klager, der er færdigbehandlet i denne periode for så vidt  

 angår 1993.
 - Antal igangværende større sager pr. 30/6 1995 med angivelse af forventet  

 færdiggørelse.
 Redegørelsen skal fremsendes til told- og skatteregionen senest den 15.  

 oktober 1995.
 Ovennævnte regionale opgaver varetages dog af Told- og Skattestyrelsen for  

 så vidt angår Københavns og Frederiksberg kommuner.
Told- og skatteregionernes opgaver Told- og skatteregionerne varetager Told- og Skattestyrelsens regionale  

 opgaver, herunder tilsynet med den kommunale ligning.
Tilsynet udøves ved  

 samarbejde, instruktion og vejledning.
 Told- og skatteregionerne varetager i samarbejde med kommunerne  

 koordineringen af den samlede lignings- og revisionsindsats i den enkelte  

 region.
 Regionerne skal udbygge og intensivere samarbejdet med kommunerne og  

 derved bl.a. sikre en ensartet ligning.
 Told- og skatteregionerne varetager opgaven med registrering af  

 virksomheder og institutioner - både skattepligtige og ikke skattepligtige -  

 der er oplysningspligtige efter bl.a. skattekontrolloven.
 Blandt andet af hensyn til kommunernes ligningsarbejde er det vigtigt, at  

 arbejdsgiverkontrollen og kontrollen med andre indberetningspligtige udbygges  

 og intensiveres.
 Regionerne instruerer og vejleder kommunerne om ny lovgivning og praksis.
 Told- og skatteregionerne tilbyder bistand til kommunerne ved  

 gennemførelse af større revisionssager og tilrettelægger i samarbejde med  

 kommunerne i regionen fælles større kontrolaktioner.
 Regionernes kontrolarbejde skal i videst muligt omfang koordineres med de  

 kommunale skatteforvaltninger, således at skatte-, moms- og afgiftskontrollen  

 af virksomhederne opleves som samordnet kontrol.
 Told- og skatteregionerne påser, at der sker en ensartet udtagelse og  

 bedømmelse af ansvarssager, og at der ikke udtages bagatelsager.
 For så vidt angår Københavns og Frrederiksberg kommuner varetages  

 ovennævnte opgave vedrørende ansvarssager af kommunerne selv, medens de  

 øvrige opgaver varetages af Told- og Skattestyrelsen.
Told- og Skattestyrelsen Told- og Skattestyrelsen har ansvaret for planlægning og koordinering af  

 den samlede kontrolindsats, herunder planlægning af landsdækkende  

 kontrolaktioner, samt ansvaret for, at indberetningen fra de  

 oplysningspligtige til de centrale registre sker korrekt.
 Styrelsens kontrolvirksomhed omfatter instruktion, vejledning og bistand  

 til regioner og kommuner i forbindelse med konkrete kontrolaktiviteter.
For indkomståret 1993 vil der blive gennemført en målrettet kontrolindsats  

 mod leverandører af oplysninger til de centrale skatteregistre.
Disse  

 aktioner vil omfatte pengeinstitutternes dataleverancer for året 1993 samt en  

 pilotundersøgelse af realkreditinstitutters og forsikringsselskabers  

 dataleverancer til de centrale registre for 1993. Kontrollen af  

 arbejdsgivernes dataleverancer vedrørende A-skat og arbejdsmarkedsbidrag vil  

 blive intensiveret ved regionerne.
Told- og Skattestyrelsen vil i samarbejde med de lokale skattemyndigheder  

 forbedre lignings- og kontrolindsatsen af hovedaktionærer og deres selskaber.  

 Det skal bl.a. sikres, at der foretages en koordineret ligning af selskab og  

 hovedaktionær.
Styrelsen vil fortsætte bestræbelserne på at reducere de  

 praktiske vanskeligheder ved en sådan koordineret ligning.
 Told- og Skattestyrelsen vil fortsætte den igangværende undersøgelse af de  

 omfattende transaktioner med likvidationsmodne, solvente aktie- og  

 anpartsselskaber.
 Ligeledes fortsættes den igangværende undersøgelse af anpartsvirksomheder  

 med 10 eller færre deltagere, der i 1992 og 1993 er blevet udbudt i stort  

 tal.
 Den igangværende undersøgelse af sommerhusudlejning fortsættes på baggrund  

 af det pilotprojekt, der er afsluttet i 1993.
 Den intensiverede og målrettede kontrolindsats mod store koncerner og  

 selskaber fortsættes.
 Beskatningen af skattepligtige erstatningsbeløb og renterne heraf vil  

 blive undersøgt i et kontrolprojekt.
Told- og Skattestyrelsen iværksætter en målrettet indsats mod sort  

 arbejde.
Indsatsen planlægges med baggrund i en projektrapport, der udsendes  

 af Told- og Skattestyrelsen.
Indsatsens omfang aftales mellem regioner og  

 kommuner.
I samarbejde med udenlandske skattemyndigheder gennemføres et antal  

 simultane skatterevisorer rettet mod internationale virksomheder.
Det  

 generelle kontrolsamarbejde med udenlandske skattemyndigheder udbygges og  

 forbedres bl.a. ved anvendelse af moderne teknologi.
 Told- og Skattestyrelsen udarbejder ligningsvejledningen og udsender  

 cirkulærer og anvisninger til brug ved tilrettelæggelsen og gennemførelsen af  

 ligningsarbejdet.
Ligningsvejledningen udsendes i marts måned 1994 og finder anvendelse ved  

 ligningen for indkomståret 1993. Den giver udtryk for Told- og  

 Skattestyrelsens opfattelse af gældende ret og skal i almindelighed følges af  

 skattemyndighederne.
De anvisninger, der er vedtaget af Ligningsrådet, er  

 indarbejdet i ligningsvejledningen.
Disse skal lægges til grund ved  

 ligningen.
Told- og Skattestyrelsen sørger for udvikling og drift af de centrale  

 skatte- og indtægtsregistre.
Oplysningerne fra disse registre stilles under  

 hensyntagen til indgåede aftaler til rådighed for de kommunale  

 skattemyndigheder.
Told- og Skattestyrelsen sikrer ved udsendelse af administrative  

 retningslinier, at skattestraffesager behandles ensartet.
Styrelsen medvirker  

 endvidere til, at sagsbehandlingen ved politi og domstole fremmes mest  

 muligt.
Styrelsen orienterer om ny skattelovgivning mv.
Der lægges vægt på, at  

 skattereglerne gøres forståelige for borgerne og virksomhederne.
