 Denne datasammenskrivning omfatter lov nr. 194 af 28.  

 april 1976 om energipolitiske foranstaltninger med de ændringer, der følger  

 af lov nr. 304 af 4. juni 1986.
Energi Energipolitisk planlægning.
 § 1.  Med det formål at skabe grundlag for en  

 formindskelse af landets afhængighed af importeret olie gennem forbedret  

 udnyttelse og anvendelse af energi og ved fremskyndet udnyttelse af andre  

 energikilder udarbejder energiministeren energipolitiske redegørelser, der  

 indeholder:
 Stk. 2.  Energiministeren afgiver de i stk. 1 nævnte  

 redegørelser til folketinget.
 § 2.  Ved udarbejdelse af de i § 1 nævnte redegørelser  

 rådgives energiministeren af et råd for energiplanlægning og -forskning  

 (energirådet).
Stk. 2.  Energirådet består af en formand og 11 andre  

 medlemmer, der udnævnes af energiministeren.
Rådet sammensættes af 4 forskere  

 med sagkundskab inden for energiområdet samt 7 medlemmer efter indstilling  

 fra henholdsvis Arbejderbevægelsens Erhvervsråd, Industrirådet,  

 Forbrugerrådet, Danske Elværkers Forening, Oliebranchens  

 Fællesrepræsentation, Foreningen Dansk Gas og Danske Fjernvarmeværkers  

 Forening.
 Stk. 3.  Ministeren kan knytte repræsentanter for  

 berørte ministerier m.v. til rådet som tilforordnede.
 Stk. 4.  Energiministeren fastsætter rådets  

 forretningsorden og træffer bestemmelse om den sekretariatsmæssige funktion.
 Energistyrelsen.
 § 3.  Energistyrelsen bistår energiministeren og andre  

 myndigheder i spørgsmål inden for energiområdet.
 Stk. 2.  Styrelsen skal følge og vurdere den danske og  

 den internationale udvikling i produktion, forsyning, forbrug og forskning på  

 energiområdet.
 Stk. 3.  Ministeren kan overdrage styrelsen at varetage  

 opgaver, herunder udøve beføjelser, inden for energiområdet, som efter  

 lovgivningen påhviler ministeren..
 Forskningscenteret Risø.
 § 4.  Forskningscenteret Risø har til formål at udføre  

 naturvidenskabelig og teknologisk forskning og udviklingsarbejde med energi  

 som hovedområde.
 Stk. 2.  Risø rådgiver offentlige myndigheder i  

 energimæssige og andre spørgsmål, hvor forskningscenteret har særlige  

 forudsætninger.
Stk. 3.  Forskningscenteret kan for offentlige eller  

 private rekvirenter påtage sig løsning af opgaver inden for ovennævnte  

 områder.
Sådan virksomhed kan gøres betinget af vederlag, ligesom der kan  

 aftales særlige vilkår i kontrakter herom.
§ 5.  Forskningscenteret ledes af en bestyrelse på  

 indtil 10 medlemmer.
Formanden og de øvrige medlemmer udpeges af  

 energiministeren for 3 år ad gangen.
Medlemmerne skal bl.a. repræsentere  

 videnskabelig og teknisk forskning, miljøministeriet samt erhvervsmæssig  

 indsigt. 2 medlemmer udpeges efter indstilling fra medarbejdene på  

 forskningscenteret.
Stk. 2.  Energiministeren fastsætter efter indstilling  

 fra bestyrelsen retningslinjerne for forsøgsanlæggets arbejde.
Bestyrelsen  

 godkender årlige og flerårige arbejdsprogrammer og alle større projekter samt  

 deltagelse i internationale projekter.
 § 6.  Direktionen varetager den daglige ledelse af  

 forsøgsanlægget.
 Stk. 2.  Direktionen udpeges af energiministeren for 6  

 år ad gangen efter indstilling fra bestyrelsen.
 § 7.  Bestyrelsen afgiver en årlig beretning om  

 forskningscenterets virksomhed til energiministeren, der videregiver den til  

 folketinget.
 § 8.  Nærmere bestemmelser for Risøs bestyrelse og  

 direktion fastsættes af energiministeren.
 IKRAFTTRÆDEN M.V.
 § 9.  Loven træder i kraft ved bekendtgørelsen i  

 Lovtidende.
 Stk. 2.  Lov nr. 312 af 21. december 1955 om en  

 atomenergikommission ophæves.
 Stk. 3.  I § 5, stk. 1, i lov nr. 199 af 24. maj 1972 om  

 forskningsråd og planlægningsrådet for forskningen ændres  

 »atomenergikommissionen« til:»bestyrelsen for Forsøgsanlæg  

 Risø«.
 § 10.  Loven gælder ikke Færøerne og Grønland.
 Stk. 2.  Loven kan ved kongelig anordning sættes i kraft  

 for Grønland med de afvigelser, som de særlige grønlandske forhold tilsiger.
 § 4  i lov nr. 304 af 4. juni1986 indeholder følgende  

 bestemmelse:
 Loven træder i kraft dagen efter bekendtgørelsen i Lovtidende.
