 Efter ikrafttrædelsen af lov nr. 127 af 31. marts 1985 om begrænsning i  

 stigninger i avancer og priser ændres bestemmelserne i monopoltilsynets  

 bekendtgørelse nr. 8-84 af 28. december 1984 om advokaters medvirken ved  

 overdragelse af fast ejendom på den nedenfor angivne måde, jfr. §§ 5 og 15,  

 stk. 2, samt § 13:
 Ad bekendtgørelsens § 1, stk. 1:
 Ordlyden bliver således:
»Advokater må i forbindelse med aftaler indgået i tiden 28. marts  

 1985 - 28. februar 1987 om medvirken ved berigtigelse af frivillige  

 ejendomsoverdragelser højst beregne sig de nedenfor angivne salærer:» Ad bekendtgørelsens § 1, stk. 2:
 De under punkterne a), b) og c) angivne regler for tillæg til de beregnede  

 salærer ændres således:
a.
Enfamilieshuse, ejerlejligheder, grunde og sommerhuse: ...
 Det således beregnede salær skal nedsættes med 10 pct. og kan derefter  

 tillægges 25 pct.
b.
Forretnings- og udlejningsejendomme: ...
 Det således beregnede salær skal nedsættes med 10 pct. og kan derefter  

 tillægges 9,5 pct.
c.
Landbrugsejendomme: ...
 Det således beregnede salær skal nedsættes med 10 pct. og kan derefter  

 tillægges 33 pct.
 Ad bekendtgørelsens §3:
 Bestemmelsen bortfalder.
 Bekendtgørelsens øvrige bestemmelser ændres ikke.
 Monopoltilsynet, den 15. april 1985.
