(Fremmødebekg) I medfør af § 57, stk. 5, i Lov om arbejdsformidling og  

 arbejdsløshedsforsikring m.v., jf. lovbekendtgørelse nr. 586 af 13. august  

 1990, fastsættes efter forhandling med Landsarbejdsnævnet: Kapitel 1 Formål og hovedsigte § 1.  Formålet med de lediges kontakt med  

 arbejdsformidlingen er udveksling af information mellem den ledige og  

 arbejdsformidlingen om oplysninger af betydning for den lediges tilknytning  

 til arbejdsmarkedet, samt at fastholde den ledige i aktiv brug af  

 arbejdsformidlingens tilbud til de arbejdssøgende.
 Stk. 2.  Gennem kontakten med arbejdsformidlingen  

 tilkendegiver medlemmet, at vedkommende fortsat er ledig og arbejdssøgende.  

 Dette indgår som et element i den lediges dokumentation for, at vedkommende  

 står til rådighed for arbejdsmarkedet.
 § 2.  Den lediges kontakt med arbejdsformidlingen sker  

 bl.a. gennem:
 Stk. 2.  Med henblik på at løse særlige  

 arbejdsmarkedspolitiske problemer kan der regionalt af arbejdsformidlingen i  

 samarbejde med arbejdsmarkedsnævnet tilrettelægges anden form for kontakt med  

 særlige grupper af ledige.
 § 3.  Den ledige er forpligtet til at give  

 arbejdsformidlingen de oplysninger, som arbejdsformidlingen skønner  

 nødvendige for, at den ledige kan fastholde sin tilknytning til  

 arbejdsmarkedet.
 Stk. 2.  Står et medlem ikke til rådighed for formidling  

 på grund af arbejde, ferie, sygdom, deltagelse i kurser eller af andre  

 grunde, skal medlemmet straks give arbejdsformidlingen besked herom.
Tilmelding på arbejdsformidlingen ved  

 ledighedens indtræden § 4.  Et medlem af en anerkendt arbejdsløshedskasse,  

 som bliver ledigt, og som ønsker at modtage dagpenge, skal straks ved  

 ledighedens indtræden henvende sig personligt til den offentlige  

 arbejdsformidling for at tilmelde sig som arbejdssøgende.
 Stk. 2.  Chefen for Arbejdsmarkedsstyrelsen kan efter  

 forhandling med Landsarbejdsnævnet godkende, at tilmelding sker på andre  

 måder.
 Stk. 3.  Chefen for Arbejdsmarkedsstyrelsen kan efter  

 forhandling med Landsarbejdsnævnet i særlige tilfælde godkende, at grupper af  

 medlemmer fritages for tilmelding på arbejdsmidlingen.
 § 5.  Et medlem, der i henhold til en overenskomst  

 eller faglig kutyme hjemsendes på grund af vejrmæssige forhold eller  

 materialemangel, er undtaget fra § 4, stk. 1.
 Stk. 2.  Har medlemmet været hjemsendt på grund af  

 vejrmæssige forhold eller materialemangel i mere end 3 på hinanden følgende  

 arbejdsdage, skal medlemmet dog give fremmøde på arbejdsformidlingen ved  

 fortsat ledighed.
 § 6.  Et medlem, der indgår i en  

 arbejdsfordelingsordning efter reglerne i § 21 i Direktoratet for  

 Arbejdsløshedsforsikringens bekendtgørelse nr. 461 af 27. juni 1989 med  

 tilhørende vejledning og får supplerende dagpenge, skal ikke tilmelde sig  

 personligt på arbejdsformidlingen.
 § 7.  Ved tilmeldingen får medlemmet udleveret  

 dagpengekort med arbejdsformidlingens påstempling af medlemmets  

 tilmeldingsdato.
 Stk. 2.  Arbejdsformidlingens påstempling af  

 dagpengekortet er dokumentation for, at medlemmet er tilmeldt  

 arbejdsformidlingen.
 Stk. 3.  Ved tilmeldingen modtager den ledige kort  

 information om forpligtelser, kontakt med arbejdsformidlingen, samt om  

 arbejdsformidlingens forskellige servicetilbud.
 Stk. 4.  Hvis arbejdsformidlingen er lukket på første  

 ledighedsdag, skal medlemmet henvende sig på arbejdsformidlingen den første  

 dag, der er åbent.
 Stk. 5.  Hvis et medlem i særlige tilfælde af  

 arbejdsformidlingen har fået tilladelse til at udsætte tilmeldingen, skal  

 medlemmet møde på den dag, der fastsættes af arbejdsformidlingen.
 Stk. 6.  Hvis et medlem er forhindret i at tilmelde sig  

 til arbejdsformidlingen, fordi medlemmet arbejder eller konkret søger arbejde  

 i arbejdsformidlingens åbningstid, skal medlemmet tilmelde sig personligt på  

 den første dag, det er muligt.
Medlemmets kontakt med arbejdsformidlingen  

 i ledighedsperioden § 8.  Medlemmet skal i ledighedsperioden have en  

 jævnligt tilbagevendende indholdsmæssigt begrundet kontakt med  

 arbejdsformidlingen.
 Stk. 2.  Ved den jævnligt tilbagevendende  

 indholdsmæssigt begrundede kontakt forstås følgende aktiviteter:
 Stk. 3.  Chefen for Arbejdsmarkedsstyrelsen kan  

 godkende, at andre aktiviteter end de i stk. 2 nævnte indgår i  

 kontaktforløbet.
 § 9.  Medlemmet er forpligtet til at møde til  

 aktiviteter på eller arrangeret af arbejdsformidlingen, hvis medlemmet  

 indkaldes skriftligt og personligt.
 Stk. 2.  Møder medlemmet ikke til en aktivitet,  

 vedkommende er indkaldt til, jf. stk. 1, er arbejdsformidlingen forpligtet  

 til at indberette dette til medlemmets a-kasse.
 § 10.  Har det ledige medlem ikke haft registreret  

 kontakt med arbejdsformidlingen, som nævnt i § 8, stk. 2 eller med a-kassen i  

 forbindelse med 6-, 12- og 18-måneders samtale i en 90 dages sammenhængende  

 ledighedsperiode, modtager medlemmet en henvendelse fra arbejdsformidlingen  

 med henblik på ajourføring af formidlingsrelevante oplysninger (kontaktbrev).
 Stk. 2.  Giver medlemmet ikke inden for den i  

 kontaktbrevet fastsatte frist tilbagemelding til arbejdsformidlingen på  

 dennes henvendelse, er arbejdsformidlingen forpligtet til at indberette den  

 manglende tilbagemelding til a-kassen.
 § 11.  Når arbejdsformidlingen foretager en an- eller  

 henvisning, skal arbejdsformidlingen underrette medlemmets a-kasse herom.  

 Arbejdsformidlingen skal endvidere foretage indberetning til a-kassen i de  

 tilfælde, hvor den ledige ikke er mødt til fomidlingssamtale på  

 arbejdsformidlingen, ikke er mødt hos arbejdsgiveren eller har afvist det  

 formidlede arbejde.
Afmelding af ledighed § 12.  Får medlemmet fuld beskæftigelse af mindst 14  

 dages forventet varighed, bliver syg i en periode af mindst 14 dages  

 forventet varighed, eller af andre årsager ikke længere ønsker at stå  

 tilmeldt arbejdsformidlingen, skal medlemmet afmeldes på arbejdsformidlingen.
 Stk. 2.  Anvender medlemmet dagpengekortet til  

 afmelding, regnes de 14 dage nævnt i stk. 1 fra dagpengeperiodens udløb.
 Stk. 3.  Har medlemmet angivet på sit dagpengekort, at  

 vedkommende skal afmeldes på grund af arbejde, sygdom eller andet, og  

 indsendt dette til a-kassen, vil den pågældende gennem a-kassens besked til  

 arbejdsformidlingen blive afmeldt.
 § 13.  Er medlemmet blevet afmeldt på  

 arbejdsformidlingen, jf. § 12, skal vedkommende straks ved fornyet ledighed  

 eller sygdomsophør med efterfølgende ledighed gentilmelde sig på  

 arbejdsformidlingen efter reglerne i kapitel 2 for at kunne modtage  

 arbejdsløshedsdagpenge.
Ikrafttræden og overgangsbestemmelser § 14.  Bekendtgørelsen træder i kraft den 1. december  

 1990.
 Stk. 2.  Samtidig ophæves Reglement for ledige  

 arbejdsløshedskassemedlemmers kontakt med de offentlige  

 arbejdsformidlingskontorer af 30. januar 1969.
 Stk. 3.  Medlemmer, der møder på arbejdsformidlingen før  

 den 1. december 1990 og får fastlagt en ny fremmødedato, skal uanset reglerne  

 i denne bekendtgørelse møde frem på den fastsatte fremmødedato efter de  

 tidligere fastsatte regler.
