Fremsat den 5. oktober 1999 af skatteministeren (Ole  

 Stavad) Forslag til Lov om ændring af  

 ejendomsværdiskatteloven (Begrænsningsregel for andre end pensionister m.fl.  

 og indfasning af indkomstregulering) § 1 I lov nr. 425 af 26. juni 1998 om en kommunal og  

 amtskommunal ejendomsværdiskat (ejendomsværdiskatteloven), som  

 ændret ved § 9 i lov nr. 288 af 12. maj 1999, og § 2 i lov  

 nr. 384 af 2. juni 1999, foretages følgende ændringer:
 1. I § 3, ændres »§ 9« til:  

 »§§ 9-9 a «.
 2. I § 9, stk. 2, 1. og 2. pkt.,  

 ændres »stk. 1 og §§ 5-8« til: »§§ 5-8, og  

 begrænset efter stk. 1, eller § 9 a, stk. 1«.
 3. I § 9, stk. 2, indsættes  

 som 5. og 6. pkt.:
»Nedsættelsen bortfalder ved ejerskifte.
Dette  

 gælder dog ikke ved ejerskifte mellem ægtefæller.« 4. Efter § 9 indsættes:
 »§ 9 a . Den beregnede ejendomsværdiskat  

 begrænses efter reglerne i stk. 2-4, for skattepligtige, der ikke  

 er omfattet af begrænsningsreglen i § 9.
Stk. 2. Er ejendomsværdiskatten steget  

 med mere end 2.400 kr. i forhold til ejendomsværdiskatten beregnet  

 efter §§ 5-7, og begrænset efter stk. 1, for det  

 forudgående indkomstår for samme ejendom, nedsættes  

 ejendomsværdiskatten med det overskydende beløb, jf. dog  

 stk. 3-4. Nedsættelse kan dog højst ske til et beløb  

 svarende til ejendomsværdiskatten beregnet efter §§ 5-7, og  

 begrænset efter stk. 1, for det forudgående indkomstår  

 forhøjet med 20 pct.
Beregningen af nedsættelsen sker uden  

 hensyn til §§ 11-12. Såfremt den skattepligtige i det  

 forudgående indkomstår var omfattet af § 9, udgør  

 sammenligningsgrundlaget ejendomsværdiskatten for dette år  

 beregnet efter §§ 5-7 og begrænset efter § 9,  

 stk. 1.
Stk. 3. Nedsættelsen bortfalder ved  

 ejerskifte.
Dette gælder dog ikke ved ejerskifte mellem  

 ægtefæller.
Stk. 4. Ved anvendelsen af stk. 1, finder  

 § 9, stk. 4-6 tilsvarende anvendelse.« 5. I § 10 ændres i 1. pkt.  

 »reduceres med 6 pct. af « til: »reduceres med den i § 17, stk. 4,  

 angivne procent af et beløb, som opgøres som«, i 2. pkt.  

 ændres »reduceres nedslaget dog med 6 pct. af« til: »reduceres  

 nedslaget med den i § 17, stk. 4, angivne procent af et  

 beløb, som opgøres som« og i § 10, 1. og 2. pkt.  

 ændres »aktieindkomst« til: »positiv aktieindkomst«.
 6. I § 17,stk. 3, 4. pkt.  

ændres »Fylder den skattepligtige eller dennes  

 ægtefælle 67 år« til: »Omfattes den skattepligtige af  

 § 8«.
 7. I § 17 indsættes som  

 stk. 4.:
»Stk. 4. For indkomståret 2000  

 udgør den i § 10, 1. og 2. pkt. nævnte procent 3. For  

 indkomståret 2001 udgør procenten 4. For indkomståret 2002  

 udgør procenten 5. For indkomståret 2003 og efterfølgende  

 indkomstår udgør procenten 6.« § 2 Stk. 1. Loven træder i kraft dagen efter  

 bekendtgørelse i Lovtidende.
Stk. 2. Ved anvendelsen af  

 ejendomsværdiskattelovens § 9 a, som affattet ved denne lovs  

 § 1, nr. 4, for indkomståret 2000 gælder 2-5. pkt.
Er  

 ejendomsværdiskatten for indkomståret 2000 steget mere end 2.400  

 kr. i forhold til et beløb svarende til 40 pct. af  

 helårslejeværdien for ejendommen i indkomståret 1999, som  

 beregnet efter ligningslovens §§ 15 E, stk. 1 og 3, med fradrag af  

 40 pct. af eventuelt standardfradrag efter ligningslovens § 15 J, jf.  

 lovbekendtgørelse nr. 819 af 3. november 1997, nedsættes  

 ejendomsværdiskatten med det overskydende beløb, jf. dog  

 stk. 3. Nedsættelse kan dog højst ske til et beløb  

 svarende til sammenligningsgrundlaget efter 2. pkt. forhøjet med 20  

 pct.
Beregningen af nedsættelsen sker uden hensyn til  

 ejendomsværdiskattelovens §§ 11-12.
 Stk. 3. Er den skattepligtige ikke omfattet af  

 ejendomsværdiskattelovens § 6, anvendes ved anvendelsen af  

 ejendomsværdiskattelovens § 9 a, som affattet ved denne lovs  

 § 1, nr. 4, for indkomståret 2000 som sammenligningsgrundlag 50  

 pct. af helårslejeværdien for ejendommen i indkomståret  

 1999, som beregnet efter ligningslovens § 15 E, stk. 1 og 3, jf.  

 lovbekendtgørelse nr. 819 af 3. november 1997.
Bemærkninger til lovforslaget Almindelige bemærkninger Lovforslaget indeholder to ændringer af  

 ejendomsværdiskatteloven:
 1.	En begrænsningsregel for ikke-pensionister,  

 hvorefter der fastsættes et loft for, hvor meget  

 ejendomsværdiskatten kan stige fra år til år.
 2.	En indfasning af indkomstreguleringen af  

 pensionistnedslaget for pensionister mv.
 Herudover foretages enkelte mindre justeringer af de af  

 lovforslaget berørte bestemmelser.
 1. Begrænsningsregel for ikke-pensionister.
Den almindelige ejendomsvurdering for 1999 har  

 indebåret relativt store vurderingsstigninger.
Lejeværdi af egen  

 bolig beregnes som hovedregel med en vis procentdel af ejendomsvurderingen,  

 men stiger ikke i samme takt som ejendomsvurderingen.
Således er der i  

 ligningslovens regler for beregning af lejeværdi sat grænser for,  

 hvor meget lejeværdien kan stige fra år til år som  

 følge af stigninger i ejendomsværdien.
For alderspensionister, efterlønsmodtagere og  

 førtidspensionister fyldt 60 år kan lejeværdien  

 således højst stige 1.000 kr., dog altid 20 pct. minus 2.500 kr.  

 For andre skattepligtige kan lejeværdien højst stige 3.500 kr.,  

 dog altid 20 pct.
Reglerne sikrer således, at en kraftig  

 vurderingsstigning ikke slår igennem med ét slag, men indfases  

 over en kortere årrække.
Fra og med indkomståret 2000 omlægges  

 beskatningen af ejerboliger fra indkomstbeskatning (lejeværdi af egen  

 bolig) til ejendomsværdibeskatning.
Ejendomsværdiskatten har  

 på en række områder lighed med lejeværdien som  

 opgjort efter den nugældende ligningslovs § 15 B til § 15 I,  

 og en række af lejeværdiens principper videreføres i  

 ejendomsværdiskatten.
 Således videreføres begrænsningsreglen  

 for pensionister mv., således at der er grænser for, hvor meget  

 ejendomsværdiskatten kan stige fra år til år som  

 følge af stigninger i ejendomsværdien.
Begrænsningsreglen for andre skattepligtige  

 videreføres imidlertid ikke.
Ved udarbejdelsen af  

 ejendomsværdiskatteloven blev behovet for en begrænsningsregel  

 for ikke-pensionister skønnet til at være begrænset.
For  

 det første blev progressionsgrænsen for den forhøjede  

 lejeværdi (»lejeværdiknækket«) i 1998 (lov nr. 119 af 20.  

 februar 1998) ekstraordinært forhøjet fra knapt 1,6 mill kr. til  

 2,15 mill kr.
Herefter vil en lang række af de boligejere, som ellers  

 ville være omfattet af begrænsningsreglen, alligevel ikke blive  

 det.
For det andet skønnedes det, at Pinsepakkens reduktion af  

 rentefradraget i kombination med ejendomværdiskatten ville medvirke til  

 at dæmpe prisudviklingen på ejerboliger.
Imidlertid har det vist sig, at vurderingerne for 1998 har  

 været for lave.
En sammenligning af handelspriserne i 1. kvartal 1998  

 med de tilsvarende ejendommes vurdering pr. 1. januar 1998 viste, at  

 handelspriserne for enfamilieshuse, sommerhuse og ejerlejligheder på  

 landsplan lå henholdsvis 14, 13 og 28 pct. over ejendomsvurderingerne.  

 Dette efterslæb har slået igennem på 1999-vurderingen med  

 relativt store vurderingsstigninger til følge.
Hertil kommer, at det nye vurderingssystem med  

 årlige vurderinger giver mulighed for mere effektivt at kunne  

 genoprette vurderingerne i områder, som generelt hidtil har været  

 vurderet for lavt.
Der kan være tale om områder med en  

 særlig god beliggenhed, hvor genopretningen af vurderingerne resulterer  

 i markante stigninger.
 Bortfaldet af begrænsningsreglen for  

 ikke-pensionister i år 2000 betyder, at evt. stigninger fra tidligere  

 år, der pga. den nuværende begrænsningsregel ikke er blevet  

 udløst i 1999, udløses på én gang i år 2000  

 sammen med en evt. stigning som følge af højere  

 ejendomsværdi i 2000.
 I visse situationer vil det medføre en  

 mærkbart højere ejendomsværdiskat i 2000 i forhold til  

 skat af lejeværdi i 1999. Det foreslås derfor at indføre  

 en begrænsningsregel i ejendomsværdiskatteloven, der beskytter  

 mod markante stigninger i ejendomsværdibeskatning pga.  

 vurderingsstigninger.
Den foreslåede begrænsningsregel finder  

 anvendelse fra og med år 2000, hvor der skiftes fra lejeværdi til  

 ejendomsværdiskat.
I år 2000 begrænses  

 ejendomsværdiskatten i forhold til et 1999-beløb, der  

 tilnærmelsesvis svarer til ejendomsværdiskatten.
Særligt hvad angår ejere, der har erhvervet  

 deres ejendom efter 1. juli 1998, vil disse opleve en moderat stramning af  

 beskatningsniveauet af ejerboligen.
Disse boligejere er ikke omfattet af  

 ejendomsværdiskattelovens nedslagsregler for »gamle« boligejere.
Denne  

 stramning af beskatningsniveauet slår igennem år 2000 og var  

 tilsigtet i ejendomsværdiskatteloven.
Den ny begrænsningsregel  

 omfatter derfor ikke denne stigning, men beskytter kun mod stigninger i  

 ejendomsværdiskat pga. markante vurderingsstigninger.
De nævnte  

 boligejere vil derfor kunne opleve en relativt stor stigning i skat af egen  

 bolig i år 2000. Stigningen har været kendt på  

 købstidspunktet og må derfor forudsættes at være  

 indgået som et vilkår, der har påvirket handelsprisen,  

 hvilket var et tilsigtet virkemiddel for at begrænse  

 ejendomsprisstigningerne.
 2. Indfasning af indkomstreguleringen af pensionistnedslaget for  

 pensionister mv.
Efter de endnu gældende regler for beregning af  

 lejeværdi, beregnes for alderspensionister en reduceret lejeværdi  

 på 1 pct.
Denne lempeligere beskatning videreføres i  

 ejendomsværdiskatteloven, således at alderspensionister får  

 et nedslag i ejendomsværdiskatten på 4 promille af  

 ejendomsværdien.
Nedslaget gives for at undgå, at den pensionist,  

 der fx kun har sin folkepension - og som ikke hidtil er blevet beskattet af  

 fuld lejeværdi - skal betale fuld ejendomsværdiskat.
Samtidig  

 indkomstreguleres nedslaget.
Det betyder, at de pensionister, hvis  

 indkomstforhold ikke adskiller sig væsentligt fra personer i den  

 erhvervsaktive alder, betaler ejendomsværdiskat på lige fod med  

 sidstnævnte gruppe.
Indkomstreguleringen slår fuldt igennem i år  

 2000. Pensionister med relativt gode indkomstforhold kan således komme  

 til et opleve en relativ kraftig stigning i ejerboligbeskatningen ved  

 overgangen fra lejeværdi til ejendomsværdiskat.
For at lette  

 overgangen til ejendomsværdibeskatning foreslås det derfor at  

 indfase indkomstreguleringen, således at pensionistnedslaget  

 først fra 2003 indkomstreguleres som oprindeligt forudsat i  

 ejendomsværdiskatteloven.
Høring Forslaget har været i høring hos  

 Finansrådet, Advokatrådet, Foreningen af Statsautoriserede  

 Revisorer, Foreningen af Registrerede Revisorer, Erhvervenes  

 Skattesekretariat, Kommunernes Landsforening, Amtsrådsforeningen,  

 Københavns Kommune, Frederiksberg Kommune, Skattechefforeningen,  

 Skatterevisorforeningen, Arbejderbevægelsens Erhvervsråd,  

 Økonomiministeriet, Erhvervsministeriet, Justitsministeriet og  

 Finansministeriet.
 Oversigt over høringssvar.
Bemærkninger Kommentarer Finansrådet Redaktionelle bemærkninger Det bemærkes endvidere, at eksempler på  

 lovforslagets virkninger er ønskelige.
 Eksempler er indarbejdet i forslagets  

 provenubemærkninger.
Advokatrådet Ingen bemærkninger FSR Redaktionelle bemærkninger Det bemærkes, at bestemmelsen om, at  

 nedsættelsen efter §§ 9 og 9 a ikke bortfalder ved ejerskifte  

 mellem ægtefæller, ikke tager højde for ejerskifte mellem  

 papirløse samlevende.
 Beløbsgrænsen på 2.400 kr. i § 9 a  

 er fastsat ud fra den gamle 3.500 kr. s-grænse i  

 lejeværdireglerne med tillæg af en tillempet pristalsregulering.  

 Tillægget er ikke begrundet.
 En ændring af reglen, således at  

 nedsættelsen heller ikke bortfalder ved ejerskifte mellem  

 papirløse samlevende, er ikke fundet hensigtsmæssig.
 De 2.400 kr. svarer til ca. 40 pct. af den hidtidige 3.500  

 kr. s-grænse, hvis denne var blevet reguleret efter personskattelovens  

 § 20 siden indsættelsen i loven i 1980. De 2.400 kr. svarer  

 således til det oprindelige grænsebeløb.
Erhvervenes Skattesekretariat.
Redaktionelle bemærkninger Skattechef- foreningen Ingen bemærkninger Skatterevisorforeningen Ingen bemærkninger til forslaget, men  

 det forstås næppe af menigmand.
 Det ses ikke at være muligt at forenkle  

 de foreslåede formuleringer, hvis det tilsigtede indhold skal  

 opretholdes.
KL Ingen bemærkninger Københavns Kommune Ingen bemærkninger Amtsrådsforeningen Det bemærkes, at det forventes, at  

 lovforslaget er omfattet af afsnittet i aftale om amternes økonomi for  

 2000, hvoraf det fremgår, at »Såfremt ændringerne for det  

 kommunale skattegrundlag i 2000 ændres væsentligt som  

 følge af satsændringer mv., neutraliserer staten fuldt ud de  

 amter, der har valgt at selvbudgettere, herfor i forbindelse med den endelige  

 afregning«.
 Af lovforslagets almindelige  

 bemærkninger fremgår, at der til brug for vurderingen af, om  

 lovforslaget og de øvrige lovforslag, der gennemføres, har  

 væsentlig betydning for det kommunale og amtskommunale skattegrundlag,  

 vil blive foretaget en samlet opgørelse af lovforslagenes samlede  

 kommunaløkonomiske betydning for skatteprovenuet i 2000.
Provenumæssige konsekvenser Samlet provenuvirkning.
Med uændret lovgivning skønnes  

 ejendomsværdiskatten i 2000 at indbringe et provenu på ca. 8,2  

 mia. kr.
Ejendomsværdiskatten er en kommunal skat fordelt med 2/3 til  

 primærkommunerne og 1/3 til amtskommunerne.
 Det samlede provenutab for ejendomsværdiskatten i  

 2000 som følge af dette lovforslag skønnes til 110 mill. kr.,  

 således at provenuet af ejendomsværdiskatten reduceres til ca.  

 8,1 mia. kr.
Staten vil imidlertid i 2000 bære tabet for de  

 kommuner og amter, som vælger ordningen med statsgaranteret  

 udskrivningsgrundlag, da forslaget ikke er indregnet i det garanterede  

 udskrivningsgrundlag.
Det skønnes, at ca. halvdelen af beløbet,  

 dvs. ca. 55 mill. kr., vil vedrøre kommuner og amter, som vælger  

 det statsgaranterede udskrivningsgrundlag.
 For de selvbudgetterende kommuner og amter vil forslaget  

 isoleret set indebære et provenutab på skønsmæssigt  

 55 mill. kr. i 2000, som dog først vil kunne påvirke den  

 kommunale økonomi i forbindelse med den endelige afregning i 2002.
 De kommunaløkonomiske konsekvenser af forslaget  

 skal ses i sammenhæng med de øvrige lovforslag, der  

 gennemføres, idet det indgår i regeringens aftaler med  

 Kommunernes Landsforening og Amtsrådsforeningen fra den 11. juni 1999,  

 at såfremt forudsætningerne for det kommunale skattegrundlag i  

 2000 ændres væsentligt som følge af satsændringer  

 m.v., neutraliserer staten fuldt ud for kommuner og amter, der har valgt at  

 selvbudgettere, herfor i forbindelse med den endelige afregning.
 Til brug for vurderingen af, hvorvidt lovforslagene har  

 væsentlig betydning for det kommunale og amtskommunale skattegrundlag,  

 vil der blive foretaget en samlet opgørelse af lovforslagenes samlede  

 kommunaløkonomiske betydning for skatteprovenuet i 2000.
 Finansårsvirkningen i 2000 for staten skønnes  

 herefter til et mindreprovenu på ca.110 mill. kr.
 For 2001 og følgende år vil forslaget mindske  

 kommunernes og amternes provenu af ejendomsværdiskatten.
 Begrænsningsregel for ikke-pensionister.
I tabel 1 er vist de provenumæssige konsekvenser i 2000 for den del  

 af lovforslaget, der vedrører indførelse (genindførelse)  

 af en begrænsningsregel for den årlige stigning i  

 ejendomsværdiskatten for ikke-pensionister.
Det anslås, at reglen  

 reducerer ejendomsværdiskatten med ca. 45 mill. kr. i 2000 for omkring  

 22.000 husejere i forhold til uændret lovgivning (Pinsepakkens regler).  

 Af disse skønnes ca. 18.000 at have købt ejendommen før  

 1.7. 1998. Den gennemsnitlige lettelse for denne gruppe er ca. 2.000 kr.
Ca.  

 4.000 ejere, der har købt bolig efter 1.7. 1998, får i  

 gennemsnit lettelse på ca. 2.300 kr., jfr. tabel 1. Der er forudsat en  

 generel stigning i ejendomsværdierne for enfamiliehuse og sommerhuse  

 på 10 pct., og for ejerlejligheder på 15 pct.
Dette svarer til  

 det skøn, der vil blive anvendt ved forskudsregistreringen for  

 2000.
 Tabel 1. Provenumæssige konsekvenser  

 af begrænsningsregel for ikke-pensionister. 2000-niveau.  

 Lovforslag.
Alle ikke-pensionister Heraf  gamle  ejere (boliger købt før 1.7. 1998) Maksimal årlig stigning i  

 ejendomsværdiskat Antal omfattede skatteydere Provenutab Antal omfattede skatteydere Provenutab (1.000) Mill.kr.
(1.000) Mill.kr.
 2.400 kr., dog altid 20 pct.
22 45 18 35 Anm.: Lovmodelberegninger på basis af  

 en stikprøve på ca. 0,3 pct. af befolkningen.
Fordelingen af den omfattede ejerkreds efter  

 størrelsen af skattelettelsen er vist i tabel 2. Den gennemsnitlige  

 lettelse er ca. 2.000 kr.
Ca. 6.000 skønnes at få reduceret  

 skatten med gennemsnitlig ca. 4.400 kr., jfr. tabel 2.
 Tabel 2. Fordeling af begrænsning i  

 stigning i ejendomsværdiskat for ikke-pensionister i 2000.  

 Lovforslag.
Skattelettelse Antal ejere Gns. lettelse Kr.
 Kr.
Skattelettelse > 2.500 6.100 4.390 1.001 - 2.500 9.600 1.550 501 - 1.000 2.000 810 11 - 500 3.800 235 Uændret: (< 300 0 I alt med lettelse 21.800 2.030 Anm.
Lovmodelberegninger på basis af en  

 stikprøve på ca. 0,3 pct. af befolkningen.
 Eksempler på virkningen af de  

 foreslåede regler i år 2000 er vist i nedenstående tabel 3  

 og 4.
 Det er forudsat, at ejendommen stiger 30 pct. i 1999 og  

 ca. 20 pct. i 2000, hvilket er atypisk store stigninger begge år.
 Tabel 3. Virkning af lovforslaget til  

 begrænsningsregel for en ikke-pensionist, der har købt  

 ejendommen 1.7. 1998 eller tidligere.
2000-niveau 1998 1999 2000 Gældende regler Kr.
Ejendomsværdi 1.000.000 1.300.000 1.600.000 Lejeværdi (2 pct.) 20.000 26.000 - Begrænsning af lejeværdistigning  

 (lejeværdien kan maksimalt stige 3.500 kr., dog altid 20  

 pct.) 0 ÷ 2.000 - Begrænset lejeværdi 20.000 24.000 - Standardfradrag ÷ 3.000 ÷ 3.000 - Overskud af ejerbolig 17.000 21.000 - Skat af overskud af ejerbolig,  

 gennensnitskommune, (1.) laveste sats (2.) mellemskat (positiv nettokapitalindkomst) 6.868 7.888 8.421 9.681 - - Ejendomsværdiskat, brutto - - 16.000 2 promille nedslag - - 3.200 Standardfradrag (4 promille, maks. 1.200  

 kr.) - - 1.200 (3.) Ejendomsværdiskat (gld.  

 regler) - - 11.600 Lovforslag Begrænsning af  

 ejendomsværdiskattestigning (ejendomsværdiskatten kan maksimalt  

 stige 2.400 kr. , dog altid 20 pct. ifht. 40 pct. af overskud af ejerbolig i  

 1999) - 40 pct. af
overskud:
8.400 - (4.) Begrænsning:
 11.600 kr. ÷ 8.400 kr. = 3.200 kr. ÷ maks. stigning  

 på 2.400 kr.
÷ 800 (5.) Begrænset  

 ejendomsværdiskat i 2000 - - 10.800 Efter de gældende regler ville skatten  

 af ejendommen i 2000 stige med ca. 3.200 kr. for en bundskatteyder og med ca.  

 1.900 kr. for en mellemskatteyder med positiv nettokapitalindkomst.
Efter  

 lovforslaget reduceres stigningen i 2000 med 800 kr. til ca. 2.400 kr.  

 henholdsvis 1.100 kr.
 Tabel 4. Virkning af lovforslaget til  

 begrænsningsregel for en ikke-pensionist, der har købt  

 ejendommen efter 1.7. 1998.
2000-niveau 1998 1999 2000 Gældende regler Kr.
Ejendomsværdi 1.000.000 1.300.000 1.600.000 Lejeværdi (2 pct.) 20.000 26.000 Begrænsning af lejeværdistigning  

 (lejeværdien kan maksimalt stige 3.500 kr., dog altid 20  

 pct.) 0 ÷ 2.000 Begrænset lejeværdi 20.000 24.000 Standardfradrag ÷ 3.000 ÷ 3.000 Overskud af ejerbolig 17.000 21.000 Skat af overskud af ejerbolig,  

 gennensnitskommune, - laveste sats - mellemskat (positiv nettokapitalindkomst) 6.868 7.888 8.421 9.681 Ejendomsværdiskat, gld.  

 regler - - 16.000 Lovforslag Begrænsning af  

 ejendomsværdiskattestigning (ejendomsværdiskatten kan maksimalt  

 stige 2.400 kr. , dog altid 20 pct. ifht. 50 pct. af lejeværdi af  

 ejerbolig i 1999) - 50 pct. af lejeværdi:
12.000 Nedslag:
 16.000 kr. ÷ 12.000 kr. = 4.000 kr. ÷ maks. stigning  

 på 2.400 kr.
÷ 1.600 Begrænset ejendomsværdiskat i  

 2000 - - 14.400 Efter de gældende regler ville skatten  

 af ejendommen i 2000 stige med ca. 7.600 kr. for en bundskatteyder og med ca.  

 6.300 kr. for en mellemskatteyder med positiv nettokapitalindkomst.
 Efter lovforslaget reduceres stigningen i 2000 med 1.600  

 kr. til ca. 6.000 kr. henholdsvis 4.700 kr.
 Ændret indkomstaftrapning af pensionistnedslag.
 De provenumæssige konsekvenser af den  

 foreslåede indfasning af indkomstafhængigheden for aftrapningen  

 af pensionistnedslaget er vist i tabel 5.
 Den foreslåede indfasning af 6 pct. s aftrapningen  

 skønnes at medføre et provenutab på ca. 65 mill. kr. i  

 2000, ca. 35 mill. kr. i 2001 og knap 15 mill. kr. i 2002, hvor  

 aftrapningsprocenten er 5.
 Tabel 5. Provenumæssige konsekvenser  

 mv. af ændret aftrapningsprocent i 2000-2002. (2000-niveau).  

 Forslag.
Aftrapning af  

 pensionistnedslag Provenu-ændring Antal ejere omfattet af  

 aftrapning Heraf fuldt aftrappet Indkomst, hvor nedslaget er fuldt aftrappet  

 (2000) Enlige Ægtepar Mill. kr.
 Mill. kr.
(1.000) (1.000) Helårshus Sommerhus Helårshus Sommerhus Kr.
 Kr.
 Kr.
 Kr.
 Gældende regler:
 6 pct.
340 - 125 80 234.600 167.933 307.000 240.333 Forslag:
 2000:
3 pct. s aftrapning 275 ÷ 65 125 55 334.600 201.267 407.000 273.667 2001:
4 pct. s-aftrapning 305 ÷ 35 125 68 284.600 184.600 357.000 257.000 2002:
5 pct. s-aftrapning 325 ÷ 15 125 78 254.600 174.600 327.000 247.000 2003:
6. pct. s-aftrapning 340 0 125 80 234.600 167.933 307.000 240.333 Den gældende 6 pct. aftrapning  

 skønnes at omfatte ca. 125.000 pensionister og vil reducere  

 pensionistnedslaget i ejendomsværdiskatten med ca. 340 mill. kr. i  

 2000. For ca. 80.000 pensionister aftrappes pensionistnedslaget på  

 maks. 6.000 kr. for helårsboliger og 2.000 kr. for sommerhuse fuldt ud.  

 Hvornår det sker afhænger af nedslagets størrelse, men for  

 et pensionistægtepar i helårsbolig sker det under alle  

 omstændigheder, når indkomsten overstiger 307.000 kr., og for en  

 enlig ved ca. 235.000 kr.
Ca. 45.000 pensionistejere får nedslaget  

 delvist aftrappet.
Tabel 6. Antal pensionistejere med  

 skattelettelse.
Lovforslag. (2000-niveau) Skatteændring 2000 6 pct. sænkes til 3 pct.
2001 6 pct. sænkes til 4 pct.
2002 6 pct. sænkes til 5 pct.
Antal ejere Gns. lettelse Antal ejere Gns. lettelse Antal ejere Gns. lettelse Kr.
 Kr.
 Kr.
 Kr.
Skattelettelse > 2.500 1.700 2.990 300 3.000 0 0 1.001 - 2.500 22.300 1.585 9.600 1.295 300 1.500 501 - 1.000 19.700 765 17.400 740 8.400 630 11 - 500 26.800 250 29.300 220 38.600 195 I alt med lettelse 70.500 885 56.600 575 47.300 280 Uændret (+/÷ 10) 214.600 0 228.500 0 237.800 0 Alle alderspensionister i ejerbolig 285.100 215 285.100 105 285.100 45 Nedsættelsen af aftrapningsprocenten  

 til 3 pct. i 2000 medfører, at kredsen af pensionister med delvis  

 aftrappet nedslag øges med ca. 25.000 til ca. 70.500. Disse 70.500  

 pensionister får efter lovforslaget i gennemsnit en skattelettelse  

 på ca. 885 kr. i 2000 som i forhold til gældende regler.
I 2001 reduceres antallet med skattelettelse til ca.  

 57.000 med en gennemsnitlig lettelse på 575 kr. i forhold til 6 pct.  

 aftrapning og i 2002 med 5 pct. s-aftrapning yderligere til ca. 47.000 med  

 gennemsnitlig lettelse på 280 kr.
I 2003 skønnes antallet af  

 pensionister med nedslag i aftrapningsintervallet at ville udgøre ca.  

 45.000, mens ca. 80.000 pensionister skønnes at få nedslaget  

 aftrappet fuldt ud - alt i 2000-prisniveau.
 Et eksempel på virkningen af indfasningen af  

 nedslaget er vist i tabel 7 for et pensionistægtepar i en  

 (helårs) bolig til 1 mill. kr. og med en større indkomst ved  

 siden af den sociale pension.
 Nedslaget reduceres med 6 pct. af et særligt  

 indkomstgrundlag udover 134.600 kr. for enlige pensionister og 207.000 kr.  

 for pensionistægtepar. (2000-niveau).
 Det særlige indkomstgrundlag udgøres af  

 summen af personlig indkomst plus positiv nettokapitalindkomst plus den del  

 af evt. aktieindkomst, hvoraf der er betalt udbytteskat, i det omfang  

 aktieindkomsten overstiger 5.000 kr. for enlige og 10.000 kr. for  

 ægtepar.
 Tabel 7. Virkning af lovforslaget til  

 ændret aftrapning af pensionistnedslag i ejendomsværdiskatten for  

 ejere fyldt 67 år.
Ejerægtepar fyldt 67 år  

 (2000-niveau) Parcelhus Gældende regler Kr.
Ejendomsværdi 1.000.000 Ejendomsværdiskat 10   af ejendomsværdien 10.000 Nedslag på 2   af  

 ejendomsværdien ÷ 2.000 Nedslag på 4  , maks 1.200  

 kr.
÷ 1.200 Nedslag for pensionister på 4 , maks  

 6.000 kr. (helårsbolig) ÷ 4.000 Ejendomsværdiskat før  

 indkomstgraduering 2.800 Ægteparrets samlede	Personlige  

 indkomst 217.000 kr.
Positive nettokapitalindkomst 25.000 kr.
 Aktieindkomst over 10.000 kr.
 15.000 kr.
Samlet indkomst ved beregning af  

 indkomstgraduering 257.000 kr.
Bundfradrag ÷ 207.000 kr.
 Pensionistnedslaget reduceres med 6 %  

 af:
 50.000 kr.
+ 3.000 Samlet ejendomsværdiskat efter  

 indkomstgraduering (gældende regler) 5.800 Lovforslag i 2000:
 Pensionistnedslaget reduceres med 3 % af:
 50.000 kr.
1.500 Samlet ejendomsværdiskat i 2000  

 efter indkomstgraduering 4.300 Lovforslag i 2001:
 Pensionistnedslaget reduceres med 4 % af:
 50.000 kr.
2.000 Samlet ejendomsværdiskat i 2001  

 efter indkomstgraduering 4.800 Lovforslag i 2002:
 Pensionistnedslaget reduceres med 5 % af:
 50.000 kr.
2.500 Samlet ejendomsværdiskat i 2002  

 efter indkomstgraduering 5.300 Fra og med 2003:
 Pensionistnedslaget reduceres med 6 % af:
 50.000 kr.
3.000 Samlet ejendomsværdiskat i 2003  

 efter indkomstgraduering 5.800 I eksemplet aftrappes nedslaget efter  

 gældende regler med 3.000 kr.
Efter lovforslaget reduceres aftrapningen  

 til 1.500 kr. i 2000, således at ejendomsværdiskatten falder fra  

 5.800 kr. til 4.300 kr. i 2000.
 I 2001 reduceres aftrapningen og dermed  

 ejendomsværdiskatten med 1.000 kr. i forhold til gældende regler  

 og i 2002 med 500 kr. - alt i 2000-prisniveau.
Administrative konsekvenser Forslaget skønnes at medføre engangsudgifter  

 på op til 3,1 mill. kr. primært til edb-udvikling.
Udgifterne vil  

 hovedsageligt skulle afholdes i 1999. Hertil kommer årlige  

 driftsudgifter på 0,1 mill. kr.
 Erhvervsøkonomiske og erhvervsadministrative  

 konsekvenser.
 Forslaget har ingen erhvervsøkonomiske og  

 erhvervsadministrative konsekvenser.
Miljømæssige konsekvenser Forslaget har ingen miljømæssige  

 konsekvenser.
Administrative konsekvenser for borgerne Forslaget har ingen administrative konsekvenser for  

 borgerne.
 Forholdet til EU-retten.
 Forslaget indeholder ingen EU-retlige aspekter.
 Sammenfatning af økonomiske og  

 administrative konsekvenser.
Positive konsekvenser Negative konsekvenser Økonomiske konsekvenser for stat,  

 amter og kommuner Ingen Samlet provenutab på 110 mill. kr. i  

 2000. Forslaget har ingen provenumæssige konsekvenser for kommuner, der  

 vælger det statsgaranterede skattegrundlag for 2000. Provenutabet for  

 selvbudgetterende kommuner udgør ca. 55 mill. kr., mens resten  

 bæres af staten.
De selvbudgetterende kommuners provenutab skal ses i  

 lyset af, at de også får andel af den højere  

 ejendomsværdiskat, der nu skønnes for 2000.
 Finansårsvirkningen for 2000 udgør et  

 provenutab på 110 mill. kr. for staten.
Administrative konsekvenser for stat, amter  

 og kommuner Ingen Engangsudgifter på op til 3,1 mill. kr.  

 primært til edb-udvikling.
 Årlige driftsudgifter på 0,1 mill.  

 kr.
Økonomiske og administrative  

 konsekvenser for erhvervslivet Ingen Ingen Miljømæssige  

 konsekvenser Ingen Ingen Økonomiske konsekvenser for  

 borgerne Gennemsnitlig skattelettelse i 2000 på  

 ca. 2.000 kr. til ca. 22.000 ikke-pensionister i ejerbolig, og en  

 gennemsnitlig skattelettelse på knap 900 kr. til godt 70.000  

 pensionister i ejerbolig.
I 2001 gives en gns. skattelettelse på knap  

 600 kr. til ca. 57.000 pensionister og i 2002 knap 300 kr. til ca. 47.000  

 pensionister Ingen Administrative konsekvenser for  

 borgerne Ingen Ingen Forholdet til EU-retten Ingen EU-retlige aspekter Bemærkninger til de enkelte  

 bestemmelser Til § 1 Til nr. 1 Der er tale om en konsekvensændring.
Til nr. 2 Der er tale om en konsekvensændring af  

 begrænsningsreglen for pensionister mv. i  

 ejendomsværdiskattelovens § 9, som følge af  

 begrænsningsreglen for ikke-pensionister, jf. forslagets nr. 4.  

 Ejendomsværdiskatten for pensionister begrænses således i  

 alle situationer i forhold til forrige års evt. begrænsede  

 ejendomsværdiskat, hvad enten den er begrænset efter § 9  

 eller den ny § 9 a.
Tilsvarende begrænses  

 ejendomsværdiskatten efter reglen i den foreslåede § 9 a for  

 ikke-pensionister som nævnt i alle situationer i forhold til forrige  

 års evt. begrænsede ejendomsværdiskat, uanset om den  

 undtagelsesvist måtte være begrænset efter  

 pensionistbegrænsninsgreglen, jf. også bemærkningerne til  

 nr. 4.
Til nr. 3 Det foreslås at præcisere, at  

 begrænsningsreglen for pensionister, jf.  

 ejendomsværdiskattelovens § 9, på samme måde som  

 begrænsningsreglen for ikke-pensionister, jf. nr. 4, bortfalder ved  

 ejerskifte for så vidt angår den pågældende ejendom.  

 Køber »overtager« således ikke sælgers begrænsede  

 ejendomsværdiskat, men betaler fuld (forholdsmæssig)  

 ejendomsværdiskat for det år, hvor køber erhverver  

 ejendommen.
Begrænsningsreglen for boligen finder først  

 anvendelse året efter det år, hvor ejendommen er erhvervet.
Det præciseres tilsvarende, at nedsættelsen  

 ikke bortfalder ved ejerskifte mellem ægtefæller.
Forskydninger i  

 ejerforholdet mellem ægtefællerne udløser således  

 ikke den fulde ejendomsværdiskat.
Det gælder også ved  

 skilsmisse og dødsfald, hvor den ene ægtefælle overtager  

 hele ejendommen.
Det betyder, at skilsmissen/dødsfaldet ikke  

 udløser den fulde ejendomsværdiskat, og på den anden side,  

 at den skattepligtige fremover omfattes af den foreslåede  

 begrænsningsregel i § 9 a .
Særligt hvad angår dødsfald  

 bemærkes dog, at den efterlevende ægtefælle under alle  

 omstændigheder omfattes af begrænsningsreglen for pensionister i  

 § 9, under betingelse af, at ægtefællerne ikke var  

 separerede ved dødsfaldet, jf. lovens § 9, stk. 3. I denne  

 situation bliver den efterlevende ægtefælles  

 ejendomsværdiskat således også fremover begrænset  

 efter den gunstigere begrænsningsregel for pensionister mv., uanset at  

 den pågældende ikke selv opfylder betingelserne for  

 begrænsning efter reglen.
Den foreslåede præcision, jf.  

 ovenfor, har ikke indvirkning herpå.
Til nr. 4 Den foreslåede § 9 a til  

 ejendomsværdiskatteloven, fastsætter en grænse for, hvor  

 meget ejendomsværdiskatten kan stige fra det ene år til det  

 andet.
Reglen omfatter skattepligtige, der ikke er omfattet af  

 ejendomsværdiskattelovens § 9, dvs. andre skattepligtige end  

 folkepensionister, førtidspensionister fyldt 60 år,  

 efterlønsmodtagere og skattepligtige, der ved indkomstårets  

 udløb er samlevende med en ægtefælle, der falder ind under  

 en af de tre nævnte kategorier.
 Ejendomsværdiskatten som opgjort efter §§ 5-7,  

 kan herefter maksimalt stige med 2.400 kr. i forhold til  

 ejendomsværdiskatten for det forudgående år som opgjort  

 efter §§ 5-7 og § 9 a , stk. 1 (eller evt. efter § 9,  

 stk. 1, hvis den skattepligtige det forudgående indkomstår  

 har været omfattet af begrænsningsreglen for pensionister mv. i  

 lovens § 9). Nedsættelse kan dog højst ske til et  

 beløb svarende til det forudgående indkomstårs  

 ejendomsværdiskat, opgjort efter §§ 5-8 og § 9 a ,  

 stk. 1 (eller evt. § 9, stk. 1) forhøjet med 20 pct.  

 Ejendomsværdiskatten kan således altid stige med 20 pct. fra  

 år til år.
 Det præciseres i den foreslåede § 9 a ,  

 stk. 2, 5. pkt., at hvis den skattepligtige i det forudgående  

 indkomstår har været omfattet af § 9 - f.eks. hvor den  

 skattepligtige i den ene år er efterlønsmodtager og det  

 følgende år måtte have genoptaget sin erhvervsaktivitet i  

 et omfang, som afskærer retten til efterløn - begrænses  

 ejendomsværdiskatten i forhold til ejendomsværdiskatten for det  

 forrige år beregnet efter §§ 5-7 og § 9, stk. 1.
Dette gælder også, hvor den skattepligtige i  

 det forudgående indkomstår tillige har været omfattet af  

 § 8 - pga. at den skattepligtige på dette tidspunkt har  

 været gift med en alderspensionist eller som efterlevende  

 ægtefælle har været omfattet af successionsreglen i  

 § 8, stk. 2. Ejendomværdiskatten for indkomståret  

 begrænses således i forhold til ejendomsværdiskatten for  

 forrige år uden det beregnede nedslag efter § 8 for dette  

 år.
Dette sikrer, at ejendomsværdiskatten for indkomståret  

 begrænses i forhold til et sammenligneligt beløb.
Den foreslåede § 9 a svarer til en  

 pristalsreguleret videreførelse af lejeværdiens  

 begrænsningsregel for ikke-pensionister.
De 2.400 kr. svarer  

 således til ca. 40 pct. af lejeværdiens 3.500 kr. s-grænse  

 i ligningslovens § 15 E, stk. 3, hvis denne var blevet reguleret  

 efter personskattelovens § 20 siden indsættelsen i loven i 1980.  

 Der er tale om en stigning på ca. 75 pct. 3.500 kr. s-grænsen  

 vægtes med 40 pct., idet denne grænse er en grænse for  

 stigning i lejeværdi (indkomst), mens 2.400 kr. s-grænsen er en  

 grænse for stigning i ejendomsværdiskat (skat).
 Den foreslåede begrænsningsregel i § 9 a  

 anvendes ligesom begrænsningsreglen i § 9 for pensionister mv.  

 før forholdsmæssig nedsættelse af  

 ejendomsværdiskatten pga. delvis udleje (§ 11, stk. 1),  

 delvis erhvervsmæssig anvendelse (§ 11, stk. 2) og nedslag  

 for udenlandske ejendomsskatter (§ 12).
 Begrænsningsreglen bortfalder som udgangspunkt ved  

 ejerskifte for så vidt angår den pågældende ejendom,  

 jf. § 9 a , stk. 3. Det vil sige, at køber ikke  

 »overtager« sælgers begrænsede ejendomsværdiskat, men  

 betaler fuld (forholdsmæssig) ejendomsværdiskat for det år,  

 hvor køber erhverver ejendommen, altså med 10 promille af  

 ejendomsværdien, der ikke overstiger et grundbeløb på  

 2.150.000 kr. (1998-niveau) og 30 promille af resten.  

 Begrænsningsreglen for boligen finder først anvendelse  

 året efter det år, hvor ejendommen er erhvervet.
Ved ejerskifte mellem ægtefæller bortfalder  

 nedsættelsen dog ikke.
Det betyder, at forskydninger i ejerforholdet  

 mellem ægtefællerne ikke udløser den fulde  

 ejendomsværdiskat.
Det gælder også ved skilsmisse og  

 dødsfald, hvor den ene ægtefælle overtager hele  

 ejendommen.
I visse tilfælde finder begrænsningsreglen  

 ikke anvendelse, jf. § 9 a, stk. 4. Det er de samme  

 tilfælde som nævnt i § 9, stk. 4-6, og er en  

 videreførelse af undtagelserne til lejeværdiens  

 begrænsningsregler i ligningsloven, jf. ligningslovens § E,  

 stk. 5-7. Der er for det første tale om situationer, hvor en  

 ejendom undergår en kraftig vurderingsstigning som følge af  

 ombygning.
Reglen finder således ikke anvendelse, hvis ombygningen  

 medfører, at forskelsværdien stiger mere end 100 pct. i forhold  

 til året før.
Forskelsværdien opgøres som  

 forskellen mellem ejendommens grundværdi og ejendomsværdien.
 For det andet finder begrænsningsreglen ikke  

 anvendelse for ejerlejligheder, der i året forud for indkomståret  

 er frigjort for lejemål, og for det tredje ikke, hvor ejendommen ved  

 vurderingen 1. januar i året forud for indkomståret ikke har  

 været vurderet som helt eller delvist benyttet til beboelse for  

 ejeren.
 Til nr. 5 og 7.
Det foreslås at indfase indkomstreguleringen af  

 ejendomsværdiskattelovens pensionistnedslag, jf. lovens §§ 8 og  

 10, således at indkomstreguleringen først slår fuldt  

 igennem i 2003. Dette vil lette overgangen fra lejeværdi til  

 ejendomsværdibeskatning for alderspensionister.
Uden indfasning ville  

 pensionistnedslaget blive reduceret med 6 pct. af den del af indkomsten, der  

 overstiger 134.600 kr. for enlige og 207.000 kr. for ægtepar  

 (skønnede 2000-grænser).
Indfasningen foretages ved i 2000 at reducere  

 pensionistnedslaget med kun 3 pct. af den del af indkomsten, der overstiger  

 de 134.600/207.000 kr.
I 2001 reduceres med 4 pct., i 2002 med 5 pct. og i  

 2003 og fremover fuldt ud, altså med 6 pct.
Til nr. 6 Ejendomsværdiskattelovens § 17, stk. 3 er  

 en overgangsregel, der omhandler anvendelsen af begrænsningsreglen for  

 pensionister mv. i år 2000, hvor der skiftes fra lejeværdi til  

 ejendomsværdiskat.
Bestemmelsens 4. pkt. omhandler den situation, hvor  

 den skattepligtige eller dennes samlevende ægtefælle i  

 indkomståret 2000 fylder 67 år, og således bliver  

 berettiget til nedslag efter lovens § 8. I dette tilfælde  

 begrænses ejendomsværdiskatten i forhold til 40 pct. af  

 helårslejeværdien for alderspensionister (1 pct.). Dette sikrer  

 et relevant sammenligningsgrundlag.
Reglen dækker efter sin formulering imidlertid ikke  

 den situation, hvor den skattepligtige bliver berettiget til nedslag efter  

 § 8, fordi den pågældende gifter sig med en  

 alderspensionist.
Det foreslås at præcisere, at  

 sammenligningsgrundlaget for indkomståret 1999 også i dette  

 tilfælde er helårslejeværdien på 1 pct.  

 Overgangsreglen kommer dermed i overensstemmelse med  

 ejendomsværdiskattelovens § 9, stk. 2, 3. pkt., hvorefter  

 ejendomsværdiskatten for skattepligtige omfattet af lovens § 8 i  

 alle tilfælde begrænses i forhold til en beregnet  

 ejendomsværdiskat for forrige indkomstår med nedslag efter  

 § 8.
Til § 2 Det foreslås, at ændringerne træder i  

 kraft dagen efter bekendtgørelse i Lovtidende. Ændringerne  

 får virkning samtidig med ejendomsværdiskatteloven, dvs. fra og  

 med indkomståret 2000.
Stk. 2 er en overgangsregel, der omhandler  

 anvendelsen af begrænsningsreglen i § 9 a i år 2000, hvor  

 der skiftes fra skat af lejeværdi til ejendomsværdiskat.
Ved  

 beregningen af ejendomsværdiskatten for 2000 begrænses denne i  

 forhold til et beløb svarende til 40 pct. af  

 helårslejeværdien for ejendommen i 1999 minus 40 pct. af evt.  

 standardfradrag, jf. ligningslovens § 15 E, stk. 1 og 3 og  

 § 15 J.
Ejendomsværdiskatten begrænses således i  

 forhold til lejeværdien for skattepligtige under 67 år, der ikke  

 er omfattet af begrænsningsreglen for efterlønsmodtagere mv.,  

 jf. ligningslovens § 15 F.
Dette sikrer relevante  

 sammenligningsgrundlag.
Helårslejeværdien opgøres uden  

 hensyn til evt. nedsættelse af lejeværdien i 1999 pga. udleje af  

 fx et værelse eller sommerhus, hvor ejeren har valgt at opgøre  

 resultatet regnskabsmæssigt.
Vægtningen af helårslejeværdi og  

 standardfradrag sikrer, at ejendomsværdiskatten sammenlignes med et  

 1999-beløb, der tilnærmelsesvis svarer til  

 ejendomsværdiskatten.
Reglen svarer endvidere til  

 ejendomsværdiskattelovens overgangsregel for pensionister i § 17,  

 stk. 3.
Særligt hvad angår ejere, der har erhvervet  

 deres ejendom efter 1. juli 1998, vil disse opleve en moderat stramning af  

 beskatningsniveauet af ejerboligen.
Disse boligejere er ikke omfattet af  

 ejendomsværdiskattelovens nedslagsregler for »gamle« boligejere (2  

 promilles nedslag, jf. ejendomsværdiskattelovens § 6, samt 4  

 promilles nedslag, dog maks. 1.200 kr. svarende til det nuværende  

 standardfradrag, jf. ejendomsværdiskattelovens § 7). Denne  

 stramning af beskatningsniveauet slår igennem år 2000 og var  

 tilsigtet i ejendomsværdiskatteloven.
Den ny begrænsningsregel  

 skal derfor ikke omfatte denne stigning, men kun beskytte mod stigninger i  

 ejendomsværdiskat pga. markante vurderingsstigninger.
 Dette gøres ved at begrænse  

 ejendomsværdiskatten for år 2000 i forhold til 50 pct. af  

 helårslejeværdien for 1999 - uden hensyn til evt.  

 standardfradrag, jf. stk. 3. Herved sammenlignes ejerens  

 ejendomsværdiskat for år 2000 med et 1999-beløb, der  

 tilnærmelsesvist svarer til, hvad ejeren skulle have betalt i  

 ejendomsværdiskat, hvis denne allerede havde skullet beregnes i  

 1999.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 425 af 26. juni 1998 om en kommunal og  

 amtskommunal ejendomsværdiskat (ejendomsværdiskatteloven), som  

 ændret ved § 9 i lov nr. 288 af 12. maj 1999, og lov nr. 384 af 2.  

 juni 1999, foretages følgende ændringer:
 § 3. Ejendomsværdiskatten for en fast  

 ejendom opgøres som beregningsgrundlaget efter § 4, stk. 2  

 og 3, ganget med ejendomsværdiskattesatsen efter § 5 med fradrag  

 for nedslagsbeløb efter §§ 6-8 begrænset efter § 9 og  

 med tillæg efter § 10 samt med nedslag efter §§ 11 og  

 12.
 1. I § 3, ændres »§ 9« til:  

 »§§ 9-9 a «.
§ 9. --- Stk. 2. Er ejendomsværdiskatten steget  

 med mere end 500 kr. i forhold til ejendoms-værdiskatten beregnet efter  

 stk. 1 og §§ 5-8 for det forudgående indkomstår for  

 samme ejendom, nedsættes ejendomsværdiskatten med det  

 overskydende beløb, jf. dog stk. 3-6. Nedsættelse kan  

 højst ske til et beløb svarende til ejendomsværdiskatten  

 beregnet efter stk. 1 og §§ 5-8 for det forudgående  

 ind-komstår forhøjet med 20 pct. og nedsat med 900 kr.
I det  

 indkomstår, hvor ejendoms-værdiskatten første gang  

 nedsættes efter § 8, anvendes som sammenligningsgrundlag det  

 forudgående indkomstårs ejendomsværdiskat med  

 nedsættelse efter § 8. Beregningen af nedsættelsen sker uden  

 hensyn til §§ 10-12.
 2. I § 9, stk. 2, 1. og 2.  

 pkt., ændres »stk. 1 og §§ 5-8« til: »§§ 5-8, og  

 begrænset efter stk. 1, eller § 9 a, stk. 1«.
 3. I § 9, stk. 2, indsættes som 5.  

 og 6. pkt.:
»Nedsættelsen bortfalder ved ejerskifte.
Dette  

 gælder dog ikke ved ejerskifte mellem ægtefæller.« 4. Efter § 9 indsættes:
 »§ 9 a . Den beregnede ejendomsværdiskat  

 begrænses efter reglerne i stk. 2-4, for skattepligtige, der ikke  

 er omfattet af begrænsningsreglen i § 9.
Stk. 2. Er ejendomsværdiskatten steget  

 med mere end 2.400 kr. i forhold til ejendomsværdiskatten beregnet  

 efter §§ 5-7, og begrænset efter stk. 1, for det  

 forudgående indkomstår for samme ejendom, nedsættes  

 ejendomsværdiskatten med det overskydende beløb, jf. dog  

 stk. 3-4. Nedsættelse kan dog højst ske til et beløb  

 svarende til ejendomsværdiskatten beregnet efter §§ 5-7, og  

 begrænset efter stk. 1, for det forudgående indkomstår  

 forhøjet med 20 pct.
Beregningen af nedsættelsen sker uden  

 hensyn til §§ 11-12. Såfremt den skattepligtige i det  

 forudgående indkomstår var omfattet af § 9, udgør  

 sammenligningsgrundlaget ejendomsværdiskatten for dette år  

 beregnet efter §§ 5-7 og begrænset efter § 9,  

 stk. 1.
Stk. 3. Nedsættelsen bortfalder ved  

 ejerskifte.
Dette gælder dog ikke ved ejerskifte mellem  

 ægtefæller.
Stk. 4. Ved anvendelsen af stk. 1, finder  

 § 9, stk. 4-6 tilsvarende anvendelse.« § 10. Nedslaget efter § 8 reduceres med 6  

 pct. af den del af den skattepligtiges personlige indkomst med tillæg  

 af positiv kapitalindkomst og aktieindkomst bortset fra udbytteindkomst op  

 til 5.000 kr., hvori der er indeholdt endelig udbytteskat, der overstiger et  

 grundbeløb på (i 1987- niveau) 95.550 kr.
Er den skattepligtige  

 gift og var ægtefællerne samlevende ved udgangen af  

 indkomståret, reduceres nedslaget dog med 6 pct. af den del af  

 ægtefællernes samlede personlige indkomst med tillæg af  

 samlet positiv kapitalindkomst og samlet aktieindkomst bortset fra  

 udbytteindkomst op til 10.000 kr., hvori der er indeholdt endelig  

 udbytteskat, der overstiger et grundbeløb på (i 1987-niveau)  

 147.000 kr.
Reduktionen foretages efter nedsættelse efter  

 § 9.
 5. I § 10 ændres i 1.  

 pkt. »reduceres med 6 pct. af « til: »reduceres med den i § 17,  

 stk. 4, angivne procent af et beløb, som opgøres som«, i  

2. pkt. ændres »reduceres nedslaget dog med 6 pct. af« til:  

 »reduceres nedslaget med den i § 17, stk. 4, angivne procent af et  

 beløb, som opgøres som« og i § 10, 1. og 2. pkt.  

ændres »aktieindkomst« til: »positiv aktieindkomst«.
§ 17. --- Stk. 3. Ved anvendelsen af § 9 for  

 indkomståret 2000 gælder 2.-5. pkt.
Er ejendomsværdiskatten  

 for indkomståret 2000 steget mere end 500 kr. i forhold til et  

 beløb svarende til 40 pct. af helårslejeværdien for  

 ejendommen i indkomståret 1999 med fra-drag af 40 pct. af eventuelt  

 standardfradrag efter ligningslovens § 15 J, jf.  

 lovbekendt-gørelse nr. 819 af 3. november 1997, nedsættes  

 ejendomsværdiskatten med det overskydende beløb.  

 Nedsættelse kan dog højst ske til et beløb svarende til  

 sammenligningsgrundlaget efter 2. pkt. forhøjet med 20 pct. og nedsat  

 med 900 kr.
Fylder den skattepligtige eller dennes ægtefælle 67  

 år i indkomståret 2000, anvendes som sammenligningsgrundlag  

 helårslejeværdien for ejendommen i indkomståret 1999 som  

 beregnet efter lig-ningslovens § 15 E, stk. 2, jf.  

 lovbekendt-gørelse nr. 819 af 3. november 1997. Beregningen af  

 nedsættelsen sker uden hensyn til §§ 10-12. § 9, stk. 3,  

 finder tilsvarende anvendelse.
 6. I § 17,stk. 3, 4. pkt.  

ændres »Fylder den skattepligtige eller dennes  

 ægtefælle 67 år« til: »Omfattes den skattepligtige af  

 § 8«.
 7. I § 17 indsættes som  

stk. 4.:
