(Til rektorerne for samtlige  

 gymnasieskoler, studenterkurser og hf-kurser, samtlige amtsråd samt  

 Københavns og Frederiksberg kommuner) Cirkulærskrivelse om ekskursioner, studierejser til udlandet og  rejser i  

 øvrigt.
 Der skelnes mellem ekskursioner i Danmark m.v., studierejser til udlandet  

 og rejser i øvrigt.
 1. Ekskursioner i Danmark samt Sydslesvig, Skåne, Hallan og Blekinge.
 Ekskursioner er undervisning, der foregår uden for skolen.
Ekskursioner kan indgå som et led i undervisningen i alle fag.
I intet fag  

 er ekskursioner dog obligatoriske.
Ekskursioner afholdes i det omfang,  

 undervisningsmæssige hensyn tilsigter det, og kun det nødvendige antal lærere  

 må deltage.
Alle elever bør deltage i mindst een flerdages ekskursion eller, hvor  

 omstændighederne måtte tale derfor, i to endages ekskursioner.
Flerdages  

 ekskursioner bør vare mindst tre dage.
Hvis elever har været forhindret i at deltage i en ekskursion, må de selv  

 indhente det forsømte.
Hvis dette af praktiske grunde ikke er muligt må de  

 pålægges et særpensum af et omfang og i et stofområde, der svarer så nært som  

 muligt til det pensum, der må gå ud på grund af deres fravær.
 Lærerrådet høres om principperne for afholdelse af ekskursioner.
 2. Studierejser til udlandet.
Studierejser er undervisning, der foregår i udlandet.
Et eller flere fag  

 kan indgå deri.
I undervisningen indgår læseplansrelateret stof.
 Rektor skal godkende studierejsen og sikre, at nedenstående betingelser  

 opfyldes:
 Der skal på forhånd foreligge en udførlig plan for studierejsen, herunder  

 en plan for, hvordan rejsen er knyttet til undervisningen i de fag, der er  

 involveret.
Principielt skal alle elever i klassen (på holdet) deltage.
Stof med  

 forbindelse til studierejsen skal helt eller delvist opgives til eksamen i  

 eksamensfag.
 På pensumskemaerne skal angives, hvilke dele af eksamensopgivelserne der  

 har forbindelse med studierejsen, og kopi af planen for rejsen skal vedlægges  

 pensumskemaet.
 Lærerrådet høres om principperne for afholdelse af studierejser til  

 udlandet.
 3. Rejser i øvrigt.
Her er tale om rejser, der ikke kan karakteriseres som ekskursioner eller  

 studierejser.
Rejserne skal ikke godkendes, og de er frivillige for elever og  

 lærere.
 Sådanne rejser henlægges til ferier, men forudsat, at det kan indpasses i  

 skolens, herunder rejseholdets program, kan en enkelt dag i tilknytning til  

 en ferie eller fridag inddrages, hvis rektor finder det forsvarligt.
 De principper, der på en skole fastlægges for afholdelse af ekskursioner,  

 studierejser til udlandet og rejser i øvrigt samt andre udadrettede  

 aktiviteter, må være udformet således, at det sikres, at skolens daglige  

 arbejde forstyrres så lidt som muligt.
 Denne cirkulærskrivelse erstatter cirkulærskrivelse af 2. august 1982 om  

 ekskursioner, studierejser til udlandet og rejser i øvrigt og gælder for  

 ekskursioner, studierejser til udlandet og rejser i øvrigt, der finder sted  

 efter 1. januar 1984.
 P.d.v.
