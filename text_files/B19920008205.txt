 I medfør af § 17, stk. 2, § 18, § 20 og § 23 a i lov om statens  

 uddannelsesstøtte, jf. lovbekendtgørelse nr. 965 af 30. december 1991,  

 fastsættes:
 § 1.  Kongeriget Danmarks Hypotekbank og  

 Finansforvaltning (Hypotekbanken) administrerer statens garantiforpligtelse  

 for studielån i pengeinstitutter, efter at Styrelsen for Statens  

 Uddannelsesstøtte har udstedt statsgaranti for lånet.
 Stk. 2.  Låntager træffer på grundlag af  

 garantierklæringen aftale med et pengeinstitut om oprettelse af lånet.  

 Gældsbeviset skal normalt være underskrevet af låntager senest 1 måned efter  

 udstedelse af garantierklæringen.
 Stk. 3.  Der må normalt ikke ske udbetaling af et lån,  

 når betingelserne for støtte efter § 7 i lov om statens uddannelsesstøtte  

 ikke længere er opfyldt.
 Stk. 4.  Hypotekbanken fastsætter fremgangsmåden ved  

 oprettelse af lånet og godkender de formularer, der anvendes ved oprettelse  

 og tilbagebetaling af lånet.
 § 2.  Tilbagebetaling i henhold til § 17, stk. 1, nr.  

 1, i lov om statens uddannelsesstøtte udsættes, hvis låntager senere  

 påbegynder eller genoptager en offentligt anerkendt uddannelse, ulønnet eller  

 lønnet, af mindst 3 måneders sammenhængende varighed og tilrettelagt på  

 heltidsbasis.
 Stk. 2.  Hypotekbanken kan bestemme, at tilbagebetaling  

 af lånet skal begynde før det i lovens § 17, stk. 1, nr. 1, fastsatte  

 tidspunkt, når låntager ikke længere kan anses for at være studieaktiv.  

 Garantien ophører i så fald senest 15 år efter, at tilbagebetaling skal  

 påbegyndes.
 Stk. 3.  Pengeinstituttet kan fra tidspunktet for  

 tilbagebetalingspligtens indtræden, jf. lovens § 17, stk. 1, nr. 1, træffe  

 afgørelse om at udsætte indgåelse af en aftale om tilbagebetaling, hvis  

 låntager på grund af arbejdsløshed, sygdom, fødsel eller værnepligt ikke kan  

 indgå en tilbagebetalingsordning.
 Stk. 4.  Afvigelser fra en indgået  

 tilbagebetalingsordning aftales mellem låntager og pengeinstituttet.
 Stk. 5.  Ved afgørelser om udsættelse med  

 tilbagebetaling efter stk. 3 og aftaler om afvigelse fra en indgået  

 tilbagebetalingsordning efter stk. 4 skal pengeinstituttet tage hensyn til,  

 at gælden fortsat kan tilbagebetales inden udløbet af garantiperioden, jf.  

 lovens § 17, stk. 1, nr. 2.
 § 3.  Bestemmelserne i lov om statens  

 uddannelsesstøtte §§ 16, stk. 3, og 17, stk. 1, nr. 1, om garantiperiodens  

 ophør og om tidspunktet for begyndelsen af tilbagebetaling af  

 statsgaranterede studielån finder også anvendelse for statsgaranterede lån  

 optaget efter den tidligere uddannelsesstøttelovgivning.
§ 4.  Pengeinstituttet afgiver årligt inden den 1.  

 februar en opgørelse over hver låntagers statsgaranterede studielån pr. 31.  

 december i det foregående kalenderår.
Indberetningen skal for hver  

 studielånskonto, låntager har i pengeinstituttet, indeholde oplysninger om:
 § 5.  Uddannelsessøgende, der har optaget  

 statsgaranterede studielån, skal straks meddele Hypotekbanken, hvis  

 uddannelsen afbrydes, eller hvis uddannelsen afsluttes inden det tidspunkt,  

 der er angivet i det senest udstedte gældsbevis for lånet.
 § 6.  Hypotekbanken udarbejder nærmere retningslinier  

 for pengeinstutternes administration af statsgaranterede studielån samt  

 retningslinier for indfrielse af lånene i tilfælde af misligholdelse.  

 Hypotekbanken udarbejder endvidere retningslinier for afgivelsen af den i § 4  

 nævnte indberetning.
 § 7.  Pengeinstitutternes afgørelser efter § 2, stk.  

 3, kan inden 4 uger efter meddelelsen af afgørelsen indbringes for  

 Hypotekbanken, der træffer den endelige administrative afgørelse.
 Stk. 2.  Hypotekbankens øvrige afgørelser efter lov om  

 statens uddannelsesstøtte kan indbringes for finansministeren.
 § 8.  Bekendtgørelsen træder i kraft den 17. februar  

 1992.
