I.
Generelt.
 Færdselsloven åbner mulighed for, at en person, der er frakendt  

 førerretten ubetinget, kan få førerretten tilbage, før frakendelsestiden er  

 udløbet.
 De almindelige regler for generhvervelse af førerretten fremgår af  

 færdselslovens § 132, nu § 132, stk. 1.
Folketinget har ved lov nr. 278 af 8. maj 1991 om ændring af færdselsloven  

 vedtaget, at der ved siden af de almindelige regler om generhvervelse af  

 førerretten inden frakendelsestidens udløb skal gælde en særlig bestemmelse  

 om spritbilisters generhvervelse af førerretten.
Reglen herom fremgår af  

 færdselslovens § 132, stk. 2, der træder i kraft den 1.juli 1991.
 Særtryk af den nye regel i § 132, stk. 2, er tidligere udsendt.
II.
De almindelige regler i § 132, stk. 1.
1. Efter de almindelige regler kan spørgsmålet om  

 generhvervelse af førerretten tidligst indbringes for domstolene, når der er  

 forløbet 3 år af frakendelsestiden.
Retten kan kun gengives, når ganske  

 særlige omstændigheder foreligger.
2. I gentagelsestilfælde, hvor den pågældende  

 tidligere er frakendt førerretten ubetinget, kan gengivelse af førerretten  

 tidligst ske, når der er forløbet 6 år af frakendelsestiden.
Gengivelse af  

 førerretten inden frakendelsestidens udløb kan kun ske rent undtagelsesvis.
 3. Indbringelsen sker efter reglerne i straffelovens §  

 78, stk. 3, hvilket indebærer, at det er anklagemyndigheden, der på begæring  

 indbringer spørgsmålet om generhvervelse for domstolene.
 Såfremt afgørelsen går ud på, at førerretten ikke gengives, kan  

 spørgsmålet på ny indbringes for domstolene, dog tidligst efter 2 år.
III.
Den særlige bestemmelse i § 132, stk. 2.
 1. Den nye regel i § 132, stk. 2, har til formål at  

 anspore domfældte spritbilister til at gennemføre en nødvendig kontrolleret  

 behandling mod misbrug af alkohol.
 2. Efter § 132, stk. 2, kan spørgsmål om  

 spritbilisters generhvervelse af førerretten herefter indbringes for  

 domstolene:
når førerretten som følge af spiritus- eller promillekørsel er frakendt  

 for 3 år eller derover - og halvdelen af frakendelsestiden er forløbet.
 I disse tilfælde kan førerretten gengives, såfremt den pågældende kan  

 dokumentere, at vedkommende i mindst 1 1/2 år forud for sagens indbringelse  

 for retten har overholdt en kontrolleret behandling mod misbrug af alkohol.
 3. Det er op til den domfældte selv at sørge for  

 gennem tilsyn og kontrolleret behandling at skabe mulighed for senere over  

 for retten at kunne dokumentere det nødvendige kontrollerede  

 behandlingsforløb.
For de domfældte, der benytter Kriminalforsorgens ordning med udsættelse  

 af strafafsoningen, vil dokumentation i de fleste tilfælde kunne  

 tilvejebringes i denne sammenhæng.
Denne ordning er nærmere beskrevet i  

 Justitsministeriets cirkulæreskrivelse af 6. juli 1990.
 For de domfældte, som ikke kan benytte denne ordning, vil  

 Kriminalforsorgen yde vejledning om de behandlingsformer, der forventes at  

 kunne tilvejebringe den nødvendige dokumentation.
 Politiet anmodes derfor om at henvise domfældte spritbilister, der ønsker  

 at generhverve førerretten efter bestemmelsen, til Kriminalforsorgens lokale  

 afdeling, som kan give nærmere vejledning.
 4. Justitsministeriet skal henlede opmærksomheden på,  

 at adgangen til at generhverve førerretten efter bestemmelsen ikke gælder i  

 tilfælde, hvor førerretten er frakendt for bestandig.
5. Det er som hidtil alene domstolene, der kan gengive  

 førerretten inden frakendelsestidens udløb.
Førerretten kan således i  

 frakendelsestiden ikke gengives af Justitsministeriet eller generhverves ved  

 benådning.
 6. Loven træder i kraft den 1. juli 1991 og gælder  

 også for tilfælde, hvor førerretten er frakendt før lovens ikrafttræden.
P.
M.
V.
E.
B.
