Cirkulære om regulering af  

 befordringsgodtgørelse til uddannelse i henhold til § 205 i  

 Arbejdsmarkedsstyrelsens bekendtgørelse nr. 735 af 1. august 2000 om  

 en aktiv arbejdsmarkedsindsats I AF/AK-cirkulære nr. 3/2/00 af 27. juni 2000 blev kilometertaksten  

 for befordringsgodtgørelse fastsat således:
a) for ledige medlemmer af en arbejdsløshedskasse, der  

 ansættes i jobtræning hos offentlige arbejdsgivere i  

 aktivperioden, individuel jobtræning eller puljejob, til 0,74 kr. pr.  

 kilometer og b) for ledige medlemmer af en arbejdsløshedskasse, der har  

 fået et tilbud om uddannelse og arbejdspraktik til 1,37 kr. pr.  

 kilometer.
 Med § 205 i bekendtgørelse nr. 735 af 1. august 2000, - der er  

 trådt i kraft den 12. august 2000   nedsættes kilometertaksten  

for uddannelse til kr. 0,74 pr. kilometer, således at satsen nu  

 er den samme som med befordring i forbindelse med jobtræning m.v.
Begrundelsen herfor er en ændring i ligningsloven af skattepligten  

 for befordring i forbindelse med uddannelse, der nu er bortfaldet.
Ved at  

 ændre satsen for befordring i forbindelse med uddannelse, får  

 deltagere i uddannelse reelt samme befordringstilskud som hidtil på  

 grund af skattepligtens bortfald.
 Ifølge bekendtgørelsens § 207 er der åbnet op for, at  

der kan ydes befordringsgodtgørelse til daglig transport mellem  

 bopæl i Danmark og et uddannelsessted i udlandet.
 Baggrunden herfor er, at der i forbindelse med en kortlægning af  

 arbejdsmarkedet i Øresunds-  

 regionen er peget på, at bekendtgørelsens hidtidige bestemmelser  

 om, at der ikke kan ydes befordringsgodtgørelse og betaling for kost  

 og logi i udlandet, udgør en mulig barriere for regionen.
Bestemmelsen er efter sit indhold ikke begrænset til  

 Øresundsregionen, men kan tillige anvendes i f.eks.  

 Sønderjylland ved daglig transport i forbindelse med deltagelse i  

 uddannelse i Tyskland.
Da baggrunden for bestemmelsen er et  

 "nærhedsprincip"   at udnytte den omkringliggende  

 uddannelseskapacitet optimalt   er der derimod ikke åbnet op for, at  

 der kan ydes befordrings-  

 godtgørelse i forbindelse med indkvartering eller betaling for kost og  

 logi.
