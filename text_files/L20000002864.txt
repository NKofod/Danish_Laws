Bekendtgørelse  

 af  

 overenskomst af 14. december 1999 med Bangladesh om  

 udviklingssamarbejde Den 14. december 1999 undertegnedes i Dhaka følgende overenskomst  

 om udviklingssamarbejde:
OVERENSKOMST   

 om udviklingssamarbejde  

 mellem  

 Kongeriget Danmarks regering  

 og  

 Republikken Bangladeshs regering Præambel Kongeriget Danmarks regering (i det følgende benævnt Danmark)  

 og Republikken Bangladeshs regering (i det følgende benævnt  

 Bangladesh), som ønsker at styrke den juridiske og institutionelle  

 opbygning af deres udviklingssamarbejde, har indgået følgende  

 overenskomst:
Artikel I Parternes forpligtelser 1. Danmark stiller finansiel støtte, materielle ressourcer, faglig  

 bistand og uddannelsesmuligheder til rådighed for Bangladesh.  

 Bangladesh sikrer den effektive anvendelse af nævnte støtte og  

 uddannelsesmuligheder.
 2. De særlige betingelser og procedurer, indbefattet de to parters  

 finansielle og andre forpligtelser med hensyn til specifikke projekter,  

 programmer og andre fælles aktiviteter under denne overenskomst (i det  

 følgende benævnt programmer), træffer parterne i hvert  

 enkelt tilfælde beslutning om i særlige overenskomster, herunder  

 administrative aftaler, (i det følgende benævnt særlige  

 overenskomster) med tydelig henvisning til denne overenskomst.
 3. Opstår der uoverensstemmelser mellem denne overenskomst og de  

 særlige overenskomster, står de sidstnævnte ved magt.
 4. Ved gennemførelse af denne overenskomst er Udenrigsministeriet  

 kompetent til at repræsentere Danmark, og Finansministeriet (ERD) er  

 kompetent til at repræsentere Bangladesh (i det følgende  

 benævnt de kompetente myndigheder).
Artikel II Udøvende institutioner 1. I forbindelse med denne overenskomst betyder udtrykket udøvende  

 institutioner enhver udsendt offentlig myndighed og udsendt offentlig eller  

 privat virksomhed såvel som enhver organisation hvad enten offentlig  

 eller privat, der er anerkendt af de to regeringer og kontraheret af Danmark  

 til at implementere de særlige overenskomster, der henvises til i  

 ovenstående artikel I, stk. 2.
 2. Hvis intet andet er vedtaget i de særlige overenskomster, betaler  

 Danmark de udøvende institutioners honorarer og omkostninger i  

 overensstemmelse med det danske Udenrigsministeriums regler og forskrifter  

 fraregnet de omkostninger, der dækkes af Bangladesh, som foreskrevet i  

 nedennævnte stk. 3.
 3. Bangladesh forpligter sig til følgende foranstaltninger med  

 hensyn til de udsendte udøvende institutioner:
a)	at udstede uden unødig forsinkelse alle de nødvendige  

 tilladelser og autorisationer; b)	at fritage dem for indkomstskat og andre direkte skatter eller  

 afgifter af indtægter, der tilgår dem fra midler uden for Bangladesh for tjenesteydelser i Bangladesh i  

 henhold til denne overenskomst; c)	at fritage dem for at indgive opgørelse over skatte- eller  

 finansielle forhold, som de bangladeshiske myndigheder kræver af  

 privatpersoner eller virksomheder i henseende til indkomster optjent under  

 denne overenskomst, d)	at fritage midler overført til Bangladesh af de  

 udøvende institutioner til gennemførelsen af aktiviteter i  

 henhold til denne overenskomst for valutakontrol og lette veksling og  

 udførsel af sådanne midler såvel som oprettelse af  

 bankkonti og e)	at fritage dem for faglige registrerings- og licenskrav.
Artikel III Personel 1. På foranledning af Bangladesh kan faglig bistand i henhold til  

 denne overenskomst ydes i form af udsendt personel (kortvarige eller  

 langvarige opgaver) ansat af det danske Udenrigsministerium eller af de  

 udøvende institutioner, som der henvises til i ovennævnte  

 artikel II stk. 1. Assistance fra ovennævnte personel (i det  

 følgende benævnt personel) er betinget af, hvorvidt  

 behørigt kvalificerede og erfarne personer er til rådighed  

 på det relevante tidspunkt.
2. Den kompetente bangladeshiske myndighed skal for hvert program tilsende  

 den kompetente danske myndighed en fuldstændig stillingsbeskrivelse for  

 det personel, der skal ansættes af Udenrigsministeriet, og i andre  

 tilfælde efter behov definere stillingens arbejdsområde samt  

 væsentlige og ønskede kvalifikationer hos ansøgeren.
Det  

 skal af stillingsbeskrivelsen klart fremgå, hvorvidt personellet skal  

 påtage sig udøvende funktioner.
 3. I forbindelse med hvert program skal den kompetente danske myndighed  

 forsyne den kompetente bangladeshiske myndighed med de til vurdering af  

 ansøgerne til ovennævnte stillinger nødvendige  

 oplysninger, herunder uddannelse og tidligere faglig erfaring.
 4. Den kompetente bangladeshiske myndighed og den danske kompetente  

 myndighed træffer for hvert program i fællesskab beslutning om, i  

 hvilket omfang "counterparts" til personellet, der stilles til  

 rådighed, skal udpeges af Bangladesh, eller hvorvidt der skal tages  

 andre skridt for at nå målet med programmet.
 5. Personellet er under udførelsen af dets opgaver undergivet  

 anvisninger fra de bangladeshiske myndigheder eller andre organer, hvorunder  

 de henhører, og er underlagt Bangladeshs love og forskrifter,  

 medmindre der findes specielle undtagelser i medfør af denne  

 overenskomst eller i en særlig overenskomst.
 6. Bangladesh sikrer, at personellet og dets ægtefæller og  

 pårørende nyder lovens fulde beskyttelse, og sikrer yderligere,  

 at dette personel og dets ægtefæller og pårørende  

 nyder privilegier, der ikke er mindre fordelagtige end dem, der tilstås  

 personel udsendt til Bangladesh af andre lande eller internationale  

 organisationer.
7. Såfremt personellet fra Danmark eller dets ægtefæller  

 eller pårørende arresteres, tilbageholdes, eller der rejses  

 straffesag mod dem, skal den danske ambassade i Dhaka omgående  

 underrettes og har ret til at besøge enhver tilbageholdt eller  

 arresteret person.
Sådanne personer har ret til at lade sig  

 repræsentere af en advokat udpeget af den kongelige danske ambassade i  

 Dhaka eller af personen selv i overensstemmelse med love og regulativer i  

 Bangladesh.
8. Bangladesh er ansvarlig for personellets og dets  

 ægtefællers og pårørendes sikkerhed.
I  

 tilfælde af en krise, som berører sikkerheden for  

 udlændinge i Bangladesh, skal Bangladesh yde personellet og dets  

 ægtefæller og pårørende hjemsendelsesbetingelser,  

 der ikke er mindre fordelagtige end dem, der ydes til personel, dets  

 ægtefæller og pårørende udsendt til Bangladesh af  

 andre lande eller internationale organisationer.
 9. Skulle en situation eller forhold, som refereret til under  

 ovenstående stk. 8, opstå, er de to regeringer forpligtet  

 til at konsultere hinanden og handle i tæt samarbejde for at minimere  

 risici og skader for personellet og dets ægtefæller og  

 pårørende eller deres personlige ejendele, samt materiel, udstyr  

 og biler, der har været anvendt i forbindelse med gennemførelsen  

 af programmer under denne overenskomst.
 10. Personel, som handler i overensstemmelse med instrukser udstedt af den  

 kongelige danske ambassade i Dhaka i anledning af en krise, eller som  

 træffer sådanne forholdsregler, som forholdene tilsiger, og  

 derved bliver forhindret i at møde på arbejde, vil ikke derved  

 udvise pligtforsømmelse under den pågældende kontrakt.
 11. Bangladesh har ret til at anmode om hjemkaldelse af enhver blandt  

 personellet, hvis arbejde eller adfærd vurderes som utilfredsstillende.  

 Før udøvelsen af denne ret forpligter Bangladesh sig til at  

 rådføre sig med den kongelige danske ambassade i Dhaka.
12. Danmark har ret til når som helst at hjemkalde enhver blandt  

 personellet.
Før udøvelsen af denne ret skal Danmark  

 rådføre sig med Bangladesh herom samt om foranstaltninger til  

 sikring af hurtig erstatning af sådant personel, hvis Bangladesh  

 anmoder om dette, med mindre usædvanlige omstændigheder tilsiger,  

 at vedkommende hjemkaldes øjeblikkeligt.
 13. Hvis de kompetente myndigheder når til enighed herom, kan  

 personellet i tjenesteperioden forflyttes fra en stilling eller funktion til  

 en anden.
 14. Danmark betaler samtlige gebyrer, lønninger og omkostninger  

 vedrørende personellet i henhold til Udenrigsministeriets regler og  

 forskrifter, bortset fra omkostninger der dækkes af Bangladesh i  

 henhold til nedennævnte stk. 15.
15. Medmindre andet aftales, vil Bangladesh stille kontorer,  

 transportmuligheder, sekretærassistance og andre nødvendige  

 faciliteter til rådighed for personellet i overensstemmelse med de  

 forhold, der gives personel udsendt til Bangladesh af andre lande eller  

 internationale organisationer.
Bangladesh skal tillade fravær på  

 grund af ferie, sygdom, graviditet eller fødsel i overensstemmelse med  

 de respektive ansættelseskontrakter.
 16. Bangladesh forpligter sig til, at personellet og dets  

 ægtefæller og pårørende:
a)	fritages for værnepligt og andre militære pligter; b)	har tilladelse til at åbne bankkonti, er undtaget fra  

 restriktioner for fremmed valuta indført i Bangladesh, har tilladelse  

 til at veksle og udføre sådanne midler samt provenu af salg af  

 personlige ejendele, der er udført og/eller solgt i overensstemmelse  

 med reglerne i nedennævnte stk. 17 og 18.
c)	fritages for faglige registrerings- og licensbestemmelser.
Denne  

 bestemmelse gælder alene personellet.
17. Bangladesh sørger for, at det udsendte personel og dets  

 ægtefæller og pårørende a)	fritages for personlige indkomstskatter og andre direkte afgifter,  

 inklusive bidrag til sociale ordninger, af indtægter, som de modtager  

 fra Danmark for deres tjeneste i Bangladesh under denne overenskomst; b)	fritages fra pligten til at oplyse Bangladeshs myndigheder om  

 skatte- og finansielle forhold, som er pålagt landets borgere eller  

 fremmede fastboende i Bangladesh vedrørende de ovennævnte  

 indtægter; c)	fritages for alle afgifter, skatter (herunder moms) og andre  

 lignende gebyrer vedrørende indførsel af nye såvel som  

 brugte husholdningsgenstande og personlige effekter til familiens normale,  

 daglige brug, inkluderet et motorkøretøj, som personellet og  

 dets ægtefæller og pårørende indfører til  

 eget brug, eller har indkøbt fra frilager i Bangladesh, under  

 forudsætning af at disse genstande genudføres ved tjenestetidens  

 ophør, eller at der betales skat og afgifter i forhold til den lokale  

 markedsværdi, medmindre salg sker til personer, der nyder samme  

 privilegier.
Fritagelsen i form af en "Customs Passbook" eller  

 lignende dokumenter skal stilles til rådighed for personellet uden  

 unødig forsinkelse og inden en måned efter personellets ankomst  

 til Bangladesh.
 18. I tilfælde af at et motorkøretøj, som  

 anført ovenfor, bliver beskadiget i en sådan grad, at reparation  

 ikke vil kunne betale sig, eller hvis det på anden måde uden  

 personellets eller dets ægtefællers og pårørendes  

 egen skyld går tabt, gælder ovennævnte tilladelse til  

 afgiftsfri indførsel eller køb af et nyt  

 motorkøretøj uanset eventuelle tidsfrister.
 19. I tilfælde af at det udsendte personel eller dets  

 ægtefæller og pårørende på grund af tyveri  

 eller indbrud har mistet én eller flere personlige ejendele  

 (såsom TV, video, radio, CD-afspiller, grammofon, båndoptager og  

 computer m.m.), og der udarbejdes politirapport om hændelsen, eller  

 hvis ejendelene er ødelagt uden at kunne repareres, skal Bangladesh  

 tillade import eller køb af nyt til erstatning for det stjålne  

 eller ødelagte uanset eventuelle tidsfrister.
 20. Bangladesh skal uden unødig forsinkelse udstede visum til flere  

 ind- og udrejser for personellet og dets ægtefæller og  

 pårørende, såvel som opholdstilladelser,  

 arbejdstilladelser og andre nødvendige tilladelser og/eller  

 autorisationer for hele tjenesteperioden.
 21. Bangladesh skal yde bistand ved toldklarering af de genstande, som er  

 nævnt under stk. 17 c) og 18 i denne artikel.
 22. Bangladesh skal være behjælpelig med udstedelse af  

 nationalt førerbevis til personellet, dets ægtefæller og  

 pårørende, som er i besiddelse af et gyldigt førerbevis  

 fra Danmark eller et andet land, eller Bangladesh skal tillade brug af  

 internationalt førerbevis, og desuden være behjælpelig med  

 registrering af køretøjer til eget brug for personellet og dets  

 ægtefæller og pårørende.
Artikel IV Ansvar 1. Bangladesh holder Danmark og dets personel skadesløs for ethvert  

 tab og erstatningsansvar som følge af handlinger eller undladelser fra  

 én eller flere af de ovennævnte personers side under  

 udøvelse af de aktiviteter, der falder ind under eller som  

 udføres i medfør af denne overenskomst, og som forårsager  

 tredjemands død eller lemlæstelse eller forvolder skade på  

 tredjemands ejendom, for så vidt som dette erstatningsansvar ikke er  

 fuldt dækket af en forsikring, og giver afkald på enhver form for  

 regres eller retlige skridt i den forbindelse, med mindre erstatningsansvaret  

 skyldes forsæt eller grov uagtsomhed fra én eller flere af de  

 ovennævnte personer.
 2. Såfremt Bangladesh friholder Danmark eller én eller flere  

 af de ovennævnte personer for regres eller retlige skridt i forbindelse  

 med erstatningsforpligtelse i overensstemmelse med denne artikels  

 stk. 1, vil Bangladesh være berettiget til at gennemføre  

 ethvert retskrav om regres, modkrav, forsikring, erstatning, bidrag eller  

 garanti, som ville kunne gøres gældende af Danmark eller disse  

 personer.
 3. Såfremt Bangladesh anmoder derom, skal Danmark yde de relevante  

 Bangladeshiske myndigheder den nødvendige administrative eller  

 juridiske bistand med henblik på en tilfredsstillende løsning af  

 de problemer, der kan opstå i forbindelse med gennemførelsen af  

 denne artikels stk. 1 og 2.
Artikel V Materielle ressourcer/goder 1. Under denne overenskomst vil udtrykket goder betyde varer, materialer,  

 køretøjer, maskiner, udstyr, reservedele og andre goder, som af  

 Danmark eller de udøvende institutioner stilles til rådighed for  

 programmer under denne overenskomst eller alle andre goder, som leveres til  

 Bangladesh under særlige overenskomster.
 2. Såfremt intet andet er bestemt i særlige overenskomster,  

 vil Danmark:
a)	dække faktiske omkostninger såsom indkøb,  

 forsendelse, klarering og forsikring i forbindelse med hver forsendelse af  

 goder; b)	påtage sig ansvaret for anskaffelse og forsendelse af goder  

 til Bangladesh; og c)	pålægge de udøvende institutioner ved  

 forsendelsernes afskibning at instruere de udpegede institutioner i  

 Bangladesh om den forventede ankomstdato for forsendelserne umiddelbart ved  

 disses afskibning og tilsende dem forsendelsesdokumenter, fakturaer og anden  

 relevant information.
 3. Såfremt intet andet er bestemt i særlige overenskomster,  

 vil Bangladesh:
a)	om nødvendigt meddele Danmark hvilke speditører og  

 dokumenter, der skal anvendes i forbindelse med import og toldklarering, samt  

 informere Danmark om de regler og procedurer for import og toldklarering, der  

 gælder i Bangladesh; b)	gratis og uden forsinkelse udstede de nødvendige  

 importlicenser og andre tilladelser for import af goder; c)	fritage goderne for eller dække udgifterne i forbindelse med  

 al told, skat og lignende udgifter ved import til Bangladesh og fritage  

 goderne for alle forbud og restriktioner i forbindelse med import eller  

 eksport; d)	sikre hurtig og sikker modtagelse, ekspedition, klarering og  

 spedition samt opbevaring og videre transport af de importerede goder; e)	træffe alle passende forholdsregler og påbegynde de  

 ekspeditioner, der måtte være nødvendige med hensyn til  

 krav om erstatning for fuldstændigt eller delvist tab og skader  

 på forsendelser og derefter øjeblikkeligt underrette  

 Danmark; f)	være behjælpelig med indregistreringen af importerede  

 motorkøretøjer til Bangladesh; g)	dække alle omkostninger, herunder liggedagspenge etc., som  

 følge af forsinket udstedelse af tilladelser, betaling af told, skat  

 og lignende.
 4. Alle goder, inklusive programkøretøjer, vil blive  

 Bangladeshs ejendom på et tidspunkt, som specificeres i hver enkelt  

 særlig overenskomst, eller skal efterfølgende reeksporteres.  

 Sålænge de respektive programmer under denne overenskomst er  

 under gennemførelse, skal goderne udelukkende være til  

 rådighed for disse.
Artikel VI Stipendier 1. Stipendier til studier i Danmark eller andre lande stilles med  

 forbehold af Danmarks godkendelse til rådighed for ansøgere, som  

 er behørigt udvalgt og indstillet af Bangladesh.
2. Stipendier i specialstudier ydes alene til ansøgere, der  

 allerede har en grundlæggende uddannelse.
Studieprogrammerne vil  

 normalt blive gennemført på engelsk.
Ansøgeren vil blive  

 anmodet om at bestå en sprogprøve.
 3. Danmark betaler:
a)	rejseudgifter fra tjenestested til studielandet og retur; b)	alle udgifter i forbindelse med ophold og undervisning, bøger  

 og andre hjælpemidler under studieopholdet i overensstemmelse med  

 gældende regler og satser i Danmark.
 4. Bangladesh garanterer, at stipendiaten efter fuldførelsen af sit  

 studieprogram kan vende tilbage til sin tidligere stilling i Bangladesh.
 5. Bangladesh betaler stipendiatens løn og andre tillæg  

 ifølge den bangladeshiske regerings regler.
Artikel VII Evaluering Til opfølgning og vurdering af samarbejdet såvel som til  

 planlægning af fremtidigt samarbejde skal de kompetente myndigheder  

 stå til rådighed for indbyrdes rådgivning og udveksling af  

 oplysninger i et sådant omfang, som med rimelighed kan forlanges.
Artikel VIII Afgørelse af stridigheder Enhver strid om fortolkningen eller gennemførelsen af denne  

 overenskomst skal løses ved forhandling mellem parterne.
Artikel IX Ændringer Ved indbyrdes overenskomst herom mellem de kontraherende parter kan denne  

 overenskomst ændres eller suppleres ved brevveksling.
Artikel X Ikrafttræden og ophør 1. Denne overenskomst træder i kraft på datoen for dens  

 undertegnelse.
2. Denne overenskomst skal forblive i kraft i fem år.
Dens gyldighed  

 skal automatisk forlænges for efterfølgende perioder af fem  

 år, med mindre aftalen opsiges af én af de to parter med seks  

 måneders skriftlig varsel.
 3. »Overenskomst om teknisk samarbejde mellem Kongeriget Danmarks regering  

 og Republikken Bangladeshs regering« underskrevet i Dhaka den 26. august 1972  

 og senere ændringer er hermed bragt til ophør.
 4. Denne overenskomst skal også dække programmer, der allerede  

 er igangsat ved overenskomstens ikrafttræden.
Udfærdiget i Dhaka, den 14. december 1999 i to  

 originale eksemplarer på engelsk.
Begge tekster har lige stor  

 gyldighed.
For Kongeriget Danmarks regering	For Republikken  

 Bangladeshs regering Finn Thilsted	Dr.
Masihur Rahman Ambassadør	Minister Den Kgl.
Ambassade	Afdelingen for økonomiske  

 relationer Dhaka	Finansministeriet Overenskomsten trådte i medfør af artikel X,  

 stk. 1 i kraft ved undertegnelsen den 14. december 1999. Samtidig er  

 overenskomsten af 26. august 1972 om fagligt samarbejde mellem Danmark og  

 Bangladesh, jf.
Udenrigsministeriets bkg. nr. 12 af 15. februar 1973,  

 Lovtidende C, i medfør af artikel X, stk. 2, bragt til  

 ophør.
