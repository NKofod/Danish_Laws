Nr LSF 22 Forslag til Lov om ændring af lov om musik Fremsat af kulturministeren (Ole Vig Jensen) den 5. oktober 1989 Vedtaget ved tredjebehandling den 22. maj 1990 Lov nr. 407 af 13/06/1990 § 1 I lov om musik, jf. lovbekendtgørelse nr. 505 af 22. juli 1987, foretages  

 følgende ændringer:
 1. I § 3, stk. 1, indføjes som nr. 10:
»10) landsdelsorkestrenes afholdelse af koncerter uden for  

 orkestrenes hjemsteder.« 2. § 5 affattes således:
 »§ 5. Staten yder tilskud til de landsdelsorkestre, der er  

 nævnt i § 4, med beløb, der fastsættes på de årlige finanslove, såfremt der  

 ydes kommunalt eller amtskommunalt tilskud.
Stk. 2. Tilskuddene til landsdelsorkestrene udbetales forskudsvis  

 i henhold til de budgetter, der er godkendt af de tilskudsgivende  

 myndigheder.
Efter regnskabsårets afslutning indsendes regnskab til de  

 tilskudsgivende myndigheder.
Stk. 3. Til driften af Sjællands Symfoniorkester ydes tilskud af  

 Københavns og Frederiksberg Kommuner samt amtskommuner øst for Storebælt med  

 undtagelse af Bornholms Amtskommune.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. De hidtidige regler om tilskudsberegning vedrørende  

 landsdelsorkestre finder fortsat anvendelse ved beregningen af tilskud for  

 perioden til og med 31. december 1990.
Oprindeligt fremsat forslag § 1 I lov om musik, jf. lovbekendtgørelse nr. 505 af 22. juli 1987, foretages  

 følgende ændringer:
 1. I § 3, stk. 1, indføjes som nr. 10 :
 »10) landsdelsorkestrenes afholdelse af koncerter uden for  

 orkestrenes hjemsteder«.
 2. § 5 affattes således:
 »§ 5. Staten yder tilskud til de landsdelsorkestre, der er nævnt i §  

 4 med beløb, der fastsættes på de årlige finanslove, såfremt der ydes  

 kommunalt eller amtskommunalt tilskud.
 Stk. 2. Tilskuddene til landsdelsorkestrene udbetales forskudsvis i  

 henhold til de budgetter, der er godkendt af de tilskudsgivende myndigheder.  

 Efter regnskabsårets afslutning indsendes regnskab til de tilskudsgivende  

 myndigheder.
 Stk. 3. Til driften af Sjællands Symfoniorkester ydes tilskud af  

 Københavns og Frederiksberg kommuner samt amtskommuner øst for Store Bælt med  

 undtagelse af Bornholms amtskommune.«.
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. De hidtidige regler om tilskudsberegning vedrørende  

 landsdelsorkestre finder fortsat anvendelse ved beregningen af tilskud for  

 perioden til og med 31. december 1989.
Bemærkninger til lovforslaget Almindelige bemærkninger Lov nr. 300 af 10. juni 1976 om musik, jf. lovbekendtgørelse nr. 505 af  

 22. juli 1987, er senest revideret ved lov nr. 375 af 10. juni 1987.
 Om behandlingen af lov nr. 375 af 10. juni 1987 henvises til FT 1986-87,  

 Forhandlingerne, sp. 5676-77, 6600-6612, 11938-11957 og 12562-12566, Tillæg  

 A, sp. 3419-3424, Tillæg B, sp. 2033-2040 og 2399-2404 og Tillæg C, sp.  

 825-828.
 Som led i den af Finansministeriet foranledigede udrensning i  

 bevillingslovenes tekstanmærkninger foreslås den under finansloven § 42 til §  

 21. Kulturministeriet, opførte tekstanmærkning nr. 59 ad 08.01.42.12. (om  

 Kulturministeriets bemyndigelse til ud over det i musiklovens § 5, nævnte  

 statstilskud at yde særlig statsstøtte til afholdelse af koncerter uden for  

 orkestrenes hjemsteder) afløst af en hjemmel i musikloven til at yde sådan  

 statsstøtte.
I samlingerne 1983-84 og 1986-87 fremsattes forslag (henholdsvis L 32 og L  

 176), ifølge hvilke den ordinære tilskudsordning for landsdelsorkestrene blev  

 foreslået ændret fra en automatisk underskudsdækning til en fast  

 tilskudsordning.
Som følge heraf skulle Kulturministeriet på linie med de  

 kommunale/amtskommunale myndigheder tage stilling til landsdelsorkestrenes  

 budgetter.
 Dette forslag blev hverken vedtaget i 1983-84 eller 1986-87 og fremsættes  

 nu påny.
 Hensigten med forslaget er at give staten en bedre mulighed for styring af  

 udgifterne til landsdelsorkestrene, således at staten ikke fortsat nødes til  

 at reducere sine bevillinger til andre kulturelle formål for at kunne  

 tilvejebringe dækning for den del af udgiftsstigningerne for disse orkestre,  

 der ikke svarer til den almindelige udvikling i priser og lønninger.
 De tilskud, der vil blive søgt opført på de årlige finanslove, tilstræbes  

 fastsat således, at statens tilskud til et landsdelsorkester ikke overstiger  

 50 pct. af det samlede offentlige tilskud, for Sønderjyllands Symfoniorkester  

 dog 75 pct.
 Den fornyede fremsættelse af det omtalte forslag i samlingen 1989-90 skal  

 i øvrigt ses i sammenhæng med lov nr. 380 af 7. juni 1989 om ændring af lov  

 om museer m.v., samt det samtidig fremsatte forslag til teaterlov, der begge  

 muliggør styring af statens hidtil lovbundne, automatisk udløste tilskud.
 Lovforslaget indebærer ingen økonomiske konsekvenser for staten.
Bemærkninger til lovforslagets enkelte bestemmelser Til § 1 Til nr. 1 Som omtalt i de almindelige bemærkninger ønskes tekstanmærkning nr. 59 til  

 finansloven afløst af en bestemmelse i musikloven, der giver hjemmel til at  

 yde særlig statsstøtte til landsdelsorkestrene til afholdelse af koncerter  

 uden for orkestrenes hjemsteder.
 Efter ministerens bemyndigelse har det hidtil været Statens Musikråd, der  

 har administreret denne støtte, og da denne ordning ønskes opretholdt,  

 foreslås hjemmelen til ydelse af den omtalte statsstøtte indføjet i § 3, stk.  

 1, der omhandler de musikformål, som Statens Musikråd særligt kan yde støtte  

 til.
Til nr. 2 Den i forhold til forslaget L 176/1986/87 ændrede systematik i  

 opstillingen af § 5's enkelte elementer er bl.a. begrundet ved den ændring af  

 § 5, der er gennemført ved lov nr. 375 af 10. juni 1987, og hvorefter de  

 implicerede amtskommuner er forpligtet til at yde tilskud til underskuddet  

 ved driften af Sjællands Symfoniorkester.
For de øvrige fire  

 landsdelsorkestres vedkommende er det efter den gældende musiklov overladt  

 til amts- og primærkommunerne at afgøre, om de vil yde tilskud til disse  

 orkestre.
Til § 2 Den ændrede tilskudsform vil ved den foreslåede bestemmelse finde  

 anvendelse fra finansåret 1990.
Efter 2. behandling den 17. maj 1990 § 1 I lov om musik, jf. lovbekendtgørelse nr. 505 af 22. juli 1987, foretages  

 følgende ændringer:
 1. I § 3, stk. 1, indføjes som nr. 10:
 »10) landsdelsorkestrenes afholdelse af koncerter uden for  

 orkestrenes hjemsteder«.
 2. § 5 affattes således:
 »§ 5. Staten yder tilskud til de landsdelsorkestre, der er nævnt i §  

 4, med beløb, der fastsættes på de årlige finanslove, såfremt der ydes  

 kommunalt eller amtskommunalt tilskud.
 Stk. 2. Tilskuddene til landsdelsorkestrene udbetales forskudsvis i  

 henhold til de budgetter, der er godkendt af de tilskudsgivende myndigheder.  

 Efter regnskabsårets afslutning indsendes regnskab til de tilskudsgivende  

 myndigheder.
Stk. 3. Til driften af Sjællands Symfoniorkester ydes tilskud af  

 Københavns og Frederiksberg Kommuner samt amtskommuner øst for Storebælt med  

 undtagelse af Bornholms Amtskommune.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. De hidtidige regler om tilskudsberegning vedrørende  

 landsdelsorkestre finder fortsat anvendelse ved beregningen af tilskud for  

 perioden til og med 31. december 1990.
