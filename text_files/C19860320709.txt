 Direktoratet for erhvervsuddannelserne har skrevet følgende til  

 erhvervsuddannelsesrådet for serviceområdet:
 »I skrivelse af 7. januar 1983 har erhvervsuddannelsesudvalget for  

 serviceområdet anmodet direktoratet for erhvervsuddannelserne om at oplyse,  

 hvorvidt der ved indgåelse af uddannelsesaftale for 2. (og evt. senere) trin  

 af trindelte afg-uddannelser er ny prøvetid, eller om der kun er prøvetid ved  

 første trin.
 Ifølge undervisningsministeriets bekendtgørelse nr. 380 af 31. juli 1978,  

 § 12, stk. 1, kan uddannelsesaftalen normalt ikke opsiges i aftaleperioden.  

 Efter bestemmelsens stk. 3 betragtes de første 3 mdr. af aftaleperioden som  

 en gensidig prøvetid, inden for hvilken hver af parterne kan hæve aftalen  

 uden angivelse af nogen grund.
Uddannelsesaftalen skal efter § 8 som hovedregel omfatte mindst et  

 kompetencegivende uddannelsestrin.
Der er intet til hinder for, at en  

 uddannelsesaftale kan omfatte flere trin.
Direktoratet for erhvervsuddannelserne skal bemærke, at en efg-uddannelse  

 anses for en helhed, uanset den er trindelt med henblik på mulighed for  

 afstigning på et lavere men kompetencegivende trin.
Aftaleforhold mellem en  

 given virksomhed og en given elev om en trindelt uddannelse anses derfor som  

 en helhed, når eleven fortsætter på 2. eller senere trin af uddannelsen  

 umiddelbart efter fuldførelsen af det foregående trin.
 Da en uddannelsesaftale om 2. eller senere trin mellem samme parter som og  

 i umiddelbar fortsættelse af det foregående trin således anses for en  

 forlængelse af aftaleperioden som angivet i aftalen om det foregående trin,  

 opstår i sådanne tilfælde ikke fornyet prøvetid.
 Fortsættes uddannelsen efter afbrydelse, berorspørgsmålet på en konkret  

 vurdering svarende til tilfælde, hvor en uddannelse afbrydes ved overenskomst  

 mellem elev og virksomhed og senere genoptages.
 Indgås aftale om 2. eller senere trin med en ny virksomhed indledes med ny  

 gensidig prøvetid.
 P.D.V.
 E.B.
