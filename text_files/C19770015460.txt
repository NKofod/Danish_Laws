 (Skattemæssig kontrol med renteindtægter i  

 pengeinstitutter m.v.).
Ved lov nr. 286 af 9. juni 1977 er skattekontrolloven ændret på flere  

 væsentlige punkter.
Der er bl.a. indført kontrol med renteindtægter i  

 pengeinstitutter m.v. og med obligationsrenter m.v.
I nærværende vejledning omtales alene de nye bestemmelser om kontrol med  

 renteindtægter i pengeinstitutter m.v.
Der henvises i øvrigt til ministeriet  

 for skatter og afgifters bekendtgørelse nr. 336 af 24. juni 1977.
De nye regler går ud på, at banker, sparekasser, andelskasser,  

 postgirokontoret, bankierer, vekselerere, advokater og andre, hos hvem der  

 kan oprettes rentebærende indskudskonti, efter udløbet af hvert kalenderår  

 skal give meddelelse til skattemyndighederne om størrelsen af de renter, som  

 kontohaveren har opnået i det forløbne år.
Endvidere skal indeståendet ved  

 årets udgang oplyses.
 For at sikre at en sådan indberetningsordning kan fungere, er det  

 nødvendigt, at de konti, der omfattes af indberetningsordningen, er forsynet  

 med oplysning om kontohavers personnummer (CPR-nr.) eller arbejdsgivernummer  

 efter kildeskattesystemet (CIR-nr.). Herudover må der foreligge korrekte  

 oplysninger om kontohavers navn og adresse.
I.
Nye konti.
1. Nedenstående regler gælder, når den, der ønsker at  

 oprette en indskudskonto på oprettelsestidspunktet har bopæl i Danmark eller  

 har opholdt sig her i over 3 måneder.
Reglerne gælder også for selskaber og  

 foreninger m.v., når institutionen har hjemsted her på det tidspunkt, hvor  

 kontoen ønskes oprettet.
 Ifølge de nye bestemmelser kan en indskudskonto fra og med den 1. juli  

 1977 kun oprettes, hvis der samtidig gives banken, sparekassen, andelskassen,  

 postgirokontoret etc. oplysning om kontohaverens CPR-nr. eller CIR-nr.  

 Kontohaverens navn og adresse skal også oplyses.
For kontohavere, der både har CPR-nr. og CIR-nr., bør fortrinsvis anvendes  

 CPR-nr.
Hvis kontohavers CPR-nr. anvendes, skal bopælsadresse noteres.
Den  

 pågældende bank, sparekasse, etc. kan dog, når ganske særlige forhold taler  

 derfor, i stedet for bopælsadresse notere en virksomhedsadresse.
 Oplyses kontohavers CIR-nr., noteres virksomhedens adresse.
De nye oplysningskrav opfyldes ved, at den person, der opretter kontoen,  

 foreviser et legitimationspapir, hvoraf kontohaverens CPR-nr. eller CIR-nr.  

 fremgår.
Som legitimation kan anvendes ID-kort udstedt af en bank eller  

 sparekasse.
Endvidere kan anvendes kontohavers personnummerbevis eller  

 CIR-registreringsbevis, men også anden dokumentation kan anvendes, hvis den  

 af en offentlig myndighed er forsynet med fortrykt CPR-nr. eller CIR-nr.
Det  

 kan være sygesinkringsbevis, skattekort, førerbevis, forsvarets  

 identitetskort etc.
Fotokopi af disse legitimationspapirer kan også benyttes.
 Oprettes kontoen af en anden end den, der skal være berettiget til  

 indeståendet, er det den berettigedes CPR-nr. eller CIR-nr. samt navn og  

 adresse, der skal oplyses.
 Oprettes en konto, således at renterne af indeståendet, skal tilfalde en  

 anden end indeståendets ejer, skal der gives oplysning om såvel ejerens som  

 rentenyderens CPR-nr. eller CIR-nr.
 2. Indskudskonto kan som hidtil oprettes ved skriftlig  

 henvendelse til den bank eller sparekasse m.v., hvor kontoen ønskes oprettet.  

 Den krævede dokumentation vedrørende kontohavers identitet skal da medsendes,  

 evt. i fotokopi.
 Ved en arbejdsgivers oprettelse af lønkonti for de ansatte kræves der ikke  

 medsendelse af dokumentation for de ansattes personnummer m.v., såfremt  

 arbejdsgiveren har sikret sig, at CPR-nr. er korrekt.
 3. For selskaber, foreninger, legater, stiftelser og  

 lignende, som hverken har CPR-nr. eller CIR-nr., gælder nogle særlige regler.
Ved oprettelse af en indskudskonto for de nævnte må udover selskabets,  

 foreningens, legatets eller stiftelsens navn oplyses CPR-nr. eller CIR-nr.,  

 navn og adresse for formanden eller en anden person, der er berettiget til at  

 handle på kontohaverens vegne.
Dokumentation for rigtigheden af de givne  

 oplysninger må forevises eller indsendes som nævnt ovenfor.
 For at undgå at indvundne renter og indeståender på sådanne konti henføres  

 til beskatning hos den pågældende person, skal sådanne konti af den  

 kontoførende forsynes med en kodebetegnelse, således at skattemyndighederne  

 til sin tid kan være opmærksom på spørgsmålet.
 Såfremt bestyrelsen af et legat er henlagt til en kommunalbestyrelse eller  

 anden offentlig myndighed oplyses dennes CIR-nr.
4. Oprettes indskudskonto i forbindelse med  

 bobehandling, for eksempel dødsbo eller konkursbo, skal der oplyses CPR-nr.  

 eller CIR-nr. for den skifteret, eksekutor eller advokat, der varetager  

 bobehandlingen.
Sådanne konti vil ligeledes af den kontoførende blive  

 forsynet med en kodebetegnelse som nævnt under pkt. 3.
5. Ved oprettelse af såkaldte "midlertidige  

 konti" f.eks. deponeringskonti og konti, der oprettes i forbindelse med  

 ejendomshandler, kan opretterens personnummer og navn m.v. oplyses og  

 noteres, selvom indeståendet og renter evt. senere skal frigives til en anden  

 person.
Når ejendomsforholdet til indeståendet på en sådan konto er afklaret  

 f.eks. ved dom eller ved, at det er dokumenteret, at de aftalte vilkår i en  

 ejendomshandel er opfyldt, skal de oprindeligt givne  

 identifikationsoplysninger erstattes af oplysninger om den berettigedes  

 identitet.
6. Oprettes en konto, således at indestående og renter  

 tilhører flere personer, f.eks. et interessentskab, hvor de enkelte  

 "anpartshavere" har CPR-nr. eller CIR-nr., skal der ved oprettelsen  

 oplyses og dokumenteres identifikationsnummer for en eller flere af de  

 pågældende ejere efter parternes ønske.
Det samme gælder, når en konto  

 oprettes for en flerhed af personer, uden at disse udgør en forening eller  

 lignende.
Som eksempel kan nævnes en skoleklasses oprettelse af en konto med  

 henblik på opsparing til et bestemt formål (en rejse eller lignende).
 Sådanne konti skal også af den kontoførende forsynes med en kode som nævnt  

 under pkt. 3.
7. Hvis en person på det tidspunkt, kontoen ønskes  

 oprettet, hverken har bopæl i Danmark eller har opholdt sig her i mere end 3  

 måneder, skal den pågældende oplyse navn og adresse, hjemland samt CPR-nr.  

 eller CIR-nr., hvis han har fået tildelt sådant registreringsnummer.
Såfremt  

 anmodningen om oprettelse af konto sker ved personlig henvendelse til  

 pengeinstituttet m.v., skal der forevises pas eller anden legitimation som  

 pengeinstituttet anser for betryggende.
 Hvis den pågældende har CPR-nr. eller CIR-nr. skal dokumentation  

 forevises.
 Hvis anmodningen om oprettelse af konto fremkommer skriftligt, er det  

 overladt til pengeinstituttets skøn at afgøre, i hvilken udstrækning der skal  

 indsendes dokumentation for de givne oplysninger.
For selskaber, foreninger etc., der på det tidspunkt, hvor en konto ønskes  

 oprettet, ikke har hjemsted i Danmark, gælder samme regler som nævnt  

 vedrørende personer med bopæl eller ophold i udlandet.
Det samme gælder for  

 dødsboer og konkursboer etc., der ikke behandles her i landet.
 Ophold eller bopæl i Grønland eller på Færøerne er sidestillet med ophold  

 eller bopæl i udlandet.
 Konti, der tilhører personer med bopæl eller ophold i udlandet og  

 selskaber m.fl. med hjemsted i udlandet, forsynes med en særlig  

 kodebetegnelse.
 8. Hvis en kontohaver som nævnt under pkt. 7 tager  

 bopæl eller varigt ophold (dvs. over 3 måneder) her i landet, skal han  

 underrette den kontoførende om sit CPR- eller CIR-nr. og sin adresse.
II.
Kongehuset.
9. Undtaget fra kontrolordningen vedrørende  

 renteindtægter i pengeinstitutter m.v. er, jfr. kildeskattelovens § 3, stk.  

 1, Kongen og dennes ægtefælle, medlemmer af det kongelige hus, som er børn af  

 danske konger, eller for hvem, der i henhold til grundlovens § 11 er fastsat  

 årpenge, samt deres ægtefæller.
Endvidere dødsboer efter de nævnte personer.
 Andre medlemmer af det kongelige hus, som betaler kommuneskatter, er  

 omfattet af kontrolordningen.
 Det samme gælder de pågældendes ægtefæller.
III.
Udenlandske repræsentationer etc.
10. I den bekendtgørelse, der er udsendt den 24. juni  

 1977, er det fastsat, at konti tilhørende fremmede staters herværende  

 diplomatiske repræsentationer er undtaget fra kontrolordningen.
Når en  

 fremmed stats ambassade eller anden repræsentation ønsker at oprette en konto  

 i en bank eller sparekasse etc., skal der derfor ikke kræves andre  

 oplysninger, end hvad der hidtil er krævet efter vedkommende pengeinstituts  

 interne forskrifter.
Undtaget fra kontrolordningen er endvidere konti tilhørende personer, som  

 overfor udenrigsministeriet er anmeldt som diplomater.
Sådanne personer skal  

 heller ikke give andre oplysninger ved oprettelse af en konto, end hvad der  

 følger af pengeinstituttets interne regler.
Til dokumentation for disse  

 personers diplomatiske status har udenrigsministeriet udfærdiget et særligt  

 identitetskort for diplomater (rødt kort), som kan kræves forevist.
 Udover det egentlige diplomatiske personale ved fremmede staters  

 repræsentationer findes nogle andre personalegrupper, som er undtaget fra  

 kontrolordningen.
 Det drejer sig om det administrative og tekniske personale samt  

 tjenestepersonale forudsat, at de pågældende ikke er danske statsborgere.  

 Disse persongrupper har af udenrigsministeriet fået udstedt et særlig  

 identitetskort (grønt kort), som kan kræves forevist.
 Undtaget fra kontrolordningen er endvidere det diplomatiske personales og  

 det administrative og tekniske personales familiemedlemmer, forudsat at de  

 pågældende hører til husstanden og ikke er danske statsborgere.
 De nævnte personer er også i besiddelse af identitetskort som nævnt  

 ovenfor eller vil kunne få sådanne kort ved henvendelse til  

 udenrigsministeriet, protokollen.
 Familiemedlemmer til tjenestepersonale er ikke undtaget fra  

 kontrolordningen.
IV.
Bestående konti.
11. For konti, der er oprettet før den 1. juli 1977.  

 skal der gives kontoførende pengeinstitut etc. de samme oplysninger om  

 kontohaverens CPR-nr. eller CIR-nr. osv. som beskrevet ovenfor i afsnit I.  

 Oplysningerne kan gives ved personlig henvendelse til banken eller  

 sparekassen osv. eller pr. brev.
Vedrørende postgirokonti vil kontohaverne få  

 vejledning fra postgirokontoret.
Hvis kontohaveren ved en tidligere lejlighed  

 har givet den kontoførende korrekte oplysninger om sit CPR-nr. eller CIR-nr.  

 og navn og nuværende adresse, er det dog ikke nødvendigt at foretage noget,  

 uden anmodning fra det pågældende pengeinstitut m.v.
12. Hvis det kontoførende pengeinstitut etc. ikke har  

 modtaget oplysning om kontohaverens CPR-nr. eller CIR-nr. osv. senest den 1.  

 oktober 1977, er det i skattekontrolloven bestemt, at der ikke må foretages  

 udtræk på kontoen.
Denne spærring ophører, når kontohaveren giver banken  

 eller sparekassen etc. de nødvendige identifikationsoplysninger.
Spærringens  

 bortfald kræver ikke godkendelse af nogen skattemyndighed.
 13. Konti, der er oprettet før den 1. juli 1977 og som  

 i henhold til valutalovgivningen er noteret som tilhørende valutaudlændinge,  

 omfattes ikke af de nævnte regler om notering af CPR-nr. eller CIR-nr. og om  

 spærring af kontoen.
 Der skal ikke foretages noget vedrørende sådanne konti, men de skal  

 forsynes med en særlig kodebetegnelse.
V.
Sømænd.
 14. For konti tilhørende her i landet hjemmehørende  

 sømænd, der omfattet af sømandsskatteordningen, finder reglerne i afsnit Ia  

 anvendelse.
 For konti tilhørende sømænd, der ikke er hjemmehørende her i landet,  

 gælder reglerne i afsnit Ib.
Såfremt pengeinstituttet er bekendt med, at en sømand som følge af sejlads  

 i udenrigsfart ikke er i stand til inden 1. oktober 1977 at underrette  

 pengeinstituttet om sit CPR-nr., kan pengeinstituttet ved skriftlig  

 henvendelse til Sømandsskattekontoret, Borgergade 16, 1300 København K, få  

 den pågældendes CPR-nr. oplyst.
Ved henvendelsen bør så vidt mulig oplyses,  

 hvilket skib den pågældende er påmønstret.
 VI. Ændring af CPR-nr eller CIR-nr.
15. Hvis der sker ændring af CPR-nr., CIR-nr., navn og  

 adresse, som er oplyst overfor det pengeinstitut etc., hvor kontoen føres,  

 skal kontohaveren give meddelelse om ændringen til pengeinstituttet.
Dette  

 samme gælder ved formandsskifte eller lignende hos foreninger og legater osv.  

 Meddelelsen bør gives inden 1 måned, efter at ændringen er sket, dog for så  

 vidt angår adresseændringer alene, inden 1 år efter ændringen er sket.
 Der skal forelægges dokumentation for de skete ændringer på samme måde som  

 ved oprettelse af en ny konto.
 Skattedepartementet, den 26. juli 1977.
Hans P.
Gøtrik.
 / Mogens Winther.
