 I henhold til § 31 i lov nr. 362 af 13. juni 1973 om styrelse af højere  

 uddannelsesinstitutioner fastsættes:
 § 1.  De retsmedicinske institutter har til opgave  

 inden for deres fagområde at give undervisning, drive forskning og udføre de  

 særlige opgaver for retsvæsenet m.v., som er pålagt institutterne.
 § 2.  Ved de retsmedicinske institutter er professoren  

 i retsmedicin, der tillige er statsobducent, institutbestyrer.  

 Vicestatsobducenten bistår institutbestyreren og er stedfortræder i dennes  

 fravær.
 Stk. 2.  De i stk. 1 nævnte stillinger besættes efter  

 reglerne om ansættelse i professorstillinger, videnskabelige  

 adjunkt/lektorstillinger og eksterne lektorater ved de højere  

 uddannelsesinstitutioner under undervisningsministeriet, dog med følgende  

 modifikationer: 1) stillingsopslaget med stillingsbeskrivelse sendes til  

 undervisningsministeriet, der forelægger det for justitsministeriet til  

 godkendelse, 2) justitsministeriet skal orienteres om sammensætningen af  

 bedømmelsesudvalget, og 3) undervisningsministeriet forelægger indstillingen  

 om ansættelse for justitsministeriet til godkendelse.
§ 3.  Ved de retsmedicinske institutter oprettes et  

 institutråd.
Institutrådet består af samtlige heltidsansatte videnskabelige  

 medarbejdere, af repræsentanter for det tekniske og administrative personale,  

 i et antal af højst halvdelen af antallet af heltidsansatte videnskabelige  

 medarbejdere, og, hvis der ved instituttet undervises studerende, af  

 repræsentanter for disse, i et antal af højst en fjerdedel af antallet af  

 heltidsansatte videnskabelige medarbejdere.
 § 4.  Institutbestyreren er formand for institutrådet  

 og varetager den daglige ledelse af instituttet.
Stk.2.  Institutbestyreren er ansvarlig for udførelsen  

 af de retsmedicinske undersøgelser, som det påhviler instituttet at foretage.  

 Institutbestyreren fører tilsyn med udførelsen af undersøgelserne i  

 samarbejde med de medarbejdere, der er ansvarlige for de pågældende  

 undersøgelser, og kan give anvisninger herom, som medarbejderne har pligt til  

 at følge.
Erklæringer fra instituttet i forbindelse med retsmedicinske  

 undersøgelser af denne art underskrives af institutbestyreren eller efter  

 institutbestyrerens bemyndigelse af andre medarbejdere.
Sådanne erklæringer  

 skal ikke passere rektors kontor.
§ 5.  Institutrådet er instituttets øverste organ.
Det  

 udarbejder instituttets budgetforslag, fordeler bevillingerne inden for  

 instituttet og træffer beslutning i alle væsentlige anliggender, der ikke er  

 henlagt til institutbestyreren, jf. § 4, stk. 2.
 Stk.2.  Institutrådet kan nedsætte udvalg eller udpege  

 personer til at varetage særlige opgaver i forbindelse med instituttets  

 drift.
§ 6.  Hvis der træffes afgørelser, som efter  

 institutbestyrerens eller institutrådets opfattelse vil indebære, at de  

 retsmedicinske undersøgelser ikke varetages på forsvarlig måde, kan  

 institutbestyreren eller institutrådet indbringe sagen for rektor.
Klage over  

 rektors afgørelse kan indbringes for undervisningsministeriet, direktoratet  

 for de videregående uddannelser.
 § 7.  Hvor denne bekendtgørelse ikke bestemmer andet,  

 følger de retsmedicinske institutter de regler, der gælder for henholdsvis  

 Århus Universitets og Odense Universitets institutter og medarbejdere i  

 forholdet til rektor, administrationen, konsistorium og fakultetsråd.
 § 8.  Bekendtgørelsen har virkning fra den 1. marts  

 1984.
 Stk.2.  Direktoratet for de videregående uddannelser kan  

 godkende overgangsbestemmelser.
