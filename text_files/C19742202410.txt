(Til rektorerne for børnehave- og  

 fritidspædagogseminarierne) I fortsættelse af skrivelser af 15. oktober 1973 og 16. maj 1974 fra  

 direktoratet for folkeskolen, folkeoplysning, seminarier m.v. fastsættes  

 herved foreløbige regler for timelærere ved børnehave- og  

 fritidspædagogseminarier, idet man tager et hvert forbehold med hensyn til en  

 fremtidig ændring af disse regler.
 1. Timelønnede lærere kan deltage i højst indtil 1 uge  

 om året i studiebesøg, ekskursioner m.v. og aflønnes for de faktisk medgåede  

 timer med timelønssatsen pr. arbejdstime uden tillæg for forberedelse, dog  

 højst for 37 timer på et år og højst for 7 1/2 time pr. dag.
2. De timelønnede lærere kan deltage i indtil 37 timer  

 om året i de i § 8, jfr. § 2, stk. 1, nr. 4, i undervisningsministeriets  

 bekendtgørelse af 4. juli 1970 om uddannelse af børnehave- og  

 fritidspædagoger omhandlede fællestimer, herunder gruppearbejde og drøftelser  

 med de studerende om forberedelse af fællestimer m.v.
Aflønningen sker med  

 timelønssatsen pr. arbejdstime.
 3. For ledelse af studierejser dog højst i indtil 1  

 uge om året ydes betaling for den faktisk medgåede tid med timelønssatsen pr.  

 arbejdstime, dog højst for 37 timer, og for rejser under 1 uges varighed  

 regnes med 7 1/2 time pr. dag.
 4. Til seminariets disposition som vederlag for  

 hovedlærere 0,25 undervisningstime årligt pr. studerende.
 5. Denne cirkulæreskrivelse har virkning fra 1. august  

 1974.
 Undervisningsministeriet, den 5. august  

 1974.
 P.M.V.
 E.B.
Poul Mikkelsen eksp. sekr.
