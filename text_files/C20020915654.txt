Skrivelse om ny bekendtgørelse om  

 regnskabsaflæggelse og statsrefusion m.v. på visse dele af det  

 sociale område (Kommuner, amtskommuner og (amts)kommunale revisorer) Socialministeriet udsender ny bekendtgørelse om  

 regnskabsaflæggelse og statsrefusion m.v. på visse dele af det  

 sociale område til erstatning for bekendtgørelse nr. 515 af 9.  

 juni 2000 om kommunernes, amtskommunernes samt Københavns og  

 Frederiksberg Kommuners regnskabsaflæggelse og statsrefusion m.v.  

 på visse dele af det sociale område.
Ændringer som følge af  

 ressortomlægning Som følge af ressortomlægningen gælder  

 den nye bekendtgørelse for kapitel 10 og 10 a i lov om aktiv  

 socialpolitik, lov om social service, lov om social pension og lov om  

 børnetilskud og forskudsvis udbetaling af børnebidrag, der  

 hører under Socialministeriet.
 Samtidig bliver bekendtgørelse nr. 515 af 9. juni  

 2000 ophævet på det område, som hører under  

 Socialministeriet, men den vil fortsat gælde for lov om aktiv  

 socialpolitik (undtaget kapitel 10 og 10 a), lov om dagpenge ved sygdom eller  

 fødsel og lov om delpension, som hører under  

 Beskæftigelsesministeriet.
Ændringer i bekendtgørelsen Der er ikke foretaget indholdsmæssige  

 ændringer i den nye bekendtgørelse.
 Bekendtgørelsen er alene en gennemgribende sproglig  

 præcisering og modernisering af bekendtgørelse nr. 515 af 9.  

 juni 2000. Derfor svarer paragrafferne ikke numerisk til paragrafferne i den  

 tidligere bekendtgørelse.
 Bekendtgørelsen indeholder enkelte  

 konsekvensrettelser i form af ændrede paragrafhenvisninger som  

 følge af ændringer i lov om social service og lov om social  

 pension, bl.a. nye regler om helbredstillæg.
Ikrafttræden Bekendtgørelsen træder i kraft den 1. maj  

 2002.
Socialministeriet, den 30. april  

 2002 Aksel Meyer Bilag 1 Bekendtgørelse om  

 regnskabsaflæggelse og statsrefusion m.v. på visse dele af det  

 sociale område I medfør af § 85, stk. l, og § 86, jf. § 2, stk. 4,  

 i lov om retssikkerhed og administration på det sociale område,  

 jf. lovbekendtgørelse nr. 267 af 12. april 2000, og lov nr. 134 af 20.  

 marts 1976 om ændring af regler for statens udbetaling af refusion af  

 kommunernes udgifter i henhold til den sociale pensions- og  

 bistandslovgivning m.v., fastsættes:
Kapitel 1 Anvendelsesområde § 1. Bekendtgørelsen anvendes på ydelser og  

 tilskud efter kapitel 10 og 10 a i lov om aktiv socialpolitik, lov om social  

 service, lov om social pension og lov om børnetilskud og forskudsvis  

 udbetaling af børnebidrag.
 § 2. Bekendtgørelsen gælder for kommunerne,  

 herunder Københavns og Frederiksberg Kommuner, og amtskommunerne.
Kapitel 2 Bogføring, kontoplan og betingelser for  

 statsrefusion § 3. Kommuner og amtskommuner foretager en fuldstændig  

 og løbende bogføring af samtlige udgifter og indtægter,  

 der i  årets løb afholdes eller modtages i henhold til de love,  

 som bekendtgørelsen omfatter, jf. § 1.
 Stk. 2.
 § 4. For at opnå statsrefusion skal følgende  

 betingelser være opfyldt:
 1)	Ydelsen skal være tildelt i overensstemmelse med  

 lovgivningen.
 2)	Udgifterne skal være bogført i overensstemmelse med  

 konteringsreglerne.
 3)	Kravene i denne bekendtgørelse skal være  

 opfyldt.
Kapitel 3 Administrationsudgifter m.v.
 § 5. Kommuner og amtskommuner afholder endeligt udgifter til  

 rådgivning, tilsyn og administration m.v., som finder sted i  

 forvaltningen, samt uden for forvaltningen i tilknytning til eller som led i  

 et tilbud, jf. dog stk. 4.
 Stk. 2. Udgifterne nævnt i stk. 1 omfatter bl.a.  

 udgifter til konsulentstøtte, lægeerklæringer, revision,  

 regnskabsføring og særlig tilrettelagt rådgivning eller  

 vejledning, herunder gennem opsøgende arbejde.
Stk. 3. Tolkeudgifter i forbindelse med en kommunes eller  

 amtskommunes generelle vejledningsforpligtelse er en  

 ikke-refusionsberettigende administrationsudgift, uanset om tolkebistanden  

 vedrører døve/tunghøre eller personer med et andet  

 sprog.
Udgifter til tolkebistand, der er et nødvendigt led i en i  

 øvrigt refusionsberettigende foranstaltning, anmeldes til refusion  

 efter samme regler, som gælder for foranstaltningen.
 Stk. 4. Amtskommunen kan anmelde følgende udgifter  

 i amtskommunale og private boformer efter § 94 til refusion:
 1)	Telefon.
 2)	Annoncer til stillingsopslag.
 3)	Sædvanlige forsikringer.
 4)	Abonnement hos redningstjeneste eller anden kørsel.
 5)	Afskrivning af den nedskrevne værdi ved begyndelsen af  

 regnskabsåret 1986 for biler anskaffet før 1. januar 1986.
 6)	Sædvanlig kilometergodtgørelse (statens takster) for  

 biler anskaffet efter 1. januar 1986 til dækning af anskaffelse og  

 vedligeholdelse af bil til de ansatte.
 7)	Amtskommunens udgifter til personale, der er tilknyttet  

 amtskommunale boformer og boformer i privat regi efter § 94, og som  

 udfører administrationsarbejde som led i den daglige drift af  

 boformen.
Kapitel 4 Udgifter vedrørende boformer efter § 94 i  

 lov om social service § 6. Staten yder refusion af amtskommunens udgifter  

 vedrørende boformer efter § 94 i lov om social service, når  

 personale, lokaler, inventar, maskiner, materiel m.v. i boformen har  

 været udnyttet hensigtsmæssigt, og udgifterne ligger på et  

 rimeligt niveau i forhold til udnyttelsesgraden.
 § 7. For udgifter til bistands-, støtte-,  

 beskæftigelses- og aktivitetstilbud m.v. i forbindelse med boformer  

 efter § 94 i lov om social service, hjemtager amtskommunen statsrefusion  

 efter lovens § 131, stk. 2.
 Stk. 2. Benytter en kommune pladser i et tilbud i  

 forbindelse med en boform efter § 94, jf. stk. 1, mod betaling til  

 amtskommunen for de benyttede pladser, kan amtskommunen ikke hjemtage  

 statsrefusion for disse pladser.
 Stk. 3. Kun sædvanlige udgifter til vederlag for  

 arbejde (arbejdsdusør), der udføres som amtskommunal  

 foranstaltning, kan anmeldes til statsrefusion.
Personaleudgifter § 8. Udgifter til personale kan anmeldes til refusion i  

 overensstemmelse med personalenormering og stillingsbeskrivelser i boformen.  

 Lønudgifter anmeldes til refusion i henhold til gældende  

 offentlig overenskomst inkl. overenskomstmæssig arbejdsmarkedspension  

 for de enkelte ansættelsesområder.
 § 9. Den del af udbetalte pensioner, der modsvarer tidligere  

 henlæggelser til en amtskommunal pensionsfond, er ikke  

 refusionsberettigende.
 Stk. 2. I det omfang, det ikke er muligt eller vil  

 kræve en betydelig administrativ indsats at dokumentere  

 størrelsen af henlæggelserne nævnt i stk. 1, vil der kunne  

 foretages en skønsmæssig beregning.
§ 10. Amtskommunen kan anmelde udgifter til kortvarige  

 efteruddannelseskurser eller orienterende kurser i øvrigt til  

 personalet på boformer efter § 94 til refusion.
Udgifter til en  

 kompetencegivende uddannelse, herunder videreuddannelse, er ikke  

 refusionsberettigede.
Ejendomsudgifter § 11. Som driftsudgifter vedrørende fast ejendom kan  

 amtskommunen anmelde udgifter til:
 1)	Kapitalomkostninger ved forrentning og afskrivning af  

 anlægssummen, jf. § 12, stk. 4-6.
 2)	Vedligeholdelse, jf. § 13, stk. 1.
 3)	Udskiftning og supplerende indkøb af mindre  

 udgiftskrævende inventar, jf. § 14.
 4)	Skatter og afgifter vedrørende ejendommen.
 5)	Forsikringer vedrørende ejendommen, jf. dog stk. 2.
 Stk. 2. Selvforsikrede amtskommuner kan ikke anmelde  

 beløb, som træder i stedet for forsikringspræmie til  

 refusion.
 § 12. Anlægsudgifter, herunder udgifter ved om- og  

 tilbygninger og ved alle foretagne vedligeholdelsesarbejder i umiddelbar  

 forbindelse hermed,  kan ikke anmeldes til refusion, men danner grundlag for  

 refusion af kapitalomkostningerne ved forrentning og afskrivning, jf.  

 § 11, af anlægssummen eller anskaffelsessummen regnet fra  

 ibrugtagelsen.
Stk. 2. Anlægsudgifter består af 1)	grundudgifter, 2)	håndværkerudgifter, og 3)	omkostninger, herunder renter af investeret egenkapital indtil  

 ibrugtagelsen.
Stk. 3. Som anlægsudgifter betragtes udgifter  

 til 1)	anskaffelse af inventar i forbindelse med boformens  

 ibrugtagning, 2)	supplerende indkøb af inventar i det regnskabsår, hvori  

 foranstaltningen er taget i brug, og i det følgende  

 regnskabsår, 3)	anskaffelse af maskiner til produktion og mere udgiftskrævende  

 inventar, herunder større husholdningsmaskiner og  

 køkkenelementer m.v., 4)	bygningsarbejder, jf. § 13, stk. 2, og 5)	installationer i ejendommen, herunder varmeanlæg, tilslutning  

 til fjernvarme og større antenneanlæg.
Stk. 4. Afskrivningsgrundlaget for anlægsudgifterne  

 for boformer taget i brug efter 1. januar 1986 fastsættes med et  

 beløb svarende til anlægssummen eller anskaffelsessummen ved  

 fuld belåning som annuitetslån med en fast årlig ydelse  

 svarende til den påregnede anvendelsesperiode, dog højst 30  

 år.
For ejendomme taget i brug før 1. januar 1986 skal  

 afskrivningsgrundlaget fastsættes således, at der i  

 anlægssummen eller anskaffelsessummen fradrages eventuelle  

 afskrivninger efter de før 1. januar 1986 gældende regler  

 (saldoværdien). Afskrivningsgrundlaget lægges til grund, uanset  

 det er lavere end den offentlige ejendomsvurdering.
 Stk. 5. Renten fastsættes til Nationalbankens  

 diskonto på ibrugtagelsestidspunktet og tilskrives årligt.  

 Grundlaget for beregning af renten er det endeligt afsluttede byggeregnskab.  

 For ejendomme, der er taget i brug efter 1. januar 1986 og før 1.  

 januar 1991, fastsættes renten til Nationalbankens diskonto på  

 ibrugtagelsestidspunktet plus 3,5 procentpoint og tilskrives årligt.  

 For ejendomme taget i brug før 1. januar 1986 benyttes en rente  

 på 10,5 pct.
Stk. 6. Det oprindelige afskrivningsgrundlag, jf. stk. 4,  

 kan ændres ved senere udgifter til udvidelse, forbedringer eller  

 nyanskaffelser.
Derudover kan det oprindelige afskrivningsgrundlag kun  

 ændres med Socialministeriets samtykke, hvis der foreligger  

 særlige omstændigheder.
§ 13. Udgifter til ordinær og ekstraordinær  

 vedligeholdelse af fast ejendom kan anmeldes til refusion i det  

 regnskabsår, arbejdet er udført.
Det er en betingelse, at  

 arbejdet er af væsentligt omfang og efter sagkyndigt skøn er  

 nødvendigt.
Stk. 2. Udgifter til bygningsarbejder betragtes som  

 anlægsudgifter, når de er af en sådan karakter og et  

 sådant omfang, at de kan sidestilles med en ombygning eller en  

 fornyelse.
Det samme gælder vedligeholdelsesarbejder, som står i  

 umiddelbar forbindelse med om- og tilbygning.
 § 14. Mindre udgiftskrævende udskiftninger og  

 supplerende indkøb af inventar, som finder sted i det andet  

 regnskabsår efter ibrugtagelse og følgende år anmeldes til  

 refusion som driftsudgift.
Indtægter § 15. Ved anmeldelse af udgifter til refusion, skal  

 følgende indtægter fradrages:
 1)	Lejeindtægter, herunder fra personale.
 2)	Indtægter ved salg af produkter, udskiftet inventar m.v.
 3)	Indtægter af lokaler og lign.
 4)	Beboerbetaling for ophold.
 5)	Betaling for forplejning.
 6)	Pladsbetaling fra kommuner, jf. § 7.
 Stk. 2. Bonusindtægter, rabatter m.v. fradrages  

 på den udgiftskonto, de vedrører.
 Stk. 3. Følgende indtægter skal ikke  

 fradrages:
 1)	Gaver, testamentsgaver, legatfundats m.v.
2)	Indtægter fra indsamlinger og arrangementer reserveret til  

 formål uden for boformens daglige drift.
Udgifter i forbindelse med  

 arrangementer skal dækkes af indtægterne herfra.
Såfremt en  

 disposition bevirker øgede udgifter for amtskommunen, må dennes  

 samtykke indhentes forud for dispositionen.
 3)	Renter af midler i nr. 1 og 2.
 Stk. 4. Renter af boformens kassebeholdninger tilkommer  

 amtskommunen.
Sygebehandling § 16. Udgifter til lægetilsyn, sygeplejerskeassistance,  

 medicin og tandlægebehandling m.v. kan anmeldes til refusion i det  

 omfang, den offentlige sygesikring ikke dækker.
Kapitel 5 Kommunernes refusionsberettigende udgifter med  

 tilbagebetalingspligt § 17. En ydelse med tilbagebetalingspligt anmeldes fuldt ud  

 til refusion, når den udbetales.
Tilbagebetalinger skal, når de  

 indgår, føres til fradrag i den løbende opgørelse  

 af de refusionsberettigende udgifter.
 Stk. 2. Hvis en person, der har modtaget en ydelse med  

 tilbagebetalingspligt flytter til en anden kommune, skal denne kommune  

 sørge for inddrivelsen og afregne indbetalte beløb én  

 gang årligt til den tidligere opholdskommune, der fører  

 betalingen til fradrag i den løbende opgørelse af de  

 refusionsberettigende udgifter.
 Stk. 3. Hvis et beløb, der har været holdt  

 uden for refusionsordningen, tilbagebetales til en kommune, holdes  

 tilbagebetalingen uden for refusionsordningen.
 Stk. 4. Beløb, der kræves tilbagebetalt  

 på grund af modtagerens forhold, behandles som beskrevet i stk. 1 og  

 2.
Kapitel 6 Udgifter til udlændinge § 18. Kommunens og amtskommunens udgifter til  

 udlændinge, jf. § 133 i lov om social service, og § 107 i lov  

 om aktiv socialpolitik, kan anmeldes til statsrefusion.
§ 19. Udgifter i forbindelse med optagelse i et  

 døgnophold (boformer eller foranstaltninger), jf. lov om social  

 service § 133, stk. 2 og 3, opgøres som den gennemsnitlige udgift  

 pr. plads, der kan anmeldes til statsrefusion.
Der skal dermed ikke foretages  

 en særskilt opgørelse af foranstaltningens udgifter til  

 udlændinge.
Stk. 2. Ved amtskommunale foranstaltninger og boformer,  

 hvor amtskommunen har ret til refusion, hjemtager amtskommunen tillige  

 refusion for kommunens andel af udgifterne efter lov om social service.
Ved  

 kommunale foranstaltninger og boformer, hvor kommunen har ret til refusion,  

 hjemtager kommunen tillige refusion for amtskommunens andel af udgifterne  

 efter lov om social service.
 Stk. 3. Ejendomsudgifter i daginstitutioner  

 opgøres som 9 procent af institutionens driftsudgifter, og en  

 forholdsmæssig andel heraf kan anmeldes til refusion.
 § 20. Når en udlænding optages i en foranstaltning  

 eller boform, jf. § 19, hvor opholdskommunen har ret til mellemkommunal  

 refusion fra en tidligere opholdskommune efter § 9 a i lov om  

 retssikkerhed og administration på det sociale område, hjemtager  

 opholdskommunen statsrefusionen for udgifter efter lov om social service.  

 Eventuelt resterende udgifter hjemtages fra den tidligere opholdskommune.
§ 21. Når der ydes hjælp til en familie, hvor  

 hjælpen til kun den ene ægtefælle er omfattet af  

 udlændingebestemmelserne, jf. § 18, skal udgifterne konteres  

 på en sådan måde, at det er muligt at udskille den andel,  

 der gælder udlændingen.
Hjælp til fællesbørn  

 fordeles med halvdelen til hver af forældrene.
Udgifter til  

 hjælp, der alene vedrører den anden ægtefælle, kan  

 ikke anmeldes til statsrefusion som udgifter til udlændinge.
 § 22. Når en asylansøger indgår  

 ægteskab med en person, der er dansk statsborger eller har permanent  

 opholdstilladelse i Danmark uden at være omfattet af § 133 i lov  

 om social service og § 107 i lov om aktiv socialpolitik, og  

 ægteparret herefter har behov for hjælp, er der ikke adgang til  

 refusion efter § 133 i lov om social service og § 107 i lov om  

 aktiv socialpolitik.
Kapitel 7 Dokumentations- og registreringssystemet  i  

 kommunerne § 23. Der skal være etableret betryggende og  

 hensigtsmæssige forretningsgange for sagsbehandling og for udbetaling  

 af sociale ydelser, herunder for de anvendte edb-systemer.
De opstillede  

 retningslinier for dokumentations- og kvalitetskontrol, herunder med hensyn  

 til personalemæssig adskillelse, må ikke fraviges.
§ 24. Der skal i hver kommune foreligge et dokumentations- og  

 regnskabssystem bestående af 1)	journal, 2)	arkiv, og 3)	personbogføring.
Journalen § 25. Al relevant dokumentation vedrørende ydelser til  

 personer skal journaliseres, jf. §§ 34-35. Personsagen skal indeholde al  

 relevant dokumentation eller henvisninger hertil.
Dokumentationen skal  

 være lettilgængelig for revisionen.
Anvendes forskellige  

 journalsystemer vedrørende samme person, skal dette, tillige med  

 oplysning om, hvor ansvaret for pågældendes sag til enhver tid er  

 placeret, fremgå af kommunens retningslinier for sagsbehandlingen og af  

 oversigtsjournalen.
§ 26. Grundlaget for tildeling af hjælpen (ydelsen), jf.  

 § 4, og alle oplysninger om senere ændringer af forholdene, der  

 kan medføre en ændring i tildelingen eller udmålingen af  

 hjælpen, samt dokumentation herfor, skal fremgå af hver enkelt  

 sag.
Hvis hjælpen er ydet med tilbagebetalingspligt, skal årsagen  

 hertil anføres.
 Stk. 2. Hvis en ydelse er tilkendt eller ændret  

 på et grundlag, som afviger fra de normale regler, skal der  

 anføres særlig bemærkning herom.
 Stk. 3. I mere omfattende sager, typisk sager med flere  

 ydelses- eller foranstaltningstyper, skal der foreligge en samlet oversigt i  

 kronologisk rækkefølge over henvendelser, ydelser og  

 afgørelser i et regnskabsår (summarisk datooversigt).
 § 27. I forbindelse med oprettelse af en sag, og inden der  

 udbetales ydelser til en person, skal følgende fremgå af sagen  

 og være dokumenteret:
 1)	Personens CPR-nummer eller henvisningsnummer.
 2)	Statsborgerforhold, herunder opholdsgrundlag.
 3)	Bopæl.
 4)	Civilstand.
 5)	Ægtefælle og børn (ved CPR-nummer og  

 henvisningsnummer).
 6)	Personens og en eventuel ægtefælles indtægts- og  

 formueforhold af betydning for tildeling eller udmåling af en ydelse,  

 og ændring heraf.
 7)	Beregningsmetode ved udmåling af en ydelse.
Stk. 2. Borgeren skal ved sagens start udtrykkelig  

 orienteres om, at afgivne oplysninger ved sagens start og senere  

 sagsopfølgning vil blive kontrolleret også ved  

 indhentelse af supplerende oplysninger, herunder i elektronisk form.
Dette  

 skal fremgå af sagen og være dokumenteret.
 Stk. 3. Det skal fremgå af sagen, hvilke ydelser  

 der er ydet til hver person eller familie, herunder om hjælpen er ydet  

 med tilbagebetalingspligt, og om der er ydet hjælp eller iværksat  

 foranstaltninger af anden art end kontante ydelser, som er af betydning for  

 en oversigt over familiens samlede økonomi.
Stk. 4. Oplysninger, der på tidspunktet for  

 revisionens kontrol er umiddelbart tilgængelige i forvaltningen via  

 elektroniske medier, betragtes som tilstrækkeligt dokumenteret.
Det  

 skal fremgå af sagen, hvornår og på hvilken måde de  

 forskellige oplysninger er dokumenteret.
Dokumentationen kan bestå i  

 folkeregisteroplysninger, visse skatteoplysninger og oplysninger, der tjener  

 til sikring af, at der ikke uretmæssigt modtages ydelser.
 Stk. 5. Hvis der undtagelsesvis ikke foreligger  

 sædvanlig dokumentation i form af udskrifter eller lignende fra  

 folkeregistre, skatteforvaltninger, andre myndigheder, skoler eller tidligere  

 arbejdsgivere samt kopi af oplysninger om økonomiske forhold i  

 øvrigt, skal årsagen hertil fremgå af sagen.
 Stk. 6. Hvis afgørelsen om, hvorvidt og med hvilke  

 beløb en ydelse skal udbetales, helt eller delvis beror på et  

 skøn, skal grundlaget herfor være angivet.
Stk. 7. Oplysningerne nævnt i stk. 1, og de  

 overvejelser og skøn, som i øvrigt ligger til grund for  

 beslutninger i den enkelte sag, skal fremgå af sagen.
Det gælder,  

 uanset om overvejelser og skøn vedrører en gruppe af ensartede  

 sager.
 § 28. Det skal registreres på den enkelte sag,  

 hvornår sagen skal tages frem med henblik på opfølgning og  

 fornyet vurdering, jf. kravene i de enkelte love.
Stk. 2. Sagen skal indeholde oplysning om grundlaget for  

 og resultatet af den foretagne vurdering.
Dette gælder dog ikke for den  

 årlige fastsættelse af pensionen efter lov om social pension.
§ 29. I sager, hvor kommunen skal tage hensyn til  

 ansøgerens økonomiske forhold for at tage stilling til, hvad  

 der kan ydes af hjælp, kan kommunalbestyrelsen vælge at fravige  

 reglerne om dokumentation og beslutte, at det ikke er nødvendigt, at  

 der er kopi i sagen af de bilag, som dokumenterer ansøgerens  

 økonomiske situation.
Det er herved en forudsætning, at  

 sagsbehandleren har set den nødvendige dokumentation for de  

 økonomiske oplysninger, og at de økonomiske oplysninger samt  

 dokumentationens art er noteret i sagen.
 § 30. Kommunalbestyrelsen kan beslutte, at det inden for en  

 beløbsgrænse ikke er nødvendigt, at der ved  

 følgende typer ydelser foreligger dokumentation (kvittering) for,  

 hvorledes hjælpen er anvendt:
 1)	Hjælp efter §§ 81-85 i lov om aktiv socialpolitik.
 2)	Hjælp efter § 17, stk. 2, og § 17 a i lov om social  

 pension.
 3)	Hjælp efter §§ 28 og 84 i lov om social  

 service.
Stk. 2. Den beløbsgrænse, som  

 kommunalbestyrelsen fastsætter, kan højst være på  

 3.000 kr. pr. udbetaling ved enkeltudgifter og højst 1.000 kr. pr.  

 måned ved løbende ydelser.
Sagerne skal i øvrigt  

 være dokumenteret på sædvanlig vis, herunder med  

 journalnotater.
 Stk. 3. Uanset stk. 1 og 2 kan kommunalbestyrelsen efter  

 konkret vurdering bestemme, at der i sager om enkeltpersoner skal være  

 sædvanlig dokumentation.
Arkiv § 31. De generelle regler for kassation af kommunalt  

 arkivmateriale finder anvendelse på det arkiv, der er nævnt i  

 § 24.
Personbogføring § 32. Personbogføringen omfatter ydelser til hver  

 person eller familie efter de love, bekendtgørelsen omfatter, og skal  

 indeholde oplysninger om:
 1)	Personens CPR-nummer.
 2)	Ydelsesart (kontonummer eller anden angivelse af den tilkendte  

 ydelse).
 3)	Beløb.
 4)	Ydelsesdato.
 Stk. 2. Personbogføringen skal foretages på  

 en sådan måde, at der umiddelbart kan foretages en  

 opgørelse over ydelser til hver person eller familie, herunder  

 også ydelser af anden art end kontante ydelser, jf. § 27, stk. 3,  

 og om hjælpen er ydet med tilbagebetalingspligt.
 Stk. 3. Ved årets udgang skal det fremgå af  

 personbogføringen, om der er tale om ydelser med skattepligt.
Stk. 4. Af kommunens finansielle status skal fremgå  

 de samlede udestående fordringer vedrørende hjælp efter  

 lov om aktiv socialpolitik ydet med tilbagebetalingspligt.
De  

 udestående fordringer skal være specificeret på samme  

 måde som tilbagebetalingerne efter kontoplanen i "Budget og  

 regnskabssystem for kommuner og amtskommuner". Det samme gælder  

 fordringer på bidragsskyldige som følge af forskudsvis udbetalt  

 børnebidrag efter lov om børnetilskud og forskudsvis udbetaling  

 af børnebidrag.
Stk. 5. Bestemmelsen i stk. 2, gælder dog ikke  

 ydelser efter § 17, stk. 2, og § 17 a,  i lov om social pension,  

 når tillægget ydes til dækning af medicinudgifter og  

 fodpleje.
Personbogføringen skal således ikke indeholde  

 beløbsangivelser vedrørende disse ydelser, men de øvrige  

 oplysninger, jf. stk. 1, skal registreres.
§ 33. Personbogføring af ydelser efter lov om aktiv  

 socialpolitik og lov om social service skal ske løbende i  

 overensstemmelse med den budgetspecifikation, som er udarbejdet af  

 Indenrigsministeriet, og som udgør refusionsgrundlaget for hver af de  

 anvendte konti i "Budget- og regnskabssystem for kommuner og  

 amtskommuner". Registreringerne skal ske i overensstemmelse med  

 rækkefølgen i kontoplanen og dennes ordlyd, herunder med  

 henvisning til de anvendte lovbestemmelser.
Dette gælder også de  

 særlige konti for hjælp med tilbagebetalingspligt, jf. § 32,  

 stk. 5.
 § 34. Hjælp efter lov om aktiv socialpolitik og lov om  

 social service skal registreres som ydet til den person, der modtager  

 hjælpen eller er anledning til udgiften, jf. dog stk. 2 og 3. I den  

 enkelte kommune skal registreringen ske efter ensartede regler.
 Stk. 2. Ydes hjælp til samlevende  

 ægtefæller, herunder hjælp i særlige tilfælde  

 efter kapitel 10 i lov om aktiv socialpolitik, hvor det ikke kan  

 fastslås, hvem af ægtefællerne der modtager hjælpen  

 eller er anledning til udgiften, registreres hjælpen som ydet til den  

 ene af ægtefællerne.
Stk. 3. Hjælp til børn efter § 28 i lov  

 om social service registreres på barnets CPR-nummer.
Hjælp til  

 tabt arbejdsfortjeneste efter § 29 i lov om social service registreres  

 som ydet til den af forældrene, som har modtaget hjælpen.  

 Hjælp i øvrigt i forbindelse med børn registreres som  

 ydet til den af forældrene, som forsørger barnet i hjemmet, jf.  

 § 9, stk. 3, i lov om retssikkerhed og administration på det  

 sociale område.
Hvis barnet har selvstændig opholdskommune, jf.  

 § 9, stk. 4, i lov om retssikkerhed og administration på det  

 sociale område, registreres hjælpen på barnets  

 CPR-nummer.
Stk. 4. Hjælp til en kvinde under 18 år i  

 forbindelse med svangerskab registreres som ydet til hende.
Ophører  

 svangerskabet uden fødsel, registreres eventuel senere hjælp  

 på ny som hjælp til kvindens forsørger.
 § 35. Børnetilskud efter lov om børnetilskud og  

 forskudsvis udbetaling af børnebidrag, registreres som ydet til den,  

 som ydelserne udbetales til, jf. lovens § 8. Børnebidrag efter  

 lov om børnetilskud og forskudsvis udbetaling af børnebidrag  

 registreres som ydet til den, som kan kræve bidraget fastsat, jf.  

 lovens § 11.
Kapitel 8 Opkrævning af forskudsvis udbetalte  

 børnebidrag § 36. Opkrævning af forskudsvis udbetalte  

 børnebidrag hos den bidragsskyldige skal ske efter reglerne i kapitel  

 3 i lov om børnetilskud og forskudsvis udbetaling af  

 børnebidrag.
 Stk. 2. Tilsidesættelse af reglerne i kapitel 3 i  

 loven, jf. stk. 1, vil efter omstændighederne kunne medføre, at  

 retten til statsrefusion bortfalder.
Opkrævning af bidrag i Danmark § 37. Den kommune, der udbetaler et bidrag, skal opkræve  

 bidraget, hvis den bidragsskyldige bor i kommunen.
Bor den bidragsskyldige i  

 en anden kommune, skal udbetalingskommunen sende anmodning om  

 opkrævning af bidraget til opholdskommunen.
Opholdskommunen kvitterer  

 for modtagelse af anmodningen.
 Stk. 2. Indbetalte bidrag fra den bidragsskyldige  

 indtægtsføres i den kommune, der opkræver bidraget, og  

 fradrages i denne kommunes løbende opgørelse vedrørende  

 statsrefusion.
Stk. 3. Flytter den bidragsskyldige, skal den kommune,  

 der opkræver bidrag hos den bidragsskyldige, sende sagen om  

 opkrævning og en specifikation af det skyldige bidrag til den nye  

 opholdskommune.
Den nye opholdskommune skal kvittere for, at sagen er  

 modtaget, jf. stk. 1, og den tidligere opholdskommune skal samtidig give  

 udbetalingskommunen meddelelse om, at sagen er oversendt.
 Stk. 4. Dør den bidragsskyldige, skal den kommune,  

 der opkræver bidrag hos den bidragsskyldige, straks underrette  

 udbetalingskommunen om dødsfaldet.
Opkrævning af bidrag i udlandet § 38. Bidragssager, der vedrører bidragsskyldige med  

 bopæl i de øvrige nordiske lande, behandles efter reglerne i den  

 nordiske konvention om inddrivelse af underholdsbidrag.
Kommunen kan rette  

 henvendelse om inddrivelse af bidrag, som er udbetalt forskudsvis, direkte  

 til de myndigheder i de andre nordiske lande, der er nævnt i  

 konventionens artikel 2.
 § 39. Bidragssager vedrørende bidragsskyldige med kendt  

 bopæl i udlandet bortset fra de nordiske lande, jf. § 38, sendes  

 af statsamtet (i Københavns og Frederiksberg Kommuner af  

 Københavns Overpræsidium) til opkrævning gennem  

 vedkommende danske diplomatiske repræsentation.
 Stk. 2. Repræsentationerne sender beløbene  

 til de kommuner, der har bedt om opkrævning af bidragene.
Kapitel 9 Anvisning og berigtigelse af statsrefusion § 40. Anmodning om statsrefusion fremsættes kvartalsvis  

 over for Socialministeriet.
Stk. 2. Anmodningen skal indeholde en opgørelse af  

 de forventede refusionsberettigende udgifter i året til og med  

 tilskudskvartalet.
Opgørelsen af de refusionsberettigende udgifter  

 skal reguleres efter de faktiske udgifter gennem en løbende  

 restafregning.
Opgørelsen foretages på skemaer udarbejdet af  

 Socialministeriet.
Socialministeriet fastsætter regler om  

 fremgangsmåden, og fastsætter fristen for afgivelse af  

 kvartalsopgørelser.
§ 41. Socialministeriet anviser efter en vurdering af de  

 anmeldte kvartalsbeløb refusion med 1/3 pr. måned af  

 kvartalsbeløbet.
Dog anvises børnetilskud med det fulde  

 kvartalsbeløb i kvartalets første måned.
Når de  

 enkelte kommuners og amtskommuners refusionsbeløb for et kvartal er  

 fastlagt af Socialministeriet, kan der ikke foretages ændring af  

 kvartalsbeløbet.
 § 42. Refusionen til amtskommunen anvises, så den er til  

 disposition den næstsidste bankdag i måneden før hver af  

 de tre tilskudsmåneder.
 Stk. 2. Refusionen til kommunen anvises  

 således:
 1)	Udgifter til ydelser efter lov om social pension, lov om aktiv  

 socialpolitik og lov om social service udbetales, så den er til  

 disposition for kommunen den næstsidste bankdag i måneden forud  

 for den måned, refusionen vedrører.
 2)	Udgifter til forskudsvis udbetaling af børnebidrag, jf. lov  

 om børnetilskud og forskudsvis udbetaling af børnebidrag,  

 udbetales, så den er til disposition for kommunen den næstsidste  

 bankdag i måneden forud for den måned, refusionen  

 vedrører.
 3)	Udgifter til børnetilskud, jf. lov om børnetilskud og  

 forskudsvis udbetaling af børnebidrag, udbetales, så den er til  

 disposition for kommunen den næstsidste bankdag inden den 20. i den  

 første måned af kvartalet.
 § 43. Udbetaling eller afregning af den løbende  

 restafregning sker med det samlede beløb for kvartalet, så det  

 er til rådighed for eller afregnet med kommunen eller amtskommunen den  

 næstsidste bankdag i den sidste måned af det kvartal, refusionen  

 vedrører.
§ 44. Foreløbig restafregning finder sted en gang  

 årligt, og foretages af Socialministeriet.
Den foreløbige  

 restafregning sker i tilknytning til udløbet af den  

 regnskabsmæssige supplementsperiode.
I forbindelse hermed skal kommunen  

 og amtskommunen afgive en foreløbig refusionsopgørelse for det  

 foregående regnskabsår i underskrevet stand senest den 20.  

 marts.
Stk. 2. Har kommunen eller amtskommunen ifølge den  

 foreløbige opgørelse fået udbetalt mere i refusion, end  

 den er berettiget til, skal kommunalbestyrelsen eller amtsrådet  

 samtidig med, at den foreløbige opgørelse afgives, indbetale  

 forskelsbeløbet til Socialministeriet.
Har kommunen eller amtskommunen  

 ifølge opgørelsen fået udbetalt mindre i refusion, end  

 den er berettiget til, skal Socialministeriet snarest efterbetale  

 beløbet.
 § 45. Endelig restafregning sker en gang årligt og  

 foretages af Socialministeriet, når kommunens eller amtskommunens  

 regnskab er revideret og forsynet med påtegning af kommunens eller  

 amtskommunens revision.
Stk. 2. Kommunalbestyrelsen og amtsrådet skal  

 afgive den underskrevne endelige refusionsopgørelse til  

 Socialministeriet straks, når revisor har forsynet opgørelsen  

 med påtegning, dog senest den 1. juli.
I opgørelsen af den  

 modtagne refusion i den endelige refusionsopgørelse medregnes  

 indbetalinger til eller udbetalinger fra Socialministeriet ifølge den  

 foreløbige opgørelse pr. 20. marts.
Stk. 3. Har kommunen eller amtskommunen ifølge den  

 endelige refusionsopgørelse fået udbetalt mere i refusion, end  

 den er berettiget til, skal kommunalbestyrelsen eller amtsrådet  

 samtidig med, at den endelige refusionsopgørelse afgives, indbetale  

 forskelsbeløbet til Socialministeriet.
Har kommunen eller amtskommunen  

 ifølge den endelige refusionsopgørelse fået udbetalt  

 mindre i refusion, end den er berettiget til, skal Socialministeriet snarest  

 efterbetale beløbet.
 § 46. Socialministeriet fastsætter regler om  

 fremgangsmåden for den foreløbige og den endelige  

 restafregning.
 § 47. Udgifter, der ikke er afholdt efter reglerne, kan ikke  

 refunderes, jf. dog stk. 5 og 6.
 Stk. 2. Hvis revisionen har påpeget, at et  

 beløb med urette er anmeldt til statsrefusion og godkender  

 kommunalbestyrelsen, amtsrådet eller Socialministeriet revisionens  

 bemærkning herom, skal det beløb, der senere anmeldes til  

 refusion, nedsættes med det beløb, der har været anmeldt  

 med urette.
 Stk. 3. Hvis kommunen eller amtskommunen ikke berigtiger  

 de konstaterede fejl og mangler, og dette har eller kan have medført  

 økonomisk tab for staten, kan Socialministeriet foretage  

 modregning.
 Stk. 4. Berigtigelse af fejl og mangler, herunder  

 misforståelser, skal ske uden hensyn til, om de ansvarlige har  

 været i god tro, eller om fejlen eller manglen på anden  

 måde har været undskyldelig, jf. dog stk. 5 og 6.
 Stk. 5. Berigtigelse af allerede afholdte udgifter skal  

 dog ikke ske, hvis der er tale om ganske uvæsentlige udgifter, eller  

 hvis den administrative indsats for at rette fejlen i den konkrete sag vil  

 være uforholdsmæssig stor sammenlignet med det resultat, som vil  

 kunne opnås.
 Stk. 6. Socialministeriet kan se bort fra kravet om  

 berigtigelse, når der foreligger ganske særlige grunde.
Stk. 7. Har revisionen fundet, at der ved forkert  

 anvendelse af reglerne er sket fejl og mangler i et større antal  

 ensartede sager, vil disse kunne rettes ved, at kommunalbestyrelsen eller  

 amtsrådet foretager en skønsmæssig beregning af, hvor  

 meget statens refusion ville være blevet ændret, hvis reglerne  

 var blevet fulgt.
Dette skøn kan efterprøves ved  

 sædvanlig revisionsmæssig bedømmelse af  

 refusionsopgørelsen.
 Stk. 8. Selv om revisionen konstaterer fejl og mangler,  

 har kommunen ikke pligt til at gennemgå de øvrige sager inden  

 for vedkommende område med henblik på yderligere berigtigelser.  

 Socialministeriet kan dog beslutte, at der skal ske en gennemgang af de  

 øvrige sager, hvis dette er nødvendigt på grund af  

 fejlenes eller manglernes karakter og omfang.
Kapitel 10 Revision § 48. Revisionen af kommunernes og amtskommunernes regnskaber  

 vedrørende de områder, der er omfattet af denne  

 bekendtgørelse, udføres af den revision, der er godkendt af  

 tilsynsmyndigheden.
Revisionen udføres efter reglerne i  

 Socialministeriets bekendtgørelse om revision af kommunernes og  

 amtskommunernes samt København og Frederiksberg Kommuners regnskaber  

 på visse dele af det sociale område.
Kapitel 11 Ændring i den tidligere  

 regnskabsbekendtgørelse § 49. I bekendtgørelse nr. 515 af 9. juni 2000 om  

 kommunernes, amtskommunernes samt Københavns og Frederiksberg  

 Kommuners regnskabsaflæggelse og statsrefusion m.v. på visse dele  

 af det sociale område, foretages følgende ændring:
 1. § 1 affattes således:
» Kapitel 12 Ikrafttræden § 50. Bekendtgørelsen træder i kraft den 1. maj  

 2002.
