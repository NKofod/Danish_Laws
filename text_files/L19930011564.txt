Den 26. marts 1993 undertegnedes i Dublin en overenskomst mellem Danmark  

 og Irland til undgåelse af dobbeltbeskatning og forhindring af  

 skatteunddragelse for så vidt angår indkomstskatter.
Overenskomsten med  

 dertil knyttede protokol og notevekslinger har følgende ordlyd:
Oversættelse OVERENSKOMST mellem regeringen i Kongeriget Danmark og regeringen i Irland til  

 undgåelse af dobbeltbeskatning og forhindring af skatteunddragelse for så  

 vidt angår indkomstskatter.
 Regeringen i Kongeriget Danmark og regeringen i Irland, der ønsker at  

 afslutte en overenskomst til undgåelse af dobbeltbeskatning og forhindring af  

 skatteunddragelse for så vidt angår indkomstskatter, er blevet enige om  

 følgende bestemmelser:
Artikel 1 De af overenskomsten omfattede personer Denne overenskomst skal finde anvendelse på personer, der er hjemmehørende  

 i en af eller i begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på indkomstskatter,  

 der pålignes på en kontraherende stats, dens politiske underafdelingers eller  

 dens lokale myndigheders vegne, uden hensyn til, hvorledes de opkræves.
 2. Som indkomstskatter skal anses alle skatter, der pålignes hele  

 indkomsten eller dele af indkomsten, herunder skatter af fortjeneste ved  

 afhændelse af rørlig formue eller fast ejendom, såvel som skatter på  

 formueforøgelse.
 3. De gældende skatter, på hvilke overenskomsten skal finde  

 anvendelse, er især:
 (herefter omtalt som »dansk skat«).
 (herefter omtalt som »irsk skat)».
4. Overenskomsten skal også finde anvendelse på alle skatter af  

 samme eller væsentlig samme art, der efter denne overenskomsts underskrivelse  

 pålignes som tillæg til eller i stedet for de gældende skatter.
De kompetente  

 myndigheder i de kontraherende stater skal give hinanden underretning om  

 væsentlige ændringer, som er foretaget i deres respektive skattelove.
Artikel 3 Almindelige definitioner 1. Medmindre andet fremgår af sammenhængen, har i denne  

 overenskomst følgende udtryk den nedenfor angivne betydning:
 2. Ved anvendelsen af overenskomsten i en kontraherende stat skal,  

 medmindre andet følger af sammenhængen, ethvert udtryk, som ikke er defineret  

 deri, tillægges den betydning, som det har i denne stats lovgivning om de  

 skatter, hvorpå overenskomsten finder anvendelse.
Artikel 4 Skattemæssigt hjemsted 1. I denne overenskomst betyder udtrykket »en person, der er  

 hjemmehørende i en kontraherende stat« enhver person, som i henhold til  

 lovgivningen i denne stat er skattepligtig der på grund af hjemsted, bopæl,  

 ledelsens sæde eller ethvert andet lignende kriterium.
Dette udtryk omfatter  

 dog ikke en person, hvis skattepligt i denne stat er begrænset til indkomst  

 fra kilder i denne stat.
 2. I tilfælde, hvor en fysisk person efter bestemmelserne i stykke  

 1 er hjemmehørende i begge de kontraherende stater, bestemmes hans status  

 efter følgende regler:
 3. I tilfælde, hvor en ikke-fysisk person efter bestemmelserne i  

 stykke 1 er hjemmehørende i begge de kontraherende stater, eller ikke er  

 hjemmehørende i nogen af dem:
Artikel 5 Fast driftssted 1. I denne overenskomst betyder udtrykket »fast  

 driftssted« et fast forretningssted, gennem hvilket et foretagendes  

 virksomhed helt eller delvis udøves.
 2. Udtrykket »fast driftssted« omfatter navnlig:
 3. Et bygningsarbejde eller anlægs- eller monteringsarbejde udgør  

 kun et fast driftssted, hvis det varer mere end 12 måneder.
 4. Uanset de foranstående bestemmelser i denne artikel skal  

 udtrykket »fast driftssted« anses for ikke at omfatte:
 5. Uanset bestemmelserne i stykke 1 og 2 skal et foretagende - i  

 tilfælde, hvor en person, der ikke er en sådan uafhængig repræsentant, som  

 omhandles i stykke 6, handler på foretagendets vegne og har og sædvanligvis  

 udøver i en kontraherende stat en fuldmagt til at indgå aftaler i  

 foretagendets navn - anses for at have fast driftssted i denne stat med  

 hensyn til hele den virksomhed, som denne person påtager sig for  

 foretagendet, medmindre denne persons virksomhed er begrænset til de i stykke  

 4 nævnte forhold, som, hvis de var udøvet gennem et fast forretningssted,  

 ikke ville gøre dette faste forretningssted til et fast driftssted efter  

 bestemmelserne i dette stykke.
 6. Et foretagende skal ikke anses for at have et fast driftssted i  

 en kontraherende stat, blot fordi det driver erhvervsvirksomhed i denne stat  

 gennem en mægler, kommissionær eller en anden uafhængig repræsentant,  

 forudsat at disse personer handler inden for rammerne af deres sædvanlige  

 erhvervirksomhed.
 7. Den omstændighed, at et selskab, der er hjemmehørende i en  

 kontraherende stat, behersker eller beherskes af et selskab, der er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver erhvervsvirksomhed i denne anden stat,  

 skal ikke i sig selv medføre, at et af de to selskaber anses for et fast  

 driftssted for det andet.
Artikel 6 Indkomst af fast ejendom 1. Indkomst, som en person, der er hjemmehørende i en  

 kontraherende stat, oppebærer af fast ejendom (herunder indkomst af land-  

 eller skovbrug), der er beliggende i den anden kontraherende stat, kan  

 beskattes i denne anden stat.
2. Udtrykket »fast ejendom« skal tillægges den  

 betydning, som det har i lovgivningen i den kontraherende stat, hvori den  

 pågældende ejendom er beliggende.
Udtrykket skal i alle tilfælde omfatte  

 tilbehør til fast ejendom, husdyrbesætning og redskaber, der anvendes i land-  

 og skovbrug, rettigheder på hvilke civilretten om fast ejendom finder  

 anvendelse, brugsrettigheder til fast ejendom, samt rettigheder til  

 varierende eller faste ydelser, der betales for udnyttelsen af eller retten  

 til at udnytte mineralforekomster, kilder og andre naturforekomster; skibe og  

 luftfartøjer skal ikke anses for fast ejendom.
 3. Bestemmelserne i stykke 1 skal finde anvendelse på indkomst,  

 der hidrører fra direkte brug, udlejning eller enhver anden form for  

 benyttelse af fast ejendom og på fortjeneste ved afhændelse af sådan ejendom.
 4. Bestemmelserne i stykke 1 og 3 skal også finde anvendelse på  

 indkomst af fast ejendom, der tilhører et foretagende, og på indkomst af fast  

 ejendom, der anvendes ved udøvelsen af frit erhverv.
Artikel 7 Fortjeneste ved erhvervsvirksomhed 1. Fortjeneste, indvundet af et foretagende i en kontraherende  

 stat, kan kun beskattes i denne stat, medmindre foretagendet driver  

 erhvervsvirksomhed i den anden kontraherende stat gennem et der beliggende  

 fast driftssted.
Såfremt foretagendet driver en sådan virksomhed, kan dets  

 fortjeneste beskattes i den anden stat, men kun for så vidt angår den del  

 deraf, som kan henføres til dette faste driftssted.
 2. Under iagttagelse af bestemmelserne i stykke 3 skal der i  

 tilfælde, hvor et foretagende i en kontraherende stat driver  

 erhvervsvirksomhed i den anden kontraherende stat gennem et der beliggende  

 fast driftssted, i hver kontraherende stat til dette faste driftssted  

 henføres den fortjeneste, som det kunne forventes at ville have opnået, hvis  

 det havde været et frit og uafhængigt foretagende, som udøvede den samme  

 eller lignende virksomhed på samme eller lignende vilkår, og som under  

 fuldstændig frie forhold afsluttede forretninger med det foretagende, hvis  

 faste driftssted det er.
 3. Ved fastsættelse af et fast driftssteds fortjeneste skal det  

 være tilladt at fradrage omkostninger, der er afholdt for det faste  

 driftssted, herunder generalomkostninger til ledelse og administration, hvad  

 enten de er afholdt i den stat, hvori det faste driftssted er beliggende,  

 eller andre steder.
 4. I det omfang det har været sædvane i en kontraherende stat at  

 fastsætte den fortjeneste, der kan henføres til et fast driftssted, på  

 grundlag af en fordeling af foretagendets samlede fortjeneste mellem dets  

 forskellige afdelinger, skal intet i stykke 2 hindre denne kontraherende stat  

 i at fastsætte den skattepligtige fortjeneste på grundlag af en sådan  

 sædvanemæssig fordeling; den valgte fordelingsmetode skal imidlertid være  

 sådan, at resultatet bliver i overensstemmelse med de principper, der er  

 fastlagt i denne artikel.
 5. Ingen fortjeneste skal kunne henføres til et fast driftssted,  

 blot fordi dette faste driftssted har foretaget vareindkøb for foretagendet.
 6. Ved anvendelsen af de foregående stykker skal den fortjeneste,  

 der henføres til det faste driftssted, fastsættes efter samme metode år for  

 år, medmindre der er god og fyldestgørende grund for det modsatte.
 7. I tilfælde, hvor fortjeneste omfatter indkomst eller gevinst,  

 som er omhandlet særskilt i andre artikler i denne overenskomst, skal  

 bestemmelserne i disse artikler ikke berøres af bestemmelserne i denne  

 artikel.
Artikel 8 Skibs- og luftfart samt containere 1. Fortjeneste ved skibs- eller luftfartsvirksomhed i  

 international trafik kan kun beskattes i den kontraherende stat, hvori  

 foretagendets virkelige ledelse har sit sæde.
 2. Såfremt den virkelige ledelse af et foretagende, der driver  

 skibsfartsvirksomhed, har sit sæde om bord på et skib, skal foretagendet  

 anses for at have sit sæde i den kontraherende stat, i hvilken skibet har sit  

 hjemsted, eller, såfremt et sådant ikke findes, i den kontraherende stat,  

 hvor skibets reder er hjemmehørende.
 3. Fortjeneste, som et foretagende i en kontraherende stat  

 oppebærer ved brug, vedligeholdelse eller udlejning af containere (herunder  

 anhængere, pramme og lignende udstyr til transport af containere), der  

 anvendes til transport af varer, kan kun beskattes i den kontraherende stat,  

 hvori dette foretagendes virkelige ledelse har sit sæde, med mindre sådanne  

 containere, anhængere, pramme og lignende udstyr alene anvendes til transport  

 mellem pladser i den anden kontraherende stat.
 4. Bestemmelserne i stykke 1 skal også finde anvendelse på  

 fortjeneste ved deltagelse i en pool, et konsortium eller en international  

 driftsorganisation.
 5. Bestemmelserne i stykke 1 og 4 skal finde anvendelse på  

 fortjeneste, oppebåret af det danske, norske og svenske luftfartskonsortium  

 Scandinavian Airlines System (SAS), men kun på den del af fortjenesten, som  

 svarer til den andel i konsortiet, der ejes af Det Danske Luftfartsselskab  

 (DDL), den danske partner i Scandinavian Airlines System (SAS).
Artikel 9 Indbyrdes forbundne foretagender 1. I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 der afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, men som på grund  

 af disse vilkår ikke er tilfaldet dette, medregnes til dette foretagendes  

 fortjeneste og beskattes i overensstemmelse hermed.
2. I tilfælde, hvor en kontraherende stat til fortjenesten for et  

 foretagende i denne stat medregner - og i overensstemmelse hermed beskatter -  

 fortjeneste, som et foretagende i den anden kontraherende stat er blevet  

 beskattet af i denne anden stat, og den således medregnede fortjeneste er  

 fortjeneste, som ville være tilfaldet foretagendet i den førstnævnte stat,  

 hvis vilkårene mellem de to foretagender havde været de samme, som ville være  

 blevet aftalt mellem uafhængige foretagender, skal denne anden stat foretage  

 en dertil svarende regulering af det skattebeløb, som er beregnet der af  

 fortjenesten.
Ved reguleringen skal der tages hensyn til de øvrige  

 bestemmelser i denne overenskomst, og de kontraherende staters kompetente  

 myndigheder skal om nødvendigt rådføre sig med hinanden.
Artikel 10 Udbytte 1. a) Udbytte, som betales af et selskab, der er hjemmehørende i  

 Danmark, til en person, der er hjemmehørende i Irland, kan beskattes i  

 Irland; De kontraherende staters kompetente myndigheder skal ved gensidig aftale  

 fastsætte de nærmere regler for gennemførelsen af disse begrænsninger.
 Dette stykke berører ikke adgangen til at beskatte selskabet af den  

 fortjeneste, hvoraf udbyttet er betalt.
2. a) Udbytte, som betales af et selskab, der er hjemmehørende i  

 Irland, til en person, der er hjemmehørende i Danmark, kan beskattes i  

 Danmark; De kontraherende staters kompetente myndigheder skal ved gensidig aftale  

 fastsætte de nærmere regler for gennemførelsen af disse begrænsninger.
 Dette stykke berører ikke adgangen til at beskatte selskabet af den  

 fortjeneste, hvoraf udbyttet er betalt.
 3. Under iagttagelse af bestemmelserne i stykke 4 i denne artikel  

 skal en person, der er hjemmehørende i Danmark, og som modtager udbytte fra  

 et selskab, der er hjemmehørende i Irland, under forudsætning af at den i  

 Danmark hjemmehørende person er den retmæssige ejer af udbyttet, være  

 berettiget til den samme skattegodtgørelse, for så vidt angår disse udbytter,  

 som en fysisk person hjemmehørende i Irland ville være berettiget til, hvis  

 denne fysiske person havde modtaget disse udbytter, og til udbetaling af  

 Irland af ethvert beløb, hvormed denne skattegodtgørelse overstiger enhver  

 skat, der efter bestemmelserne i stykke 2, litra b) kan pålignes sådanne  

 udbytter.
4. Bestemmelserne i stykke 3 skal ikke finde anvendelse i  

 tilfælde, hvor udbyttets retmæssige ejer (når dette er et selskab) er, eller  

 er forbundet med, et selskab, der enten alene eller sammen med et eller flere  

 forbundne selskaber direkte eller indirekte kontrollerer 25 pct. eller mere  

 af stemmeretten i det selskab, hvorfra udbyttet er modtaget.
Ved anvendelsen  

 af dette stykke skal to selskaber anses for forbundet, hvis det ene er  

 kontrolleret direkte eller indirekte af det andet, eller begge er  

 kontrolleret direkte eller indirekte af et tredje selskab.
 5. Udtrykket »udbytte« betyder i denne artikel indkomst  

 af aktier eller andre rettigheder, der ikke er gældsfordringer, såvel som  

 indkomst, der er undergivet samme skattemæssige behandling som indkomst af  

 aktier i henhold til lovgivningen i den stat, hvori det udbytteudloddende  

 selskab er hjemmehørende.
6. Bestemmelserne i stykke 1, 2 og 3 skal ikke finde anvendelse,  

 såfremt udbyttets retmæssige ejer, der er hjemmehørende i en kontraherende  

 stat, driver erhvervsvirksomhed i den anden kontraherende stat, i hvilken det  

 udbyttebetalende selskab er hjemmehørende, gennem et der beliggende fast  

 driftssted, eller udøver frit erhverv i denne anden stat fra et der  

 beliggende fast sted, og den aktiebesiddelse, som ligger til grund for  

 udlodningen af udbyttet, har direkte forbindelse med et sådant fast  

 driftssted eller fast sted.
I så fald skal bestemmelserne i henholdsvis  

 artikel 7 eller artikel 14 finde anvendelse.
 7. I tilfælde, hvor et selskab, der er hjemmehørende i en  

 kontraherende stat, oppebærer fortjeneste eller indkomst fra den anden  

 kontraherende stat, må denne anden stat ikke påligne nogen skat på udbytte,  

 som betales af selskabet, med mindre udbyttet betales til en person, der er  

 hjemmehørende i denne anden stat, eller den aktiebesiddelse, som ligger til  

 grund for udlodningen af udbyttet, har direkte forbindelse med et fast  

 driftssted eller et fast sted, der er beliggende i denne anden stat, eller  

 undergive selskabets ikke-udloddede fortjeneste nogen skat på ikke-udloddet  

 fortjeneste, selv om det betalte udbytte eller den ikke-udloddede fortjeneste  

 helt eller delvis består af fortjeneste eller indkomst hidrørende fra denne  

 anden stat.
Artikel 11 Renter 1. Renter, der hidrører fra en kontraherende stat og betales til  

 en person, der er hjemmehørende i den anden kontraherende stat, kan, hvis den  

 pågældende er renternes retmæssige ejer, kun beskattes i denne anden stat.
 2. Udtrykket »renter« betyder i denne artikel indkomst  

 af gældsfordringer af enhver art, hvad enten de er sikrede ved pant i fast  

 ejendom eller ikke, og hvad enten de indeholder en ret til andel i  

 skyldnerens fortjeneste eller ikke, og især indkomst af statsgældsbeviser og  

 indkomst af obligationer eller forskrivninger, herunder agiobeløb og  

 gevinster, der knytter sig til sådanne gældsbeviser, obligationer eller  

 forskrivninger, men skal ikke omfatte nogen indkomst, der behandles som  

 udbytte efter artikel 10. Straftillæg som følge af for sen betaling skal ikke  

 anses for renter i denne artikel.
3. Bestemmelserne i stykke 1 skal ikke finde anvendelse, såfremt  

 renternes retmæssige ejer, der er hjemmehørende i en kontraherende stat,  

 driver erhvervsvirksomhed i den anden kontraherende stat, hvorfra renterne  

 hidrører, gennem et der beliggende fast driftssted eller udøver frit erhverv  

 i denne anden stat fra et der beliggende fast sted, og den fordring, som  

 ligger til grund for de betalte renter, har direkte forbindelse med et sådant  

 fast driftssted eller fast sted.
I så fald skal bestemmelserne henholdsvis i  

 artikel 7 eller artikel 14 finde anvendelse.
4. I tilfælde, hvor en særlig forbindelse mellem den, der betaler  

 renterne, og den retmæssige ejer, eller mellem disse og en tredje person, har  

 bevirket, at renterne, set i forhold til den gældsfordring, for hvilken de er  

 betalt, overstiger det beløb, som ville være blevet aftalt mellem skyldneren  

 og den retmæssige ejer, såfremt den nævnte forbindelse ikke havde foreligget,  

 skal bestemmelserne i denne artikel alene finde anvendelse på det sidstnævnte  

 beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en kontraherende stat og betales  

 til en person, der er hjemmehørende i den anden kontraherende stat, kan, hvis  

 den pågældende er royaltybeløbets retmæssige ejer, kun beskattes i denne  

 anden stat.
 2. Udtrykket »royalties« betyder i denne artikel  

 betalinger af enhver art, der modtages som vederlag for anvendelsen af eller  

 retten til at anvende enhver ophavsret til et litterært, kunstnerisk eller  

 videnskabeligt arbejde, herunder spillefilm, ethvert patent, varemærke,  

 mønster eller model, tegning, hemmelig formel eller fremstillingsmetode,  

 eller for oplysninger om industrielle, kommercielle eller videnskabelige  

 erfaringer.
3. Bestemmelserne i stykke 1 skal ikke finde anvendelse, såfremt  

 royaltybeløbets retmæssige ejer, der er hjemmehørende i en kontraherende  

 stat, driver erhvervsvirksomhed i den anden kontraherende stat, hvorfra  

 royaltybeløbet hidrører, gennem et der beliggende fast driftssted eller  

 udøver frit erhverv i denne anden stat fra et der beliggende fast sted, og  

 den rettighed eller ejendom, der ligger til grund for de betalte royalties,  

 har direkte forbindelse med et sådant fast driftssted eller fast sted.
I så  

 fald skal bestemmelserne i henholdsvis artikel 7 eller artikel 14 finde  

 anvendelse.
4. I tilfælde, hvor en særlig forbindelse mellem den, der betaler  

 royalties, og den retmæssige ejer, eller mellem disse og en tredje person,  

 har bevirket, at de betalte royalties, når hensyn tages til den anvendelse,  

 rettighed eller oplysning, for hvilken de er betalt, overstiger det beløb,  

 som ville være blevet aftalt mellem skyldneren og den retmæssige ejer,  

 såfremt den nævnte forbindelse ikke havde foreligget, skal bestemmelserne i  

 denne artikel alene finde anvendelse på det sidstnævnte beløb.
I så fald skal  

 det overskydende beløb kunne beskattes i overensstemmelse med lovgivningen i  

 hver af de kontraherende stater under hensyntagen til de øvrige bestemmelser  

 i denne overenskomst.
Artikel 13 Kapitalgevinster 1. Fortjeneste, som en person, der er hjemmehørende i en  

 kontraherende stat, erhverver ved afhændelse af fast ejendom, som omhandlet i  

 artikel 6, og som er beliggende i den anden kontraherende stat, kan beskattes  

 i denne anden stat.
 2. Fortjeneste ved afhændelse af aktier, rettigheder eller en  

 andel i et selskab, enhver anden juridisk person eller et interessentskab,  

 hvis aktiver hovedsageligt består af, eller af rettigheder til, fast ejendom,  

 der er beliggende i en kontraherende stat, eller af aktier i et selskab, hvis  

 aktiver hovedsageligt består af, eller af rettigheder til, sådan fast  

 ejendom, der er beliggende i en kontraherende stat, kan beskattes i den stat,  

 hvori den faste ejendom er beliggende, i de tilfælde hvor sådan fortjeneste i  

 henhold til denne stats lovgivning er underlagt de samme skatteregler som  

 fortjeneste ved afhændelse af fast ejendom.
 3. Fortjeneste, udover de i stykke 2 i denne artikel omhandlede,  

 ved afhændelse af rørlig formue, der udgør en del af erhvervsformuen i et  

 fast driftssted, som et foretagende i en kontraherende stat har i den anden  

 kontraherende stat, eller ved afhændelse af rørlig formue, der hører til et  

 fast sted, som en person, der er hjemmehørende i en kontraherende stat, har  

 til rådighed til udøvelse af frit erhverv i den anden kontraherende stat,  

 herunder også fortjeneste ved afhændelse af et sådant fast driftssted  

 (særskilt eller sammen med hele foretagendet), eller af et sådant fast sted,  

 kan beskattes i denne anden stat.
 4. Fortjeneste, som et foretagende i en kontraherende stat  

 erhverver ved afhændelse af skibe eller luftfartøjer, der anvendes i  

 international trafik, eller af rørlig formue, der er knyttet til driften af  

 sådanne skibe eller luftfartøjer, kan kun beskattes i den stat, hvori  

 foretagendets virkelige ledelse har sit sæde.
 5. Fortjeneste, som et foretagende i en kontraherende stat  

 erhverver ved afhændelse af containere (herunder anhængere, pramme og  

 lignende udstyr til transport af containere), der anvendes til transport af  

 varer, kan kun beskattes i den kontraherende stat, hvori dette foretagendes  

 virkelige ledelse har sit sæde, medmindre sådanne containere, anhængere,  

 pramme og lignende udstyr alene anvendes til transport mellem pladser i den  

 anden kontraherende stat.
 6. Fortjeneste ved afhændelse af alle andre aktiver end de i  

 stykke 1, 2, 3, 4 og 5 omhandlede kan kun beskattes i den kontraherende stat,  

 hvori afhænderen er hjemmehørende.
 7. Bestemmelserne i stykke 4 skal finde anvendelse på fortjeneste,  

 der erhverves af det danske, norske og svenske luftfartskonsortium  

 Scandinavian Airlines System (SAS), men kun for den del af fortjenesten, som  

 svarer til den andel i konsortiet, der ejes af Det Danske Luftfartsselskab  

 (DDL), den danske partner i Scandinavian Airlines System (SAS).
 8. I tilfælde hvor en fysisk person, der var hjemmehørende i en  

 kontraherende stat for en periode af 5 år eller mere, og som er blevet  

 hjemmehørende i den anden kontraherende stat, skal stykke 6 ikke berøre den  

 førstnævnte kontraherende stats ret til i henhold til dens nationale  

 lovgivning at beskatte personen af kapitalgevinster af aktier indtil  

 tidspunktet for flytning af personens skattemæssige hjemsted.
Artikel 14 Frit erhverv 1. Indkomst ved frit erhverv eller andet arbejde af selvstændig  

 karakter oppebåret af en person, der er hjemmehørende i en kontraherende  

 stat, kan kun beskattes i denne stat, medmindre han har et fast sted, som til  

 stadighed står til rådighed for ham i den anden kontraherende stat med  

 henblik på udøvelsen af hans virksomhed.
Såfremt han har et sådant fast sted,  

 kan indkomsten beskattes i den anden stat, men kun i det omfang den kan  

 henføres til dette faste sted.
 2. Udtrykket »frit erhverv« omfatter især selvstændig  

 videnskabelig, litterær, kunstnerisk, uddannende eller undervisende  

 virksomhed samt selvstændig virksomhed som læge, advokat, ingeniør, arkitekt,  

 tandlæge og revisor.
Artikel 15 Personligt arbejde i tjenesteforhold 1. Såfremt bestemmelserne i artikel 16, 18 og 19 ikke medfører  

 andet, kan gage, løn og andet lignende vederlag for personligt arbejde i  

 tjenesteforhold oppebåret af en person, der er hjemmehørende i en  

 kontraherende stat, kun beskattes i denne stat, medmindre arbejdet er udført  

 i den anden kontraherende stat.
Er arbejdet udført der, kan det vederlag, som  

 oppebæres herfor, beskattes i denne anden stat.
 2. Uanset bestemmelserne i stykke 1 kan vederlag, som en person,  

 der er hjemmehørende i en kontraherende stat, oppebærer for personligt  

 arbejde i tjenesteforhold, udført i den anden kontraherende stat, kun  

 beskattes i den førstnævnte stat, såfremt:
 3. Uanset de foranstående bestemmelser i denne artikel kan  

 vederlag for personligt arbejde i tjenesteforhold, der udføres om bord på et  

 skib eller luftfartøj, som et foretagende i en kontraherende stat anvender i  

 international trafik, beskattes i den kontraherende stat, hvori foretagendets  

 virkelige ledelse har sit sæde.
 4. I tilfælde, hvor en person, som er hjemmehørende i Danmark,  

 oppebærer vederlag for personligt arbejde i tjenesteforhold udført om bord på  

 et luftfartøj, der anvendes i international trafik af konsortiet Scandinavian  

 Airlines System (SAS), kan sådant vederlag kun beskattes i Danmark.
Artikel 16 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmehørende i en kontraherende stat,i hans egenskab af medlem af  

 bestyrelsen for et selskab, der er hjemmehørende i den anden kontraherende  

 stat, kan beskattes i denne anden stat.
Artikel 17 Kunstnere og sportsfolk 1. Uanset bestemmelserne i artiklerne 14 og 15 kan indkomst, som  

 en person, der er hjemmehørende i en kontraherende stat, oppebærer som  

 optrædende kunstner, såsom teater-, film-, radio- eller fjernsynskunstner,  

 eller musiker, eller som sportsmand, ved hans virksomhed udøvet i denne  

 egenskab i den anden kontraherende stat, beskattes i denne anden stat.
 2. I tilfælde, hvor indkomst ved den virksomhed, som udøves af en  

 optrædende kunstner eller en sportsmand i hans egenskab som sådan, ikke  

 tilfalder kunstneren eller sportsmanden selv, men en anden person, kan denne  

 indkomst, uanset bestemmelserne i artiklerne 7, 14 og 15, beskattes i den  

 kontraherende stat, i hvilken kunstneren eller sportsmanden udøver sin  

 virksomhed.
 3. Bestemmelserne i stykke 1 og 2 skal ikke finde anvendelse på  

 indkomst, der oppebæres ved virksomhed udøvet i en kontraherende stat af  

 kunstnere eller sportsfolk, hvis opholdet i denne stat væsentligt er støttet  

 af offentlige midler fra den anden kontraherende stat, dens politiske  

 underafdelinger eller lokale myndigheder.
Artikel 18 Pensioner, livrenter og lignende betalinger 1. Såfremt bestemmelserne i artikel 19, stykke 2, ikke medfører  

 andet, kan pensioner, livrenter og andre lignende vederlag, der betales til  

 en person, der er hjemmehørende i en kontraherende stat, kun beskattes i  

 denne stat.
 2. Betalinger, der modtages af en fysisk person, der er  

 hjemmehørende i en kontraherende stat, fra en lovbestemt social  

 forsikringsordning eller i henhold til sociallovgivningen i den anden  

 kontraherende stat, kan beskattes i denne anden stat.
 3. Uanset bestemmelserne i stykke 1, kan, for så vidt angår en  

 fysisk person, der var hjemmehørende i en kontraherende stat og er blevet  

 hjemmehørende i den anden kontraherende stat, pensioner, livrenter og andre  

 lignende vederlag, der tilfalder en sådan fysisk person fra den førstnævnte  

 stat, beskattes i denne stat i henhold til dens nationale lovgivning,  

 medmindre en sådan fysisk person er statsborger i den anden kontraherende  

 stat uden også at være statsborger i den førstnævnte kontraherende stat.
 4. Udtrykket »livrenter« betyder en fastsat sum, der er  

 periodisk betalbar til fastsatte tidspunkter, for livstid eller for et  

 bestemt tidsrum eller et tidsrum, som lader sig bestemme, i henhold til en  

 forpligtelse til at præstere disse betalinger mod rimeligt og fuldt vederlag  

 i penge eller penges værdi.
Artikel 19 Offentlige hverv 1. a) Vederlag, undtagen pensioner, der betales af en  

 kontraherende stat, dens politiske underafdelinger eller lokale myndigheder  

 til en fysisk person for udførelse af hverv for denne stat, dens  

 underafdelinger eller myndigheder, kan kun beskattes i denne stat.
 2. a) Enhver pension, som betales af en kontraherende stat, dens  

 politiske underafdelinger eller lokale myndigheder - eller af midler  

 tilvejebragt af disse - til en fysisk person for udøvelse af hverv for denne  

 stat, dens underafdelinger eller myndigheder, kan kun beskattes i denne stat.
 3. Bestemmelserne i artiklerne 15, 16 og 18 skal finde anvendelse  

 på vederlag og pensioner, der betales for hverv i forbindelse med  

 erhvervsvirksomhed, der drives af en kontraherende stat, dens politiske  

 underafdelinger eller lokale myndigheder.
Artikel 20 Studerende Beløb, som en studerende eller en erhvervspraktikant, der er, eller som,  

 umiddelbart før han besøger en kontraherende stat, var hjemmehørende i den  

 anden kontraherende stat, og som opholder sig i den førstnævnte stat  

 udelukkende i studie- eller uddannelsesøjemed, modtager til sit underhold,  

 sit studium eller sin uddannelse, skal ikke beskattes i denne stat under  

 forudsætning af, at sådanne beløb hidrører fra kilder uden for denne stat.
Artikel 21 Andre indkomster 1. Indkomster, der oppebæres af en i en kontraherende stat  

 hjemmehørende person, og som ikke er behandlet i de foranstående artikler i  

 denne overenskomst, kan, uanset hvorfra de hidrører, kun beskattes i denne  

 stat.
2. Bestemmelserne i stykke 1 skal ikke finde anvendelse på anden  

 indkomst end indkomst af fast ejendom som defineret i artikel 6, stykke 2,  

 såfremt den i en kontraherende stat hjemmehørende modtager af sådan indkomst  

 driver erhvervsvirksomhed i den anden kontraherende stat gennem et der  

 beliggende fast driftssted, eller udøver frit erhverv i denne anden stat fra  

 et der beliggende fast sted, og den rettighed eller ejendom, som ligger til  

 grund for den udbetalte indkomst, har direkte forbindelse med et sådant fast  

 driftssted eller fast sted.
I så fald skal bestemmelserne henholdsvis i  

 artikel 7 eller artikel 14 finde anvendelse.
Artikel 22 Virksomhed i forbindelse med forundersøgelser, efterforskning eller udvinding af kulbrinter 1. Uanset bestemmelserne i artiklerne 5 og 14 skal en person, der  

 er hjemmehørende i en af de kontraherende stater og udøver virksomhed i  

 forbindelse med forundersøgelser, efterforskning eller udvinding af  

 kulbrinter i den anden kontraherende stat, med hensyn til denne virksomhed  

 anses for at udøve virksomhed i denne anden kontraherende stat gennem et der  

 beliggende fast driftssted eller fast sted.
2. Uanset bestemmelserne i stykke 1, skal boreplatform-virksomhed,  

 udøvet uden for kysten kun udgøre et fast driftssted, hvis virksomheden  

 udøves i en periode eller perioder, der sammenlagt overstiger 365 dage inden  

 for en 18 måneders periode.
Ved anvendelsen af denne bestemmelse skal  

 imidlertid virksomhed, udøvet af et foretagende, der er forbundet med et  

 andet foretagende som omhandlet i artikel 9, anses som udøvet af det  

 foretagende, med hvilket det er forbundet, hvis den pågældende virksomhed er  

 væsentlig den samme som den, der udøves af det sidstnævnte foretagende.
 3. Uanset bestemmelserne i stykke 1, skal fortjeneste, der  

 oppebæres af et foretagende, i en kontraherende stat ved transport med skib  

 eller luftfartøj af forsyninger eller mandskab til et sted, hvor der i den  

 anden kontraherende stat drives virksomhed uden for kysten i forbindelse med  

 forundersøgelser, efterforskning eller udvinding af kulbrinter, eller ved  

 drift af bugserbåde og lignende fartøjer i forbindelse med sådan virksomhed,  

 kun beskattes i den kontraherende stat, hvori foretagendets virkelige ledelse  

 har sit sæde.
 4. Gage, løn og andre lignende vederlag, som en fysisk person, der  

 er hjemmehørende i en kontraherende stat, oppebærer for arbejde eller  

 personlig tjenesteydelse, udført om bord på et skib eller luftfartøj, som  

 omhandlet i stykke 3, skal beskattes i overensstemmelse med artikel 15,  

 stykke 3.
5. Uanset bestemmelserne i artikel 13, skal fortjeneste på  

 boreplatforme anvendt i forbindelse med den i stykke 2 nævnte virksomhed, som  

 anses for oppebåret af en person, der er hjemmehørende i en kontraherende  

 stat, når platform-virksomheden ophører med at være skattepligtig i den anden  

 kontraherende stat, være fritaget for beskatning i denne anden stat.
Ved  

 anvendelsen af dette stykke betyder udtrykket »fortjeneste« det  

 beløb, hvormed handelsværdien på tidspunktet for overflytning overstiger  

 restværdien på dette tidspunkt, forhøjet med enhver foretagen nedskrivning.
Artikel 23 Ophævelse af dobbeltbeskatning Dobbeltbeskatning skal undgås på følgende måde:
 1. I Danmark:
 Et sådant fradrag skal dog ikke kunne overstige den del af  

 indkomstskatten, beregnet før sådant fradrag, der svarer til den indkomst,  

 som kan beskattes i Irland.
 2. I Irland: Med forbehold af bestemmelserne i lovgivningen i  

 Irland om indrømmelse af fradrag i den irske skat af skat, der skal betales i  

 et statsområde uden for Irland (hvilket ikke skal indvirke på det deri  

 indeholdte almindelige princip):
 3. Når der, i overensstemmelse med lovgivningen i en kontraherende  

 stat, for en midlertidig periode er indrømmet nedsættelse af skatten af et  

 foretagendes fortjeneste (herefter omtalt i denne artikel som  

 »skattenedsat fortjeneste«) med det formål at tilskynde økonomisk  

 udvikling i denne stat, skal henholdsvis »indkomstskat, der er  

 betalt« i stykke 1, litra a), i denne artikel, og »skat, der skal  

 betales« i stykke 2, litra a) eller b), i denne artikel, anses for i  

 ethvert år eller enhver regnskabsperiode, hvor en sådan nedsættelse tillades,  

 at omfatte ethvert skattebeløb, som foretagendet skulle have betalt af  

 fortjeneste i dette år eller denne regnskabsperiode, hvis nedsættelsen ikke  

 var indrømmet.
 4. Når aktier, hvis kapitalgevinst er beskattet i overensstemmelse  

 med artikel 13, stykke 8, efterfølgende afhændes, og fortjenesten af sådanne  

 aktier beskattes i afhænderens bopælsstat i overensstemmelse med artikel 13,  

 stykke 6, skal denne stat indrømme fradrag i skatten af fortjenesten med et  

 beløb svarende til den indkomstskat, der var betalt i den anden kontraherende  

 stat.
 Et sådant fradrag skal dog ikke kunne overstige den del af  

 indkomstskatten, beregnet før sådant fradrag, der svarer til den fortjeneste,  

 som blev beskattet i den anden kontraherende stat i overensstemmelse med  

 artikel 13, stykke 8.
 5. I tilfælde, hvor indkomst eller gevinst efter enhver  

 bestemmelse i denne overenskomst helt eller delvis er fritaget for skat i en  

 kontraherende stat, og en fysisk person, i henhold til den gældende  

 lovgivning i den anden kontraherende stat, er skattepligtig af den pågældende  

 indkomst eller gevinst med hensyn til den del deraf, som er overført til  

 eller modtaget i denne anden stat, og ikke med hensyn til det fulde beløb,  

 skal den fritagelse, der i henhold til denne overenskomst skal indrømmes i  

 den førstnævnte stat kun gælde den del af indkomsten eller gevinsten, som er  

 overført til eller modtaget i denne anden stat.
 6. Uanset de foranstående bestemmelser i denne artikel skal:
Artikel 24 Ikke-diskriminering 1. Statsborgere i en kontraherende stat skal ikke i den anden  

 kontraherende stat kunne undergives nogen beskatning eller dermed forbundne  

 krav, som er anderledes eller mere byrdefulde end den beskatning og dermed  

 forbundne krav, som statsborgere i denne anden stat under samme forhold er  

 eller måtte blive undergivet.
Uanset bestemmelserne i artikel 1, skal denne  

 bestemmelse også finde anvendelse på personer, der ikke er hjemmehørende i  

 den ene af eller i begge de kontraherende stater.
2. Beskatningen af et fast driftssted, som et foretagende i en  

 kontraherende stat har i den anden kontraherende stat, må ikke være mindre  

 fordelagtig i denne anden stat end beskatningen af foretagender i denne anden  

 stat, der driver samme virksomhed.
Denne bestemmelse skal ikke kunne  

 fortolkes som forpligtende en kontraherende stat til at indrømme personer,  

 der er hjemmehørende i den anden kontraherende stat, de personlige  

 skattemæssige begunstigelser, lempelser og nedsættelser, som den som følge af  

 ægteskabelig stilling eller forsørgerpligt over for familie indrømmer  

 personer, der er hjemmehørende inden for dens eget område.
 3. Medmindre bestemmelserne i artikel 9, stykke 1, artikel 11,  

 stykke 4, eller artikel 12, stykke 4, finder anvendelse, skal renter,  

 royalties og andre betalinger, der udredes af et foretagende i en  

 kontraherende stat til en person, der er hjemmehørende i den anden  

 kontraherende stat, kunne fratrækkes ved opgørelsen af et sådant foretagendes  

 skattepligtige indkomst under samme betingelser, som hvis betalingerne var  

 sket til en person, der er hjemmehørende i den førstnævnte stat.
 4. Foretagender i en kontraherende stat, hvis formue helt eller  

 delvis ejes eller kontrolleres, direkte eller indirekte, af en eller flere  

 personer, der er hjemmehørende i den anden kontraherende stat, skal ikke i  

 den førstnævnte stat kunne undergives nogen beskatning eller dermed forbundne  

 krav, som er anderledes eller mere byrdefulde end den beskatning og dermed  

 forbundne krav, som andre tilsvarende foretagender i den førstnævnte stat er  

 eller måtte blive undergivet.
 5. Uanset bestemmelserne i artikel 2 skal bestemmelserne i denne  

 artikel finde anvendelse på skatter af enhver art og betegnelse.
Artikel 25 Fremgangsmåden ved indgåelse af gensidige aftaler 1. I tilfælde hvor en person mener, at foranstaltninger, truffet  

 af en af eller begge de kontraherende stater, for ham medfører eller vil  

 medføre en beskatning, som ikke er i overensstemmelse med bestemmelserne i  

 denne overenskomst, kan han, uanset hvilke retsmidler der måtte være fastsat  

 i disse staters interne lovgivning, indbringe sin sag for den kompetente  

 myndighed i den kontraherende stat, i hvilken han er hjemmehørende eller,  

 hvis hans sag falder under artikel 24, stykke 1, for den kompetente myndighed  

 i den kontraherende stat, i hvilken han er statsborger.
Sagen skal forelægges  

 inden 3 år fra den dag, hvor der er givet ham den første underretning om den  

 foranstaltning, der medfører beskatning, som ikke er i overensstemmelse med  

 bestemmelserne i overenskomsten.
2. Den kompetente myndighed skal, hvis indsigelsen synes at være  

 begrundet, og hvis den ikke selv kan nå til en tilfredsstillende løsning,  

 søge at løse sagen ved gensidig aftale med den kompetente myndighed i den  

 anden kontraherende stat med henblik på at undgå en beskatning, der ikke er i  

 overensstemmelse med overenskomsten.
Enhver indgået aftale skal gennemføres  

 uden hensyn til frister, der måtte gælde ifølge de kontraherende staters  

 interne lovgivning.
3. De kompetente myndigheder i de kontraherende stater skal søge  

 ved gensidig aftale at løse vanskeligheder eller tvivlsspørgsmål, der måtte  

 opstå med hensyn til fortolkningen eller anvendelsen af overenskomsten.
De  

 kan også forhandle om undgåelse af dobbeltbeskatning i tilfælde, som ikke er  

 omhandlet i overenskomsten.
4. De kontraherende staters kompetente myndigheder kan træde i  

 direkte forbindelse med hinanden med henblik på indgåelse af en aftale i  

 overensstemmelse med de foranstående stykker.
Når det for tilvejebringelse af  

 en aftale skønnes ønskeligt, at der finder en mundlig forhandling sted, kan  

 en sådan finde sted i et udvalg bestående af repræsentanter for de kompetente  

 myndigheder i de kontraherende stater.
Artikel 26 Udveksling af oplysninger 1. De kontraherende staters kompetente myndigheder skal udveksle  

 sådanne oplysninger, som er nødvendige for at gennemføre bestemmelserne i  

 denne overenskomst eller i de kontraherende staters interne lovgivning  

 vedrørende skatter, der omfattes af overenskomsten, i det omfang denne  

 beskatning ikke strider mod overenskomsten.
Udvekslingen af oplysninger er  

 ikke begrænset af artikel 1. Alle oplysninger, der modtages af en  

 kontraherende stat, skal behandles som hemmelige på samme måde som  

 oplysninger, der modtages i henhold til denne stats interne lovgivning, og må  

 kun meddeles til personer eller myndigheder (herunder domstole og  

 forvaltningsmyndigheder), der er beskæftiget med påligning, opkrævning,  

 inddrivelse, retsforfølgelse eller klagebehandling i forbindelse med de  

 skatter, der er omfattet af denne overenskomst.
Sådanne personer eller  

 myndigheder må kun benytte oplysningerne til sådanne formål.
De kan meddele  

 oplysningerne under offentlige retshandlinger eller i retsafgørelser.
 2. Bestemmelserne i stykke 1 skal i intet tilfælde kunne fortolkes  

 således, at der pålægges en kontraherende stat pligt til:
Artikel 27 Personer ansat ved diplomatiske og konsulære repræsentationer Intet i denne overenskomst berører de skattemæssige begunstigelser, som  

 ansatte ved diplomatiske eller konsulære repræsentationer måtte nyde i kraft  

 af folkerettens almindelige regler eller særlige aftaler.
Artikel 28 Territorial udvidelse 1. Denne overenskomst kan enten i sin helhed eller med de  

 nødvendige ændringer udvides til enhver del af det til de kontraherende  

 stater hørende område, som specielt er holdt uden for denne overenskomsts  

 område, eller til enhver stat eller område for hvis internationale  

 forbindelser Danmark er ansvarlig, og som påligner skatter af væsentlig samme  

 art som de skatter, overenskomsten finder anvendelse på.
Enhver sådan  

 udvidelse skal have virkning fra det tidspunkt og være undergivet sådanne  

 ændringer og betingelser, herunder betingelser vedrørende opsigelse, som  

 måtte blive fastsat mellem de kontraherende stater i noter, der udveksles ad  

 diplomatisk vej, eller på enhver anden måde, der er i overensstemmelse med  

 deres forfatningsmæssige regler.
 2. Medmindre de kontraherende stater har aftalt andet, skal  

 opsigelsen af overenskomsten af en af dem i henhold til artikel 30 også - på  

 den måde, som er angivet i nævnte artikel - bringe anvendelsen af  

 overenskomsten til ophør på enhver del af det til de kontraherende stater  

 hørende område eller på enhver stat eller ethvert område, til hvilken den er  

 blevet udvidet i henhold til denne artikel.
Artikel 29 Ikrafttræden 1. De kontraherende staters regeringer skal underrette hinanden,  

 når de forfatningsmæssige betingelser for denne overenskomsts ikrafttræden er  

 opfyldt.
 2. Denne overenskomst skal træde i kraft ved modtagelsen af den  

 seneste af disse underretninger og skal derefter have virkning:
for så vidt angår indkomstskat vedrørende det indkomstår, der begynder den  

 1. januar eller senere i det år, der følger efter det år, i hvilket  

 overenskomsten træder i kraft, og følgende indkomstår; for så vidt angår skatter på udbytte, der er udbetalt den tredivte dag  

 eller senere efter den dag, på hvilken overenskomsten træder i kraft.
 3. Overenskomsten mellem den kongelige danske regering og Irlands  

 regering til undgåelse af dobbeltbeskatning og forhindring af  

 skatteunddragelse for så vidt angår indkomstskatter og formueskatter, der  

 blev undertegnet i København den 4. februar 1964 (herefter omtalt som  

 »1964-overenskomsten«) skal ophøre at have virkning fra datoerne,  

 hvor denne overenskomst får virkning i henhold til stykke 2.
 4. Aftalen mellem Irlands regering og den kongelige danske  

 regering til undgåelse af dobbeltbeskatning af indkomst oppebåret ved skibs-  

 og luftfartsvirksomhed, dateret den 18. oktober 1954, skal ikke have virkning  

 for enhver periode, hvori nærværende overenskomst har virkning.
Artikel 30 Opsigelse Denne overenskomst skal forblive i kraft på ubestemt tid.
Imidlertid kan  

 hver af de kontraherende stater den 30. juni eller tidligere i ethvert  

 kalenderår, der begynder efter udløbet af en periode på 5 år fra datoen for  

 dens ikrafttræden give den anden kontraherende stat skriftlig meddelelse om  

 opsigelse ad diplomatisk vej.
I så fald skal overenskomsten ophøre at have  

 virkning:
for så vidt angår skatter på indkomst, der vedrører det indkomstår, der  

 følger efter det år, hvori meddelelse er givet, og følgende år; Til bekræftelse heraf har de undertegnede, dertil behørigt befuldmægtigede  

 af deres regering underskrevet denne overenskomst.
 Udfærdiget i to eksemplarer på engelsk, i Dublin den 26. marts 1993.
For Kongeriget Danmarks Regering C.U.
Haxthausen Ambassadør for Kongeriget Danmark For Irlands regering Dick Spring, T.D.
Tanaiste og Udenrigsminister PROTOKOL Ved underskrivelsen af Overenskomsten mellem Danmark og Irland til  

 undgåelse af dobbeltbeskatning og forhindring af skatteunddragelse for så  

 vidt angår indkomstskatter, er undertegnede blevet enige om følgende  

 bestemmelser, som skal udgøre en integrerende del af overenskomsten.
 1. For så vidt angår artikel 6, stykke 2, er der enighed om, at  

 udtrykket »fast ejendom« også omfatter:
2. I tilfælde, hvor et beløb, efter lovgivningen i en  

 kontraherende stat, behandles som henholdsvis udbytte eller rente, men ikke  

 behandles som sådan efter lovgivningen i den anden kontraherende stat, skal  

 intet i artikel 10, stykke 5, artikel 11, stykke 2, eller artikel 23, stykke  

 1 og 2, kunne pålægge denne anden kontraherende stat at anvende samme  

 behandling, som er anvendt i den førstnævnte kontraherende stat.
De  

 kompetente myndigheder skal imidlertid, eventuelt ved anvendelse af sådanne  

 midler, som de finder hensigtsmæssige, herunder godkendelse af begge stater  

 af den samme skattemæssige behandling af det pågældende beløb, søge at undgå  

 dobbeltbeskatning.
Fremgangsmåden ved indgåelse af gensidige aftaler skal  

 finde anvendelse i sådanne tilfælde.
 3. For så vidt angår artikel 13, stykke 2, er der enighed om, at  

 udtrykket »hovedsageligt« skal fortolkes som henvisende til aktier,  

 for hvilke mindst 50 pct. af deres værdi direkte eller indirekte hidrører fra  

 fast ejendom beliggende i en kontraherende stat.
 4. For så vidt angår artikel 15, stykke 2, litra d) skal  

 arbejdstagere, der er hjemmehørende i en kontraherende stat, anses udlejet,  

 hvis de, af en person (arbejdsformidleren), er stillet til rådighed for en  

 anden person for at udføre arbejde i en sådan anden persons (arbejdsgivers)  

 virksomhed, der er beliggende i en anden kontraherende stat, under  

 forudsætning af at arbejdsgiveren er hjemmehørende i eller har et fast  

 driftssted i denne anden stat, og at arbejdsformidleren ikke har noget ansvar  

 og ikke bærer nogen risiko med hensyn til resultatet af arbejdet.
 5. For så vidt angår artikel 23, stykke 6, litra a) er der enighed  

 om, at stykket kan finde anvendelse på fortjeneste fra reel bank- og  

 forsikringsvirksomhed, herunder indkomst og udbytte fra investeringer, der er  

 foretaget med henblik på sådan virksomhed.
 Til bekræftelse heraf har de undertegnede, dertil behørigt  

 befuldmægtigede, underskrevet denne protokol.
 Udfærdiget i to eksemplarer på engelsk i Dublin den 26. marts 1993.
For Kongeriget Danmarks Regering Jeg har den ære at henvise til overenskomsten, undertegnet i dag mellem  

 Irlands regering og Kongeriget Danmarks regering til undgåelse af  

 dobbeltbeskatning og forhindring af skatteunddragelse for så vidt angår  

 indkomstskatter og at meddele Dem følgende på den irske regerings vegne:
 I løbet af forhandlingerne, der førte til indgåelse af den overenskomst,  

 der er i dag undertegnet, har forhandlerne udarbejdet og erklæret sig enige i  

 et aftalememorandum, der har til formål at vejlede skatteyderne i vore to  

 lande ved forståelsen af artikel 23, stykke 6, litra a) (Ophævelse af  

 dobbeltbeskatning), for så vidt som det vedrører finansielle tjenesteydelser.  

 Dette aftalememorandum, der er vedhæftet denne Note, repræsenterer den irske  

 regerings holdning vedrørende artikel 23, stykke 6, litra a) for så vidt som  

 det vedrører finansielle tjenesteydelser.
 Hvis Deres regering deler den ovenstående opfattelse, foreslår jeg, at  

 denne Note og Deres bekræftende svar skal tilkendegive, at vore regeringer  

 deler en fælles opfattelse af betydningen af dette aftalememorandum  

 vedrørende artikel 23, stykke 6, litra a). Denne overenskomst skal træde i  

 kraft på samme dag, som den ovennævnte overenskomst træder i kraft.
 Jeg benytter denne lejlighed til påny at forsikre Deres Excellence om min  

 mest udmærkede højagtelse.
 Dick Spring, T.D.
Tanaiste og Udenrigsminister AFTALEMEMORANDUM Ved denne overenskomsts ikrafttræden er de kompetente myndigheder, efter  

 at have rådført sig med hinanden, blevet enige om følgende, for så vidt angår  

 artikel 23, stykke 6, litra a):
- formålet med den gensidige forhandling, der henvises til i dette stykke  

 vedrørende finansielle tjenesteydelser, er at forhindre finansielle  

 tjenesteydelser baseret på ordninger, hvis eneste formål eller hovedformål er  

 den generelle undgåelse af beskatning, fra at opnå adgang til fordele i  

 henhold til stykke 1, litra b) og stykke 3, og begge de kompetente  

 myndigheder forsikrer og bekræfter, at der ikke er noget ønske eller nogen  

 hensigt om at forhindre rent kommercielt baserede projekter om finansielle  

 tjenesteydelser fra at opnå disse fordele, og det er forsikret og bekræftet,  

 at sådanne projekter vil opnå sådan adgang, - de skal udarbejde et sæt procedurer for at sikre, at de gensidige  

 forhandlinger vil blive gennemført uden unødig forsinkelse, således at  

 godkendelsen eller forkastelsen af et projekt bliver meddelt initiativtagerne  

 til projektet så hurtigt som muligt.
En person, der er hjemmehørende i et af  

 landene, kan anmode om assistance fra en af de kompetente myndigheder, hvis  

 personen er af den opfattelse, at den anden kompetente myndighed forårsager  

 unødig forsinkelse i forbindelse med udførelsen af sin del af de gensidige  

 forhandlinger, og - de kompetente myndigheder kan, fra tid til anden, indgå aftale om, at  

 visse klart definerede typer af finansielle tjenesteydelser kan godkendes af  

 begge de kompetente myndigheder, og kan aftale, at sådanne finansielle  

 tjenesteydelser skal være berettiget til de førnævnte fordele, uden  

 nødvendigvis at have været genstand for forhandling.
Der er desuden enighed  

 om, at indholdet af sådanne aftaler kan offentliggøres af enten den ene af  

 eller af begge de kompetente myndigheder.
26. marts 1993 Dick Spring, T.D.
Tanaiste og Udenrigsminister Hr Minister, Jeg har den ære at anerkende modtagelsen af Deres note af dags dato, som  

 har følgende ordlyd:
 »Jeg har den ære at henvise til overenskomsten, undertegnet i dag  

 mellem Irlands regering og Kongeriget Danmarks regering til undgåelse af  

 dobbeltbeskatning og forhindring af skatteunddragelse for så vidt angår  

 indkomstskatter og at meddele Dem følgende på den irske regerings vegne:
 I løbet af forhandlingerne, der førte til indgåelse af den overenskomst,  

 der er i dag undertegnet, har forhandlerne udarbejdet og erklæret sig enige i  

 et aftalememorandum, der har til formål at vejlede skatteyderne i vore to  

 lande ved forståelsen af artikel 23, stykke 6, litra a) (Ophævelse af  

 dobbeltbeskatning), for så vidt som det vedrører finansielle tjenesteydelser.  

 Dette aftalememorandum, der er vedhæftet denne Note, repræsenterer den irske  

 regerings holdning vedrørende artikel 23, stykke 6, litra a) for så vidt som  

 det vedrører finansielle tjenesteydelser.
Hvis Deres regering deler den ovenstående opfattelse, foreslår jeg, at  

 denne Note og Deres bekræftende svar skal tilkendegive, at vore regeringer  

 deler en fælles opfattelse af betydningen af dette aftalememorandum  

 vedrørende artikel 23, stykke 6, litra a). Denne overenskomst skal træde i  

 kraft på samme dag, som den ovennævnte overenskomst træder i kraft.« Jeg har den ære at meddele Dem, at den danske regering er enige i  

 ovenstående.
Jeg benytter denne lejlighed til påny at forsikre Dem, hr.
Minister, om  

 min mest udmærkede højagtelse.
 Med henvisning til overenskomsten mellem Irlands regering og Kongeriget  

 Danmarks regering til undgåelse af dobbeltbeskatning og forhindring af  

 skatteunddragelse for så vidt angår indkomstskatter, undertegnet i dag, har  

 jeg den ære at meddele, at Danmarks regering er af den opfattelse, at  

 overenskomsten skal være uden præjudice for spørgsmålet om de krav, som er  

 fremsat af henholdsvis Irlands regering og Kongeriget Danmarks regering  

 vedrørende det overlappende område af kontinentalsoklen.
Såfremt Deres regering er enig i ovennævnte opfattelse, foreslår jeg, at  

 denne note og Deres bekræftende svar skal udgøre en overenskomst mellem vore  

 to lande om dette spørgsmål.
Denne overenskomst skal træde i kraft på den  

 samme dato, som ikrafttrædelsen af den nævnte overenskomst.
Modtag, hr.
Minister, forsikringen om min udmærkede højagtelse.
 Jeg har den ære at godkende modtagelsen af Deres Excellences Note af i  

 dag, som har følgende ordlyd:
 »Med henvisning til overenskomsten mellem Irlands regering og  

 Kongeriget Danmarks regering til undgåelse af dobbeltbeskatning og  

 forhindring af skatteunddragelse for så vidt angår indkomstskatter,  

 undertegnet i dag, har jeg den ære at meddele, at Danmarks regering er af den  

 opfattelse, at overenskomsten skal være uden præjudice for spørgsmålet om de  

 krav, som er fremsat af henholdsvis Irlands regering og Kongeriget Danmarks  

 regering vedrørende det overlappende område af kontinentalsoklen.
Såfremt Deres regering er enig i ovennævnte opfattelse, foreslår jeg, at  

 denne note og Deres bekræftende svar skal udgøre en overenskomst mellem vore  

 to lande om dette spørgsmål.
Denne overenskomst skal træde i kraft på den  

 samme dato, som ikrafttrædelsen af den nævnte overenskomst.« Som svar herpå har jeg den ære at meddele, at Irlands regering accepterer  

 Kongeriget Danmarks regerings forslag og er enig i, at Deres Excellences Note  

 og nærværende Note udgør en overenskomst mellem vore to regeringer om dette  

 spørgsmål.
 Jeg benytter mig af denne lejlighed til påny at forsikre Deres Excellence  

 om min mest udmærkede højagtelse.
 Dick Spring, T.D.
Tanaiste og Udenrigsminister Overenskomsten trådte i medfør af artikel 29 i kraft den 8. oktober 1993.
