Ekspropriation af arealer til etablering af cykelsti Den 4. december 2001 kl. 10.00 blev Taksationskommisionen  

 for veje m.v. i Ringkjøbing Amt sat af formanden, dommer Steen Løvbjerg  

 Nielsen, Ringkøbing, med medlemmerne Henning Pedersen, Ikast, og Poul  

 Pedersen,  

 Skjern.
 Som sekretær fungerede retsassessor Frank Mørch, Ringkøbing.
 Der foretoges:
V 3/2001 Begæring om taksation fra Ringkøbing Amt i anledning af  

 ekspropriation af arealer m.v. til etablering af enkeltrettet  

 cykelsti langs øst-vestsiden af landevej  

 559, Brande-Nord (Herningvej), km. 41.190-41.580.
 Der fremlagdes:
 I.  

 	  

 Begæring af 24.  

 oktober 2001 fra Ringkjøbing Amt vedlagt:
 1.  

 	  

 Udskrift af protokol  

 over åstedsfroretningen med tilhørende arealerhvervelsesplan.
 2.  

 	  

 Ringkjøbing Amtsråds  

 brev af 5. september 2001 til lodsejeren.
 3.  

 	  

 Amtsrådets  

 ekspropriationsbeslutning af 4. september 2001.
 4.  

 	  

 Vejledning og  

 almindelige vilkår vedrørende ekspropriationer til vejformål i Ringkjøbing  

 Amt.
 Landinspektør Søren Daniel Kristensen, Brande, mødte som  

 bistand for kommissionen.
 Ingeniør Kaj Dalsgaard og ingeniør Jørgen Kamp Hansen Mødte  

 for Ringkjøbing Amt.
 Lb.nr. 4. Janus og Susanne Andersen.
 Lodsejerne var mødt.
 Kommissionen foretog besigtigelse af ejendommen.
 Kommissionen henlagde herefter forretningen til Hotel  

 Dalgas, Brande.
 Lodsejerne fremlagde:
 II.  

 	  

 Kopi af brev af 14.  

 august 2001.
 Lodsejerne foreviste endvidere fotos af det berørte areal,  

 herunder skråningen, optaget før og efter fjernelsen af beplantningen.
Ingeniør Kaj Dalsgaard redegjorde for ekspropriationens  

 omfang og amtets erstatningstilbud.
Det afståede areal er  som for de  

 øvrige  

 lodsejers vedkommende for havejord -tilbudt erstattet med 100 kr./m2.  

 Dette  

 beløb ligger efter indhentede oplysninger lidt over værdien af prisen for  

 jord  

 i området.
Herudover er tilbudt en ulempeerstating på 1.000 kr. for  

 haveforstyrrelser i forbindelse med anlægget, herunder for fjernelse af den  

 mindre del af beplantningen, der befandt sig på det afståede areal.
Lodsejerne, der ikke havde bemærkninger til den tilbudte  

 erstatning for det afståede areal, nedlagde påstand om, at der udover den  

 tilbudte erstatning også skulle ydes erstatning for tab af beplantning mod  

 vejen på 500 kr. pr. løbende meter.
Til støtte herfor henviste lodsejerne til  

 det i deres brev af 14. august 2001 anførte.
Uanset om beplantningen har  

 været  

 på amtets areal har den haft afgørende betydning for ejendommen mod indblik  

 og  

 støj fra vejen samt som værn mod adgang til vejen.
Det vil derfor nu, hvor  

 beplantningen er fjernet, være nødvendigt at opsætte et hegn.
Amtet, der på  

 intet tidspunkt har vedligeholdt arealet eller gjort indsigelser mod  

 beplantningen, bør derfor erstatte udgiften hertil og ikke pålægge dem, der  

 bl.a. på grund af amtets passivitet har været i god tro med hensyn til  

 skelgrænsen, denne udgift.
Ingeniør Kaj Dalsgaard anførte heroverfor, at langt  

 hovedparten af den fjernede beplantning har stået på amtets vejareal, at  

 amtet  

 ikke har givet tilladelse til denne beplantning, og at der efter vejloven  

 ikke  

 kan vindes hævd over vejarealer.
Der er derfor ikke grundlag for at yde  

 lodsejerne erstatning ofr tab af beplantning på amtets areal.
 Amtets repræsentanter oplyste supplerende, at der ikke er  

 taget endelig stilling til, hvilken beplantning der efter anlægget af  

 cykelstien skal være på skråningen, men formentlig vil der blive sået græs  

 herpå.
 Parterne forlod herefter mødet.
Efter votering afsagdes følgende KENDELSE:
 Under sagen har lodsejerne ikke bestridt størrelsen af  

 arealerstatningen på 100 kr. pr. m2, og kommissionen fastsætter herefter  

 erstatningen herfor i overensstemmelse med dette.
 Kommissionen lægger til grund, at skråningen op mod vejen  

 har været holdt beplantet af ejendommens ejere igennem lang til, og at denne  

 beplantning har været af meget stor betydning ofr ejendommen som sikring mod  

 indblik fra vejen og som en afgrænsning af adgangsforholdene til vejen.  

 Kommissionen lægger til grund, at fjernelsen af beplantningen har medført  

 alvorlige gener for ejendommen, og at disse gener har et sådant omfang på  

 grund  

 af den store niveauforskel, at det kunne begrunde at det offentlige lod  

 skråningen beplante på ny af hensyn til de tilstødende ejendomme.
Kommissionen lægger imidlertid til grund, at kun en ganske  

 lille del af det beplantede areal har tilhørt lodsejerne, og at det følger af  

 vejlovens § 88, stk. 2, at der ikke kan vindes hævd over det øvrige areal,  

 der  

 er udskilt til offentlig vej.
Kommissionen finder samtidig, at det må lægges  

 til grund, at der efter en fjernelse af den beplantning, der lægger uden for  

 lodsejernes ejendom, ikke ville have været nogen væsentlig beskyttelse mod de  

 anførte ulemper ved den resterende beplantning, der befandt sig på  

 lodsejernes  

 ejendom.
Herefter, og idet der ikke er oplyst om andre væsentlige  

 haveforstyrrelser, finder kommissionen, at der dels ikke kan tilkendes  

 erstatning for fjernelsen af den beplantning, der befandt sig uden for  

 lodsejernes ejendom, - herunder for det naturlige behov for opsætning af et  

 hegn  dels ikke er grundlag for at fastsætte erstatningen for  

 haveforstyrrelser m.v. til et højere beløb end tilbudt af amtskommunen.
 Kommissionen fastsætter derfor erstatningen i  

 overensstemmelse med amtskommunens tilbud, idet der dog også tilkendes  

 lodsejerne et beløb for fremmøde for taksationskommisionen.
 Thi bestemmes:
 Ringkjøbning Amt betaler i erstatning til lodsejerne Janus  

 og Susanne Andersen 7.800 kr. og for fremmøde 1.280 kr.
 Erstatningen forrentes med den den 4. september 2001  

 fastsatte diskonto fra denne dato, til betaling sker.
