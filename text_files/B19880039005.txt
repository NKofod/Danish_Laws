 I medfør af § 28, stk. 2, og § 51, stk. 4, i lov om jagt og  

 vildtforvaltning, jf. lovbekendtgørelse nr. 801 af 11. december 1987 samt §  

 4, stk. 2 og 3, § 7 og § 9, stk. 2, i lov nr. 224 af 22. april 1987 om  

 hjortehold, fastsættes:
 § 1.  Bekendtgørelsen omfatter alle indhegninger,  

 hvori der holdes hjortedyr eller andre klovbærende vildtarter, (dyrehaver),  

 dog ikke hjortefarme registreret efter bekendtgørelse nr. 391 af 5. juli 1988  

 om hjortehold, samt zoologiske haver, dyreparker og lignende, der kræver  

 politiets godkendelse efter lov om værn for dyr.
 § 2.  Kontrollen efter bekendtgørelsen varetages af  

 Landbrugsministeriets Vildtforvaltning (Vildtforvaltningen).
 § 3.  Dyrehaver skal til enhver tid være forsvarligt  

 indhegnet.
 Stk. 2.  Hegnet omkring dyrehaver, der etableres den 1.  

 august 1988 eller senere, skal opfylde kravene i bilaget.
 Stk. 3.  Vildtforvaltningen kan godkende hegn, der ikke  

 opfylder kravene i bilaget.
 Stk. 4.  Vildtforvaltningen kan påbyde, at hegn  

 etableret før den 1. august 1988 bringes i forsvarlig stand inden en fastsat  

 frist.
 Stk. 5.  Vildtforvaltningen kan påbyde opsætning af  

 elektrisk hegn, hvis det er påkrævet for at mindske risikoen for  

 konfrontation mellem indhegnede dyr og vildtlevende individer af samme art.
 § 4.  Færiste, der etableres i forbindelse med en  

 dyrehave, skal være indrettet således, at de hindrer dyrene i at undslippe.
 Stk. 2.  Ind- og udgange, der ikke er forsynet med  

 færiste, skal forsynes med låger.
 § 5.  I dyrehaver må der kun holdes kronvildt og  

 dåvildt.
 Stk. 2.  Vildtforvaltningen kan tillade hold af andre  

 klovbærende vildtarter.
 § 6.  På en ejendom, hvor der findes en dyrehave, må  

 vildtlevende individer af den art hjortedyr, der holdes i indhegningen, i  

 medfør af § 6, stk. 1, i lov om hjortehold ikke jages inden for en afstand af  

 300 m fra hegnet.
 § 7.  Vildt, der holdes i en forsvarligt indhegnet  

 dyrehave, kan i medfør af § 28, stk. 1, i lov om jagt og vildtforvaltning  

 jages hele året.
 § 8.  Indførsel af levende krondyr, samt sæd og  

 embryoner, der genetisk afviger fra den danske stamme, er ikke tilladt.
 § 9.  Hjortedyr fra en dyrehave må ikke eksporteres  

 med henblik på jagt.
 Stk. 2.  Eksportøren skal afgive en skriftlig erklæring  

 om formålet med eksporten.
 § 10.  Overtrædelse af § 3, § 4, § 5, stk. 1, § 6, § 8  

 og § 9 straffes med bøde.
 § 11.  Bekendtgørelsen træder i kraft den 1. august  

 1988.
Landbrugsministeriet, den 5. juli 1988 LAURITS TØRNÆS /Henrik Wanscher Bilag Indhegning af dyrehaver (til § 3, stk. 2) 1. Hegnsmaterialet skal opfylde følgende krav:
 2. Hegnspælene skal opfylde følgende krav:
3. Montering Pæleafstand fastsættes efter vejledning fra fabrikant, under hensyntagen  

 til terræn og opretholdelse af trampolineffekten.
Hegnet skal monteres på indersiden af mellempælene og på ydersiden af  

 hjørnepælene.
Fra den nederste tråd til jorden må der maksimalt være 10 cm.  

 Fra den øverste tråd til pæletoppen skal der være mindst 5 cm.
Der må ikke indvendig i hegnet forekomme hjørner med en vinkel på mindre  

 end 9grader.
Udvendig må der ikke forekomme hjørner på mindre end 12grader.
4. Vedligeholdelse Hegnet skal vedligeholdes, så det til enhver tid opfylder kravene i dette  

 bilag.
