Ændringsforslag stillet den 30. maj 2017 Ændringsforslag til 3. behandling af Forslag til lov om ændring af lov om social service, lov om socialtilsyn og lov om retssikkerhed og administration på det sociale område (Udvidelse og tydeliggørelse af muligheden for at yde en tidlig forebyggende indsats efter lov om social service, forenkling af udmålingssystemet for merudgiftsydelsen, indførelse af varsling ved afgørelser om frakendelse eller nedsættelse af hjælp efter lov om social service m.v.) [af børne- og socialministeren (Mai Mercado)]:
Til § 2 Af børne- og socialministeren:
 1) I indledningen indsættes efter »2017,« ordene: »som ændres ved det af Folketinget den 2. juni 2017 vedtagne forslag til lov om ændring af udlændingeloven, lov om voksenansvar for anbragte børn og unge og lov om socialtilsyn (Ro og orden på indkvarteringssteder for uledsagede mindreårige udlændinge m.v.),«.
[Konsekvensændring som følge af vedtagelsen af lovforslag nr.
L 204 (lov om ændring af udlændingeloven, lov om voksenansvar for anbragte børn og unge og lov om socialtilsyn)] 2) I den under nr. 11 foreslåede ændring af § 23 affattes rykningsklausulen således:
»Stk. 4-7 bliver herefter stk. 5-8.« [Konsekvensændring som følge af vedtagelsen af lovforslag nr.
L 204 (lov om ændring af udlændingeloven, lov om voksenansvar for anbragte børn og unge og lov om socialtilsyn)] 3) Nr. 12 affattes således:
»12. I § 23, stk. 7, der bliver stk. 8, ændres »stk. 6« til: »stk. 7«.« [Konsekvensændring som følge af vedtagelsen af lovforslag nr.
L 204 (lov om ændring af udlændingeloven, lov om voksenansvar for anbragte børn og unge og lov om socialtilsyn)] Bemærkninger Til nr. 1-3 Ændringsforslagene er lovtekniske konsekvensrettelser, som følge af at Folketinget den 2. juni 2017 forventes at vedtage forslag til lov om ændring af udlændingeloven, lov om voksenansvar for anbragte børn og unge og lov om socialtilsyn (Ro og orden på indkvarteringssteder for uledsagede mindreårige udlændinge m.v.), hvor der med § 3 ændres i § 23 i lov om socialtilsyn.
 Der er alene tale om lovtekniske ændringer.
