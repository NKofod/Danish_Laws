Bekendtgørelse om delegation af  

 ansættelses- og afskedigelseskompetence i Kriminalforsorgen I medfør af § 3 og § 26 i lov om tjenestemænd, jf.  

 lovbekendtgørelse nr. 678 af 17. september 1998, fastsættes:
 § 1. Direktøren for Kriminalforsorgen  

 bemyndiges til at ansætte og afskedige tjenestemænd i  

 lønramme 1-35.
 Stk. 2. Uansøgt afskedigelse kan kun foretages af  

 justitsministeren, jf. dog § 4, stk. 2.
 § 2. Fængselsinspektørerne bemyndiges  

 til at ansætte tjenestemænd i lønramme 1-34 ved  

 Kriminalforsorgens fængsler.
§ 3. Før en fængselsinspektør  

 foretager ansættelse i en tjenestemandsstilling, der ikke er en  

 avancementsstilling, skal der indhentes en vejledende udtalelse fra det  

 lokale ansættelsesnævn.
Før en  

 fængselsinspektør foretager udnævnelse i en  

 tjenestemandsstilling, som er en avancementsstilling, skal der indhentes en  

 vejledende udtalelse fra det lokale forfremmelsesnævn.
 Stk. 2. De nærmere regler om ansættelses-,  

 bedømmelses- og forfremmelsesnævn i Kriminalforsorgen  

 fastsættes af Justitsministeriet, Direktoratet for  

 Kriminalforsorgen.
 § 4. Tjenestemænd, der er ansat af  

 fængselsinspektørerne, afskediges efter ansøgning af  

 disse.
 Stk. 2. Fængselsinspektørerne kan  

 træffe bestemmelse om uansøgt afskedigelse på grund af  

 manglende egnethed af prøveansatte tjenestemænd i de  

 første 6 måneder af prøveansættelsen i henhold til  

 tjenestemandslovens § 33.
 § 5. Bekendtgørelsen træder i kraft  

 den 15. oktober 2001.
 Stk. 2. Følgende bekendtgørelser  

 ophæves:
 1)	Bekendtgørelse nr. 445 af 8. august 1975 om udnævnelse  

 og afskedigelse af tjenestemænd ved kriminalforsorgens anstalter.
 2)	Bekendtgørelse nr. 870 af 18. december 1989 om delegation af  

 udnævnelses- og afskedigelseskompetence til Direktøren for  

 Kriminalforsorgen.
