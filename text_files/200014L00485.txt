Betænkning afgivet af Udvalget for  

 Forretningsordenen den 16. maj 2001 Betænkning over I.
Forslag til lov om ændring af lov om  

 valg til Folketinget (Bestyrelseshonorar m.v. modregnes i eftervederlag) [af Ivar Hansen (V), Ole Løvig Simonsen (S), Henning  

 Grove (KF), Margrete Auken (SF) og Poul Nødgaard (DF)] II.
Forslag til lov om ændring af lov om  

 vederlag og pension m.v. for ministre (Bestyrelseshonorarer m.v. modregnes i eftervederlag) [af finansministeren (Pia Gjellerup)] 1. Udvalgsarbejdet Lovforslagene blev fremsat den 27. april 2001 og var til  

 1. behandling den 9. maj 2001. Lovforslagene blev efter 1. behandling henvist  

 til behandling i Udvalget for Forretningsordenen.
Møder Udvalget har behandlet lovforslagene i 2 møder.
Spørgsmål Udvalget har stillet 5 spørgsmål til  

 Folketingets administration til skriftlig besvarelse, som er besvaret.
De 5  

 spørgsmål og svarene herpå er optrykt som bilag 2 til  

 betænkningen.
2. Indstillinger og politiske bemærkninger Udvalget indstiller lovforslagene til vedtagelse  

 uændret.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Ivar Hansen (V) fmd.  

  Ole Løvig Simonsen (S) nfmd.  

  Henning Grove (KF)  Margrete Auken (SF)  

  Poul Nødgaard (DF) Jytte Andersen (S)  

  Per Kaalund (S)  Jan Petersen (S)  

  Helge Mortensen (S)  Dorte Bennedsen (S)  

  Jes Lunde (SF)  Arne Melchior (CD)  

  Jette Gottlieb (EL) Elisabeth Arnold (RV)  

  Anders Fogh Rasmussen (V)  

  Birthe Rønn Hornbech (V)  

  Christian Mejdahl (V)  Bendt Bendtsen (KF)  

  Kristian Thulesen Dahl (DF) Kirsten Jacobsen (UP)  

  Jann Sjursen (KRF) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 227 og L 233 Bilagsnr.
Titel 1 spm. 1 om honorarer, til Folketinget spm. 2 om honorarer, til Folketinget spm. 3 om honorarer, til Folketinget spm. 4 om honorarer, til Folketinget spm. 5 om honorarer, til Folketinget 2 1. udkast til betænkning over L 227 og L 233 3 svar på spm. 1 om honorarer, fra Folketinget svar på spm. 2 om honorarer, fra Folketinget svar på spm. 3 om honorarer, fra Folketinget svar på spm. 4 om honorarer, fra Folketinget svar på spm. 5 om honorarer, fra Folketinget Bilag 2 14. maj 2001 J.nr. 021/CS Udvalgets spørgsmål til Folketingets  

 administration og svarene herpå Spørgsmål  1:
Vil honorarer for f.eks. foredragsvirksomhed efter  

 lovforslaget altid skulle modregnes i eftervederlaget for det andet  

 år? Svar:
Efter lovforslaget skal alle honorarer, herunder  

 også honorarer for f.eks. foredragsvirksomhed, modregnes i  

 eftervederlaget i eftervederlagsperiodens 2. år.
Med den  

 foreslåede ændring af valgloven vil der blive modregnet for al  

 lønindkomst, honorarer, provisioner, tantiemer o.lign. samt  

 indtægt ved selvstændig erhvervsvirksomhed og  

 pensionsindtægter, der har sammenhæng med arbejdsmarkedet, jf.  

 valglovens § 109, stk. 3.
Undtaget fra modregning er først og fremmest  

 kapitalindkomst, underholdsbidrag, ægtefællepensioner samt  

 sociale ydelser i bred forstand.
Til nærmere belysning heraf kan der  

 gives følgende eksempler på indkomstarter, som er undtaget fra  

 modregning, idet det skal understreges, at der ikke er tale om nogen  

 udtømmende liste:
Legater Stipendier Underholdsbidrag Børnefamilieydelse Børnetilskud Kontanthjælp Invaliditetsydelse, bistands- og plejetillæg m.v.  

 udbetalt efter lov om social pension Ydelse udbetalt efter lov om social service og lov om  

 aktiv socialpolitik til dækning af en nærme-     re bestemt  

 ydelse til modtageren (f.eks. medicin) Ydelse til en person fra fonde m.v., som er godkendt af  

 socialministeren, og hvis formål er at støtte socialt eller  

 sygdomsbekæmpende arbejde Elevstøtte til pensionister Førtidspension Folkepension Ægtefælle- eller samleverpension Børnepension Udbetaling fra ATP Udbetaling fra Lønmodtagernes Garantifond Udbetaling fra forsikringer, herunder  

 arbejdsløshedsdagpenge Gældseftergivelse af personalelån Udbetaling af beboerindskud Tilskud ydet efter bygningsfredningsloven Boligstøtte Støtte efter byfornyelsesloven Støjbekæmpelsestilskud Diverse andre skattefri tilskud omfattet af ligningslovens  

 § 7 F Godtgørelser til ulønnede  

 bestyrelsesmedlemmer eller frivillige medhjælpere til dækning af  

 udlæg for foreningen Godtgørelser m.v. til dækning af sagkyndig  

 bistand i forbindelse med skattesager m.v.
Befordringsgodtgørelse (skattefri) Udbetaling fra kapitalpensionsordning (som ikke er led i  

 en arbejdsmarkedsbestemt pensionsordning) Dusører Gevinster Hædersgaver og andre gaver Arv Erstatninger Statsgodtgørelse til hiv-smittede Overskud af hobbyvirksomhed Rejsegodtgørelse Indtægt ved leje af værelser*) Renteindtægter*) Aktieudbytter*) Udlodning fra investeringsforeninger*) Gevinst/tab på værdipapirer, valuta og fast  

 ejendom m.v.*) Gevinst/tab ved handel med metaller m.v. og andre  

 kapitalindtægter*) *) Medmindre indtægten er erhvervsmæssig Spørgsmål  2:
Et udtrædende medlem, som samtidig  fratræder  

 som minister, og som derfor modtager eftervederlag i begge egenskaber: Skal  

 en indtægt, der efter reglerne skal modregnes i eftervederlaget,  

 modregnes i begge eftervederlag? Svar:
Ifølge valglovens § 109, stk. 4, skal der ikke ske  

 modregning i eftervederlag til tidligere folketingsmedlemmer, som modtager  

 vederlag eller eftervederlag efter ministervederlagsloven.
Til gengæld  

 skal folketingseftervederlaget modregnes i ministervederlaget henholdsvis  

 eftervederlaget til tidligere ministre.
Valglovens § 109, stk. 4,  

 berøres ikke af ændringsforslaget.
 Med andre ord vil det for et udtrædende medlem, som  

 modtager vederlag som minister eller eftervederlag som tidligere minister,  

 gælde, at der alene kan ske modregning i ministervederlaget henholdsvis  

 ministereftervederlaget.
 Spørgsmål 3:
Skal tantieme, der er optjent i en periode, hvor der  

 modtages eftervederlag, men som først kommer til udbetaling efter  

 eftervederlagsperiodens ophør, modregnes i eftervederlaget? Svar:
I den bekendtgørelse om de nærmere regler for  

 modregning, som skal udarbejdes efter valglovens § 109, stk. 6, agtes det  

 præciseret, at det som hovedregel vil være  

retserhvervelsestidspunktet, der er afgørende for, om der skal  

 ske modregning.
I enkelte tilfælde vil der dog af praktiske grunde ske  

 modregning på udbetalingstidspunktet.
Dette gælder f.eks. ved  

 udbetaling af løn under ferie, selv om ferien er optjent på et  

 tidligere tidspunkt.
Derimod vil tantieme, provision, honorarer o.lign.   med  

 mindre særlige forhold gør sig gældende   blive modregnet  

 i eftervederlaget uanset udbetalingstidspunktet, hvis det tidspunkt, hvor det  

 tidligere medlem har erhvervet endelig ret til indkomsten, falder i  

 eftervederlagsperiodens 2. år.
Modregningsreglerne vil herved komme til at afvige fra de  

 tilsvarende skattemæssige regler, der for løn- og  

 honorarindtægter m.v. som hovedregel forudsætter beskatning  

 på udbetalingstidspunktet.
Har udbetaling ikke fundet sted på et  

 tidspunkt, der ligger 6 måneder efter retserhvervelsestidspunktet, er  

 indkomsten dog skattepligtig på dette tidspunkt.
Men mens en udskydelse  

 af beskatning med 6 måneder som oftest kun er et tidsmæssigt  

 spørgsmål, idet beskatning vil finde sted under alle  

 omstændigheder, vil en tilsvarende udskydelse af modregning ofte kunne  

 betyde, at der slet ikke vil ske nogen modregning.
På denne baggrund  

 finder man det nødvendigt at anvende retserhvervelsestidspunktet som  

 den grundlæggende regel i modregningsbestemmelserne.
 Spørgsmål 4:
Vil et fhv. medlem, der ved medlemskabets ophør  

 på grund af alder og anciennitet er berettiget til pension, men hvor  

 denne udskydes til ophøret af eftervederlagsperioden, kunne  

 vælge pensionen i stedet for eftervederlag, hvis forskellen i  

 modregning i pension og eftervederlag gør pensionen større end  

 eftervederlaget? Svar:
Der er efter valgloven   i modsætning til  

 folketingsvederlag   ikke pligt til at modtage eftervederlag.
Hvis  

 modregningsreglerne gør det mere gunstigt for det tidligere medlem at  

 overgå til pension, vil det være muligt at vælge pensionen  

 ved at fraskrive sig eftervederlaget.
 Spørgsmål 5:
Hvilken betydning for fradrag i eftervederlag har et  

 forskudt regnskabsår, således som det ofte gælder for  

 f.eks. landmænd? Svar:
 I den bekendtgørelse om de nærmere regler for  

 modregning, som skal udarbejdes efter valglovens § 109, stk. 6, jf.  

 besvarelsen af spørgsmål 3, vil det blive fastsat, hvorledes  

 modregning vil blive beregnet, når en indtægtsperiode går  

 uden for eftervederlagsperioden.
Som anført i besvarelsen af spørgsmål  

 3 vil det tilgrundliggende princip for modregningen være  

 retserhvervelsestidspunktet.
Men for selvstændige erhvervsdrivende, der  

 som f.eks. landmænd normalt ikke kan opgøre deres indkomst  

 månedligt, vil man være nødt til at tage udgangspunkt i  

 indkomstopgørelsen for hele regnskabsåret.
I disse tilfælde vil man henføre en  

 forholdsmæssig del af regnskabsårets indkomst til  

 eftervederlagsperioden.
Den forholdsmæssige andel vil blive sat til  

 samme andel, som eftervederlagsperioden overlapper regnskabsåret med,  

 og den herudfra beregnede andel af indkomsten vil blive modregnet i  

 eftervederlaget.
 I øvrigt må det påregnes, at denne  

 fremgangsmåde også vil blive aktuel for andre end  

 selvstændige erhvervsdrivende, f.eks. forfatterhonorarer vil ofte  

 være erhvervet over en længere periode (end  

 eftervederlagsperiodens 2. år).
