Fremsat den 10. marts 2005 af Peter Skaarup (DF),  

 Kim Christiansen (DF),  

 Kristian Thulesen Dahl (DF), Christian H.
Hansen (DF),  

 Pia Kjærsgaard (DF),  

 Morten Messerschmidt (DF) og Hans Kristian&nbsp  

 ;Skibby (DF) Forslag til folketingsbeslutning om nedsættelse af den  

 kriminelle lavalder til 12 år, om indførelse af  

  

 kriminalretspleje og ungdomsdomstole for unge i alderen 12-18 år samt om  

 yderligere anvendelse af samfundstjeneste Folketinget pålægger regeringen at fremsætte forslag om at  

 nedsætte den kriminelle lavalder til 12 år, at etablere den nødvendige  

 kriminalretspleje, at etablere en særlig ungdomsdomstol til behandling af  

 kriminelle forhold begået af unge i alderen 12-18 år samt at sikre, at  

 samfundstjeneste i videre omfang end i dag anvendes for de unge.
 De foranstaltninger, som ungdomsdomstolen skal kunne idømme unge  

 mellem 12 og 18 år, skal være de samme, som i dag kan foretages for unge  

 mellem  

 15 og 18 år; dog skal samfundstjeneste tages i anvendelse som sanktion i  

 betydelig videre omfang, end tilfældet er i dag.
Bemærkninger til forslaget Baggrund for forslaget Forslagsstillerne er af den opfattelse, at kriminalitet begået  

 af unge i aldersgruppen 12-18 år skal behandles på en ny og anderledes måde,  

 end det sker i dag.
Den kriminelle lavalder er 15 år, hvilket betyder, at ingen  

 under 15 år kan retsforfølges.
I dag overdrages unge under 15 år, der har  

 begået kriminalitet, til de sociale myndigheder.
Forslagsstillerne har tidligere fremsat et beslutningsforslag  

 med nogenlunde samme sigte som nærværende beslutningsforslag.
Det henvises  

 til  

 beslutningsforslag B 37 fra 2000-01, se Folketingstidende 2000-01,  

 forhandlingerne side 2348 og tillæg A side 2063 og 2077.
 Beslutningsforslaget pålægger regeringen at gøre fire ting:
at nedsætte den kriminelle lavalder til 12 år, at etablere en særlig ungdomsdomstol til  

 behandling af kriminelle forhold begået af unge i alderen 12-18 år, at tilvejebringe den nødvendige  

 kriminalretspleje som følge af nedsættelsen af den kriminelle lavalder samt at styrke anvendelsen af samfundstjeneste for  

 unge.
Samfundstjenesten skal have til formål at sikre, at unge  

 kriminelle ikke vender tilbage til kriminalitet.
Unges kriminalitet er i  

 mange  

 tilfælde udtryk for, at forældrene har givet op og ikke længere magter at  

 opdrage deres børn.
Samfundstjeneste må derfor gerne have et element af  

 opdragelse i sig.
 Bemærkninger til forslagets fire hovedpunkter:
 Kriminel lavalder:
Forslagsstillerne mener, at kriminalitet begået af unge i  

 aldersgruppen 12-18 år skal kunne føre til en sanktion.
Derfor skal den  

 kriminelle lavalder nedsættes til 12 år.
Der er mange eksempler på  

 kriminalitet  

 begået af unge under 15 år, som burde have medført en sanktion.
Nogle unge  

 under 15 år bliver i dag udnyttet af unge over 15 år til at begå  

 kriminalitet,  

 fordi de ældre kan argumentere med, at den unge under 15 år ikke kan  

 straffes.  

 For eksempler på begået kriminalitet begået af unge under 15 år henvises til  

 beslutningsforslag B 37 fra 2000-01, hvori der er nævnt en række eksempler.
 Ungdomsdomstol:
 Derudover mener forslagsstillerne, at der skal oprettes  

 ungdomsdomstole, der skal bedømme kriminalitet begået af unge i alderen 12-18  

 år.
En ungdomsdomstol vil give de unge retsgarantier i kraft af en  

 forsvarer, hvilket ikke er tilfældet i dag, for så vidt angår unge mellem 12  

 og  

 15 år.
I dag overdrages en ung under 15 år til de sociale myndigheder og  

 underkastes foranstaltninger, selv om den unge måske er uskyldig.
En ungdomsdomstol skal tage stilling til skyldsspørgsmålet og ud  

 fra en individuel og konkret vurdering af forseelsens omfang beslutte en  

 sanktion.
Finder ungdomsdomsstolen, at den unge er uegnet til en sanktion,  

 anvises eller overdrages den unge til de sociale myndigheder.
Der vil derfor  

 kun blive tale om en strafferetlig sanktion, såfremt ungdomsdomstolen finder  

 den unge egnet hertil.
 En ungdomsdomstol er et godt valg, fordi en sådan vil få stor  

 rutine og indsigt i at give den kriminelle en særlig behandling, der kan være  

 med til at sikre, at den unge kriminelle hurtigt kommer ud af den kriminelle  

 løbebane.
Ungdomsdomstole findes i en række europæiske lande som Belgien,  

 England, Frankrig, Grækenland, Irland, Italien, Luxembourg, Portugal,  

 Spanien,  

 Tyskland og Østrig samt i USA og Canada.
Der henvises til bilag 1, hvor de  

 enkelte lande er beskrevet.
Undtaget er Canada, der beskrives nedenfor.
 Forslagsstillerne vil gerne pege på den canadiske model som et  

 eksempel på, hvordan en ungdomsdomstol kan organiseres.
I Canada har sager mod unge kriminelle mellem 12 og 18 år siden  

 1984 været behandlet ved særlige ungdomsdomstole (Youth Courts), der fungerer  

 parallelt med de almindelige domstole.
Opbygningen af domstolene kan variere  

 noget, idet den retlige regulering dels sker på føderalt niveau i lov om unge  

 lovovertrædere (Young Offenders Act) og dels på provinsniveau.
I praksis er  

 ungdomsdomstolene dog enten etableret som afdelinger ved de almindelige  

 domstole eller som selvstændige domstole.
Som hovedregel bliver unge kriminelle dømt ved de særlige  

 ungdomsdomstole, men der kan af dommeren eventuelt træffes bestemmelse om, at  

 sagen skal overføres til de almindelige domstole.
Det kan bl.a. ske i  

 tilfælde,  

 hvor den unge var mellem 16 og 18 år på gerningstidspunktet og står tiltalt  

 for  

 manddrab eller forsøg herpå eller for en alvorlig seksualforbrydelse.  

 Overførelse  

 kan også ske, hvis den unge har udvist gentaget voldelig adfærd.
I tilfælde  

 af  

 overførelse afgøres sagen, herunder strafudmålingen, efter den canadiske  

 straffelov (Criminal Code) i stedet for den særlige lov om unge  

 lovovertrædere.
 Retspleje:
 Det er  

 forslagsstillernes tanke, at der skal udformes en særlig retspleje, der skal  

 regulere behandlingen af kriminalitet begået af unge mellem 12 og 18 år,  

 herunder valg af straffesanktioner.
 Det er  

 forslagsstillernes opfattelse, at straffesanktionerne over for unge i  

 aldersgruppen 12 til 18 år kan være advarsel, bøde eller samfundstjeneste  

 eller  

 bestå af sociale initiativer, f.eks. en indsats i hjemmet, et tilbud om  

 efterskoleophold, et tilbud om en elevplads eller en ungdomskontrakt.
 En ungdomskontrakt  

 er en aftale, hvorved den unge forpligter sig til at deltage i visse nærmere  

 opregnede aktiviteter m.v. mod, at anklagemyndigheden afstår fra yderligere  

 retsforfølgning.
 En ungdomskontrakt  

 er et godt tilbud til de unge, et alternativ til en betinget dom med en  

 anmærkning  

 på straffeattesten i 3 år, og netop derfor er det vigtigt, at betingelserne i  

 ungdomskontrakten overholdes såvel af den unge som af samfundet.
 Samfundstjeneste:
Forslagsstillerne ser gerne, at samfundstjenestens nuværende  

 kerneområde, berigelseskriminalitet, også bliver udstrakt til at omfatte  

 f.eks.  

 hærværk og mindre voldstilfælde for unge kriminelle i alderen 12-18 år.
Med  

 tanke på aldersgruppen, som forslaget er møntet på, finder forslagsstillerne  

 det naturligt, at f.eks. graffitihærværk og mindre voldsepisoder kan omfattes  

 af samfundstjeneste.
 Eksempler på samfundstjenesteopgaver kunne være vask af  

 politiets biler eller oprydning i skove og på strande.
Samfundstjenesten må gerne have et opdragende element.
Unge  

 havner ofte i kriminalitet, fordi forældrene ikke har slået til og har mistet  

 kontrollen med deres børn.
De unge skal læres ordentlig adfærd, og at aftaler  

 og regler er til for at blive overholdt.
Skriftlig fremsættelse Peter Skaarup  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af den kriminelle lavalder til 12 år, om  

 indførelse af  

  

 kriminalretspleje og ungdomsdomstole for unge i alderen 12-18 år samt om  

 yderligere anvendelse af samfundstjeneste.
(Beslutningsforslag nr.
B 12).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 I de europæiske lande har følgende lande  

 ungdomsdomstole:
Belgien I Belgien behandles straffesager mod lovovertrædere under 18 år  

 som hovedregel af ungdomsdomstole (tribunaux de la jeunesse), der har  

 mulighed  

 for at idømme unge forskellige foranstaltninger.
Det kan f.eks. være  

 tildeling  

 af en advarsel, fastsættelse af nærmere vilkår, herunder med hensyn til  

 skolegang, eller anbringelse på institution.
I særlige tilfælde kan straffesager mod unge mellem 16 og 18 år  

 behandles af de almindelige domstole.
Det gælder således, hvis de  

 foranstaltninger,  

 der kan idømmes af ungdomsdomstolene, må anses for utilstrækkelige, eller  

 hvis  

 sagen angår overtrædelse af færdselsloven, straffelovens bestemmelser om  

 uagtsomt manddrab og uagtsom legemsbeskadigelse i forbindelse med  

 overtrædelse  

 af færdselsloven eller lov om lovpligtig ansvarsforsikring for  

 motorkøretøjer.  

 Straffesager mod militærpersoner under 18 år behandles ligeledes af de  

 almindelige domstole.
England I England behandles straffesager mod børn og unge i alderen  

 10-17 år af en særlig ungdomsdomstol (Youth Court), der på en række punkter  

 adskiller sig fra de almindelige domstole (Crown Court og Magistrates  

 Court).  

 Det gælder således bl.a. med hensyn til anholdelse, afhøring og gennemførelse  

 af selve straffesagen mod den unge lovovertræder, hvor der lægges betydelig  

 vægt på oplysninger om den unges personlige forhold.
Desuden inddrages  

 forældre  

 eller værger i sagen, og selve retsmødet er tilrettelagt således, at den unge  

 lettere kan følge med og deltage i sagen.
Endvidere er ungdomsdomstolens  

 fysiske rammer indrettet med sigte på børn og unge, ligesom der er  

 begrænsninger  

 af adgangen for udenforstående til at overvære retsmøderne.
Frankrig Sager mod unge lovovertrædere under 18 år behandles af en særlig  

 undersøgelsesdommer, der benævnes »børnedommer« (juge des enfants).  

 Børnedommeren kan træffe visse afgørelser i sager mod mindreårige, f.eks.  

 anbringelse på børnehjem eller overdragelse til de sociale myndigheder.  

 Dommeren  

 kan endvidere afsige kendelse om tiltalefrafald eller løsladelse under  

 tilsyn,  

 ligesom sagen kan henvises til de særlige børne- og ungdomsdomstole, hvortil  

 børnedommerens afgørelser i øvrigt kan appelleres.
 Unge kriminelle under 18 år kan ikke retsforfølges ved de  

 almindelige domstole, men kun ved de særlige »børnedomstole« (tribunaux pour  

 enfants), der er kompetente til at pådømme alle lovovertrædelser begået af  

 unge  

 under 16 år samt mindre alvorlige forbrydelser begået af unge mellem 16 og 18  

 år.
Børn under 13 år kan kun idømmes særlige sociale  

 foranstaltninger af beskyttende eller opdragende karakter, f.eks. anbringelse  

 på egnet institution.
Børn og unge over 13 år kan idømmes fængselsstraf.  

 Straffen kan som udgangspunkt ikke udmåles til mere end halvdelen af  

 strafferammen  

 for vedkommende forbrydelse, hvilket dog kan fraviges for unge mellem 16 og  

 18  

 år.
 Alvorlige forbrydelser begået af mindreårige mellem 16 og 18 år  

 behandles ved et særligt »nævningeting for mindreårige«.
 Det skal bemærkes, at Frankrig ikke har nogen kriminel lavalder.
Grækenland I Grækenland findes der en ungdomsdomstol ved hver civilret samt  

 en ungdomsappeldomstol ved hver appelret.
Disse domstole behandler sager  

 vedrørende børn og unge i alderen 7-17 år.
Irland I Irland behandles mindre alvorlige straffesager mod børn og  

 unge af kredsretten (District Court), som i disse sager betegnes  

 »Childrens  

 Court«.
Det overvejes at revidere og videreudvikle ordningen med  

 ungdomsdomstole.
I tilknytning hertil kan det nævnes, at der er fremsat et  

 forslag til parlamentsbeslutning om at hæve den kriminelle lavalder fra de  

 nuværende 7 år til 10 år.
Italien I Italien behandler særlige ungdomsdomstole alle retssager, der  

 involverer børn og unge under 18 år (bortset fra skilsmissesager). Disse  

 domstoles kompetence omfatter således ikke kun straffesager, men også f.eks.  

 adoptions- og tvangsfjernelsessager.
Ungdomsdomstolene hører under de  

 regionale  

 appeldomstole.
Retten er sammensat af en dommer fra appeldomstolen som  

 retsformand, en dommer fra byretten samt to eksperter fra socialforsorgen.
Ordningen med ungdomsdomstole fungerer efter det oplyste i det  

 store og hele tilfredsstillende.
Det overvejes dog at placere  

 ungdomsdomstolene  

 i tilknytning til de almindelige byretter, hvilket bl.a. vil indebære, at  

 sagerne vil kunne behandles tættere på de unges hjem.
Desuden søger man at  

 styrke samarbejdet mellem ungdomsdomstolen og de lokale sociale myndigheder  

 for  

 at kunne bistå de unge bedst muligt.
Luxembourg I Luxembourg er der oprettet to ungdoms- og værgemålsretter, der  

 bl.a. behandler straffesager mod børn og unge under 18 år.
Sager vedrørende  

 mere alvorlige forbrydelser eller tilfælde, hvor de foranstaltninger, der kan  

 idømmes af ungdomsdomstolene, ikke skønnes tilstrækkelige, kan dog  

 undtagelsesvis  

 henvises til behandling ved de almindelige domstole, hvis den tiltalte var  

 fyldt 16 år på gerningstidspunktet.
 De foranstaltninger, der kan fastsættes af ungdomsretterne, er  

 af forsorgsmæssig eller opdragende karakter og kan enten gennemføres under  

 betroet opsyn eller ved anbringelse i børnehjem eller straffeanstalt.  

 Erfaringerne med ungdomsdomstole er efter det oplyste ganske gode.
Portugal Portugal har i mange år haft særlige ungdomsdomstole, der  

 behandler såvel straffesager som sociale sager vedrørende unge fra 12 år og  

 op  

 til den kriminelle lavalder på 16 år.
 Ungdomsdomstolene kan træffe afgørelse om anbringelse på særlige  

 institutioner, overvågning af den unge, uddannelse, social beskyttelse og  

 lignende.
Dobbeltheden i systemet, hvorefter de samme domstole behandler  

 sager vedrørende kriminelle handlinger og sociale sager, har givet anledning  

 til kritik, idet de to sagstyper behandles på samme måde og personerne  

 anbringes på de samme institutioner.
På den baggrund har der været forslag  

 til  

 en reform om opdeling af ungdomsdomstolene i henholdsvis en juridisk og en  

 social afdeling.
Tyskland I Tyskland er der oprettet ungdomsdomstole (Jugendgerichte), som  

 behandler straffesager mod børn og unge i aldersgruppen fra den kriminelle  

 lavalder på 14 år og op til 21 år.
Østrig Østrig har oprettet særlige ungdomsdomstole i de tre regioner  

 (Länder) Wien, Graz og Linz samt etableret specielle afdelinger, der  

 behandler  

 straffesager mod børn og unge, ved de almindelige domstole i landets øvrige  

 regioner.
Dommere og anklagere, der er beskæftiget med straffesager mod  

 børn og unge, skal have pædagogisk indsigt og særligt kendskab til psykologi  

 og  

 socialarbejde.
Desuden skal mindst halvdelen af de medvirkende lægdommere  

 (domsmænd eller nævninge) være uddannet som lærere eller pædagoger eller være  

 beskæftiget med ungdomsforsorg eller ungdomsarbejde.
Erfaringerne med særlige ungdomsdomstole er tidligere blevet  

 drøftet i det østrigske parlament i forbindelse med vedtagelsen af en ny lov  

 om  

 ungdomsdomstole.
Det blev i den forbindelse tilkendegivet, at de særlige  

 ungdomsdomstole i Wien, Graz og Linz bør bevares som følge af den positive  

 indvirkning på samarbejdet mellem domstolene og øvrige involverede  

 myndigheder  

 og institutioner.
Danmark, Finland, Holland  

  

 og  

  

 Sverige  

  

 har ingen  

 ungdomsdomstole.
Om Sverige kan oplyses, at den svenske retsplejelovgivning  

 imidlertid indeholder enkelte særregler om behandling af straffesager mod  

 unge  

 under 21 år.
Heraf fremgår bl.a., at disse sager ved de almindelige byretter  

 og  

 landsretter skal behandles af »erfarne dommere, som med hensyn til interesse  

 og  

 anlæg for arbejde med unge lovovertrædere er særlig egnede til opgaven«.
Det  

 samme gælder med hensyn til domsmænd og nævninge.
USA Med hensyn til erfaringerne med ungdomsdomstole i USA er det  

 sådan, at USA som føderal stat ikke har nogen ensartet national lovgivning om  

 strafferetlig forfølgning af unge kriminelle.
Reguleringen heraf sker således  

 på delstatsniveau og kan derfor variere.
Hvorvidt retsforfølgningen sker ved  

 ungdomsdomstole eller ved de almindelige domstole, afhænger dog typisk af en  

 kombination af den tiltaltes alder og forbrydelsens karakter samt eventuelle  

 tidligere straffe.
Der kan spores en tendens til ændringer i lovgivningen  

 vedrørende ungdomskriminalitet, hvorefter et stigende antal sager mod unge  

 lovovertrædere  

 overføres fra det ungdomskriminalretlige system til det almindelige  

 domstolssystem.
Det er bl.a. sket ved at sænke den kriminelle lavalder eller  

 tilføje forbrydelsesarter på listen over de kriminelle handlinger, der  

 automatisk fører til retsforfølgning ved almindelige domstole.
Desuden har  

 flere stater ændret procedurereglerne for ungdomsdomstolene, således at det  

 er  

 blevet lettere for ungdomsdomstolene at overføre de unge kriminelle til de  

 almindelige domstole.
Denne udvikling ses som et tegn på et generelt ønske i  

 befolkningen om hårdere straffe og om at afskrække førstegangskriminelle fra  

 at  

 fortsætte den kriminelle løbebane.
