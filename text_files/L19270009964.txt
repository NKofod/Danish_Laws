Hans Majestæt Kongen af Danmark og Island og Præsidenten for den polske Republik, som er besjælede af Ønsket om at udvikle de venskabelige Forhold, som  

 bestaar mellem Danmark og Polen, og som er besluttede paa i deres indbyrdes Forhold at give de  

 Grundsætninger, som har fundet Udtryk i Folkenes Forbund, en omfattende  

 Anvendelse, har besluttet at afslutte en Forligs- og Voldgiftstraktat og har i dette  

 Øjemed udnævnt til deres Befuldmægtigede:
 Hans Majestæt Kongen af Danmark og Island:
Sin Udenrigsminister Carl Poul Oscar Greve Moltke, og Den polske Republiks Præsident:
Polens overordentlige Gesandt og befuldmægtigede Minister i Danmark  

 Constantin Jordan Rozwadowski, og Afdelingschef i det polske Udenrigsministerium, Dr. juris Juljan  

 Makowski, som efter at have meddelt hinanden deres Fuldmagter, der  

 anerkendtes at være i god og behørig Form, er bleven enige om følgende  

 Bestemmelser:
 I Del.
 Artikel 1.
 1. De Kontraherende Parter forpligter sig til at gøre  

 alle Stridigheder, der maatte opstaa mellem Danmark og Polen, og som ikke  

 maatte kunne løses af diplomatisk Vej inden en rimelig tid, til Genstand for  

 Forligs- eller for Voldgiftsbehandling.
 2. Tvistigheder, for hvis Løsning en særlig  

 Fremgangsmaade er foreskrevet ved andre mellem de Kontraherende Parter  

 bestaaende Overenskomster, skal behandles i Overensstemmelse med  

 Forskrifterne i saadanne Overenskomster.
 Artikel 2.
 1. Drejer det sig om en Tvistighed, hvis Genstand  

 efter den ene af Parternes indre Lovgivning henhører under dette Lands egne  

 Domstole, derunder indbefattet Forvaltningsdomstole, skal denne Tvistighed  

 først underkastes en af de i denne Traktat foreskrevne Behandlingsmaader,  

 naar der er afsagt en endelig Dom af vedkommende Domstolsmyndighed i det  

 paagældende Land.
 2. Begæring om forligsbehandling skal i dette Tilfælde  

 fremsættes senest et Aar efter den endelige Doms Afsigelse.
 Artikel 3.
 1. Enhver Stridighed, som kan behandles paa den  

 ovenfor angivne Maade, skal underkastes Forligsbehandling med mindre Parterne  

 bliver enige om umiddelbart at henvise den til Voldgift.
 2. I Tilfælde af at den af det staende Forligsnævn  

 udarbejde Beretning ikke antages af begge Parter, skal Stridigheden  

 underkastes Voldgift, hvis en af Parterne forlanger det.
 Artikel 4.
 1. I Løbet af seks Maaneder efter Udvekslingen af  

 Ratifikationerne til denne Traktat opretter de Kontraherende Parter et  

 staaende Forligsnævn bestaaende af fem Medlemmer.
2. Parterne udnævner hver to Medlemmer, af hvilke det  

 ene kan vælges blandt deres egne Statsborgere.
Det femte Medlem, som skal  

 være Nævnets Formand, skal tilhøre en anden Nationalitet end de øvrige  

 Nævnsmedlemmer.
Dette sidste Medlem maa ikke have Bopæl paa de Kontraherende  

 Parters Omraade eller i deres Tjeneste.
 3. Hvis udnævnelsen af Formanden ikke har fundet Sted  

 inden Forløbet af nævnte Tid af seks Maaneder eller, i Tilfælde af  

 Formandsskifte, indenfor tre Maaneder at regne fra det Tidspunkt, da  

 Stillingen blev ledig, skal i Mangel af anden Overenskomst Præsidenten fro  

 det schweiziske anmodes om at foretage det fornødne Valg.
 Artikel 5.
1. Nævnets Medlemmer udnævnes for tre Aar; deres  

 Bemyndigelse kan fornyes.
Hvis der ikke ved Udløbet af et Medlems  

 Funktionstid træffes Bestemmelse om hans Afløsning, anses hans Hverv for  

 fornyet for et Tidsrum af tre Aar, dog skal paa Begæring af en af Parterne  

 Formandens Hverv ophøre ved Udløbet af hans Funktionstid.
Nævnets Medlemmer  

 forbliver i Virksomhed, indtil de afløses, og i alle tilfælde indtil de har  

 fuldført de Arbejder, der foreligger paa det Tidspunkt, da deres Bemyndigelse  

 ophører.
2. I Tilfælde af Ledighed, som maatte opstaa som Følge  

 af Dødsfald.
Udtræden eller enhver anden Forhindring, træffes der hurtigst  

 muligt Foranstaltninger efter samme Fremgangsmaade, som er fastsat for de  

 opringelige Udnævnelser.
 Artikel 6.
 1. Striden forelægges for det staaende Forligsnævn  

 gennem en Anmodning, rettet til dets Formand af begge Parter ifølge fælles  

 Overenskomst eller i mangel heraf, af den ene eller den andet af Parterne.
 2. Anmodninge skal foruden en Angivelse af Stridens  

 Genstand indeholde en Opfordring til Nævnet om at stille Forslag om alle  

 Foranstaltninger, som er egnet til at føre til et Forlig.
 Artikel 7.
 1. Indenfor en Frist af femten Dage at regne fra den  

 Dag, da en Uoverensstemmelse er forelagt det staaende Forligsnævn, skal hver  

 af Parterne ved Behandlingen af denne Uoverensstemmelse kunne erstatte et af  

 de af den valgte Medlemmer med en Person, som har særlig Sagkundskab i det  

 foreliggende Emne.
2. Den Part, som maatte benytte denne Ret, skal  

 uopholdelig gøre den anden Part bekendt dermed.
Denne skal i saa Fald have  

 Ret til at foretage et tilsvarende Skridt indenfor en Frist af femten Dage at  

 regne fra Dagen, paa hvilken Underretningen er naaet den.
 Artikel 8.
1. Det staaende Forligsnævn har til Opgave at  

 klarlægge de Spørgsmaal, som er Genstand for Strid, i dette Øjemed at samle  

 alle nyttige Oplysninger og at bestræbe sig for at forlige Parterne.
Det kan  

 efter at have undersøgt Spørgsmaalet, overfor Parterne fremsætte de nærmere  

 Vilkaar for en Ordning, som vilde forekomme det passende, og give dem en  

 Frist til at udtale sig derom.
2. Ved Afslutningen af sin Virksomhed affatter Nævnet  

 en Protokol, der fastslaar, efter Omstændighederne enten at Parterne har  

 truffet en Ordning og i saa Fald de nærmere Vilkår for Ordningen, eller at  

 Parterne ikke har kunnet forliges.
En begrundet Udtalelse fra de Medlemmer,  

 som er i Mindretal, skal optages i Protokollen.
3. Nævnets Arbejde skal være afsluttet indenfor en  

 Frist af seks Maaneder at regne fra den Dag, da det første Nævnsmøde fandt  

 Sted.
Parterne kan ved fælles Overenskomst forlænge eller forkorte denne  

 Frist.
 4. Nævnets Protokol skal hverken med Hensyn til  

 Fremstillingen af de faktiske Forhold eller med Hensyn til de retlige  

 Betragtninger have Karakteren af en Voldgiftskendelse.
 Artikel 9.
 1. Forhandlingerne for det staaende Forligsnævn skal  

 være kontradiktoriske.
2. Nævnet træffer selv Bestemmelse om den  

 Behandlingsmaade, der skal anvendes, idet det, saafremt anden Beslutning ikke  

 træffes enstemmigt, tager Hensyn til de Forskrifter, som indeholdes i den  

 III.
Afdeling i Haagerkonventionen af 18. Oktober 1907 om fredelig Bilæggelse  

 af mellemfolkelige Tvistigheder.
 3. Nævnets Overvejelser finder Sted for lukkede Døre,  

 med mindre Nævnet efter Overenskomst med Parterne træffer anden Bestemmelse.
 Artikel 10.
 1. Det staaende Forligsnævn er kun beslutningsdygtigt,  

 naar alle dets Medlemmer er tilstede efter behørig Indkaldelse.
2. Hvor ikke andet er bestemt i denne Traktat, træffes  

 Nævnets Beslutninger med Stemmeflerhed.
Hvert Medlem har en Stemme, saaledes  

 at Formandens Stemme er afgørende i Tilfælde af Stemmelighed.
 Artikel 11.
 1. Det staaende Forligsnævn sammentræder i Mangel af  

 anden Overenskomst mellem Parterne paa det Sted, som bestemmes af dets  

 Formand; dette Sted skal være beliggende udenfor Parternes Omraader.
 Artikel 12.
 1. Det staaende Forligsnævns Virksomhed kan kun gøres  

 offentlig bekendt, saafremt Nævnet træffer Beslutning herom enstemmigt og med  

 Parternes Samtykke.
 Artikel 13.
 1. Parterne møder for det staaende Forligsnævn ved  

 Forhandlere, der har til Opgave at tjene som Mellemled mellem dem og Nævnet;  

 de kan endvidere lade sig bistaa af Raadgivere og Sagkyndige, som udnævnes af  

 dem i dette Øjemed.
 2. Nævnet har paa sin Side Ret til at kræve mundtlige  

 Fremstillinger af Forhandlerne, Raadgiverne og de Sagkyndige fra de to  

 Parter, saa vel som Meddelelse fra vedkommende Regerings Side af Erklæringer  

 fra enhver Person, hvis Vidneudsagn efter dets Skøn vil være af Betydning.
 Artikel 14.
 1. De Kontraherende Parter skal forsyne det staaende  

 Forligsnævn med alle nyttige Oplysninger samt i enhver Henseende og i hele  

 den Udstrækning, som det er muligt, lette det Udførelsen af det Hverv.
II.
Del Artikel 15.
 1. Naar en Tvistighed i Henhold til Bestemmelserne i  

 Artikel 1 eller 3 i denne Traktat henvises til Voldgift, skal  

 Voldgiftsdomstolen oprettes efter Overenskomst mellem Parterne.
 2. Er Voldgiftsdomstolen ikke blevet sammensat ved  

 Overenskomst mellem Parterne inden Udløbet af en Frist af tre Maaneder at  

 regne fra den Dag, da den ene af Parterne har tilstillet den anden Begæringen  

 om Voldgift skal følgende Fremgangsmaade iagttages:
Hver Part udnævner to dommere, af hvilke den ene udvælges af Fortegnelsen  

 over Medlemmerne af den permanente Voldgiftsdomstol, men ikke maa være nogen  

 af dens egne Statsborgere.
De saaledes udpegede Dommere vælger i Forening  

 Domstolens Formand.
I Tilfælde af Stemmelighed skal Præsidenten for det  

 schweiziske Forbundsraad anmodes om at foretage det fornødne Valg.
 Artikel 16.
 1. De Kontraherende Parter forpligter sig til i  

 Tilfælde af en Voldgiftssag imellem dem, indenfor en Frist af tre Maaneder at  

 regne fra den Dag, da den ene af Parterne har tilstiller den anden Begæringen  

 om Voldgift, at en særlig Voldgiftsaftale angaaende Tvistighedens Genstand og  

 Fremgangsmaaden ved Voldgiftsbehandlingen.
2. Hvis denne Voldgiftsaftale ikke kan blive afsluttet  

 indenfor den foreskrevne Frist, skal den tvungent fastsættes i  

 Overensstemmelse med den Fremgangsmaade, der er foreskrevet i IV.
Afdeling i  

 Haagerkonventionen af 18. Oktober 1907 om fredelig Bilæggelse af mellem  

 folkelige Tvistigheder, som i dette Tilfælde kommer til Anvendelse paa  

 Henvisningen til Voldgift.
 3. I det i Artikel 15, 2. Stk., omhandlede Tilfælde  

 regnes de ovenfor angiven Tidsfrister fra Tidspunktet for Domstolens  

 Oprettelse.
 Artikel 17.
 1. Voldgiftskendelsen er bindende og skal efterkommes  

 af Parterne paa Tro og Love.
 2. Hvis Kendelsen imidlertid fastslaaar, at en  

 Afgørelse af en Domstol eller enhver anden Myndighed hørende under en af de  

 Kontraherende Parter, helt eller delvis er i Strid med Folkeretten, og kan  

 ifølge denne Parts Forfatning Følgende af den paagældende Afgørelse ikke  

 eller kun ufuldkomment afbødes af administrativ Vej, skal der tilkendes den  

 forurettede Part en passende Godtgørelse paa anden Maade.
 Almindelige Bestemmelser.
 Artikel 18.
 1. I den Tid, i hvilken der virkelig finder en  

 Forligs- eller Voldgiftsbehandling Sted, oppebærer det Medlem af det staaende  

 Forligsnævn, som er valgt af Parterne i Forening, og Medlemmerne af  

 Voldgiftsdomstolen et Vederlag, hvis Størrelse fastsættes af de Kontraherende  

 Parter.
 2. Hver Part afholder sine egne Omkostninger og en  

 lige Del af Nævnets og Domstolens fælles Omkostninger.
 Artikel 19.
 1. Saalænge Forligsbehandlingen og  

 Voldgiftsbehandlingen finder Sted, vil de Kontraherende Parter afholde sig  

 fra enhver Forholdsregel, som kan virke foregribende paa Antagelsen af det  

 staaende Forligsnævns Forslag eller paa Voldgiftskendelsens Udførelse.
 Artikel 20.
 1. Uoverensstemmelser, som maatte opstaa med Hensyn  

 til Fortolkningen eller Udførelsen af denne Traktats Bestemmelser, skal ved  

 en simpel Anmodning direkte henvises til Afgørelse af den faste Domstol for  

 mellemfolkelig Retspleje.
 Artikel 21.
 1. Denne Traktat skal ratificeres.  

 Ratifikationsinstrumenterne skal udveksles i Warshaw saa snart som muligt.
2. Traktaten træder i Kraft paa den tredivte Dag efter  

 Udvekslingen af Ratifikationerne og har en Gyldighed af tre Aar.
Saafremt den  

 ikke er opsagt seks Maaneder før Udløbet af denne Tidsfrist, forbliver den i  

 Kraft for et nyt Tidsrum af tre Aar og saaledes fremdeles.
 Til Bekræftelse heraf har de Befuldmægtigede undertegnet denne Traktat og  

 forsynet den med deres Segl.
 Udfærdiget i København, den 23. April  

 1926.
(L.S.) C.
Moltke.
 (L.S.) K: Jordan Rozwadowski.
(L.S.) Dr.
Juljan Makowski.
Det bemærkes, at Ratifikationerne til Traktaten under 4. April d.
A. er  

 blevet udvekslet i Warschau, samt at Traktaten i Overensstemmelse med Art. 18  

 i Forbundspagten for Folkenes Forbund under 8. s.
M. er blevet registreret  

 ved Folkeforbundssekretariatet som Nummer 1437.
 Hvilket herved bringes til almindelig Kundskab.
 Udenrigsministeriet, den 5. Maj 1927.
L.
Moltesen.
