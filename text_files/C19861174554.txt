 1. INDLEDNING.
 I henhold til lov nr. 123 af 31. marts 1985 om fornyelse og forlængelse af  

 kollektive overenskomster og aftaler m.v. nedsættes den normale ugentlige  

 arbejdstid for heltidsbeskæftigede pr. 1. januar 1987 med 1 time pr. uge til  

 39 timer pr. uge.
 I finansministeriets cirkulære af 16. april 1986 samt cirkulærer nr. 90 af  

 15. maj, nr. 107 af 27. maj, nr. 139 af 5. august og nr. 176 af 14. oktober  

 1986 er redegjort for forskellige forhold i forbindelse med  

 arbejdstidsnedsættelsen.
 Efter drøftelser i det centrale samarbejdsudvalg for kriminalforsorgen  

 skal direktoratet meddele følgende vedrørende gennemførelsen af  

 arbejdstidsnedsættelsen:
 2. HELTIDSBESKÆFTIGEDE.
A.
GENERELT Det overlades til det enkelte tjenestested under iagttagelse af de  

 nedenfor anførte retningslinier at træffe aftale med de heltidsbeskæftigede  

 medarbejdere (såvel tjenestemands- som overenskomstansatte) om  

 arbejdstidsnedsættelsens gennemførelse, bortset fra de under punkterne D og E  

 nævnte personalegrupper.
 Arbejdstidsnedsættelsen skal tilrettelægges således, at der ikke som følge  

 heraf bliver tale om ændring af gældende ekspeditions- /åbningstider.  

 Nedsættelsen forudsættes endvidere gennemført således, at der dels tages  

 hensyn til tjenestens tilrettelæggelse, dels til medarbejdernes ønsker.
 Den ugentlige arbejdstidsnedsættelse kan herefter tilrettelægges efter  

 følgende retningslinier:
 1. Med 1 time på een af ugens dage.
 2. Hvor arbejdstiden er udtrykt som en gennemsnitlig  

 ugentlig arbejdstidsnorm, og hvor den daglige arbejdstid eksempelvis kan  

 fastlægges mellem 7 og 9 timer, kan nedsættelsen - udfra de gældende  

 principper i den enkelte overenskomst/aftale - indarbejdes i eksisterende  

 tjenestelister under hensyntagen til, at den gennemsnitlige ugentlige  

 arbejdstidsnorm er 39 timer.
 3. Visse ansatte kan i stedet efter den 1. januar 1987  

 fortsætte med at arbejde 40 timer pr. uge, men med opsparing af en fritime  

 pr. uge, jfr. punkt B.
B.
SÆRLIGT OM OPSPARINGSORDNINGEN.
 Tjenestemandsansatte og overenskomstansatte, der er omfattet af  

 overenskomster, hvor arbejdstiden efter arbejdstidsnedsættelsen ikke er  

 udtrykt som en normal ugentlig arbejdstid på 39 timer samt  

 overenskomstansatte, der er omfattet af et af de overenskomstområder, hvor  

 der er indgået særlig aftale med finansministeriet om en opsparingsordning,  

 kan blive omfattet af en opsparingsordning, jfr. finansministeriets cirkulære  

 nr. 176 af 14. oktober 1986 samt nedenfor punkt F.
 Det er en forudsætning for opsparingsordningen, at tjenestestedets ledelse  

 og den enkelte medarbejder er enige herom, og at ordningen administreres  

 under hensyn til tjenestens tilrettelæggelse ved tjenestestedet.
 De opsparede fritimer skal anvendes inden for 6 måneder.
 Opsparingsordningen kan ikke udløse krav om godtgørelse  

 (betaling/afspadsering) af over/merarbejde.
Det bemærkes, at bl.a.
HK, Foreningen af Yngre Læger, Husligt  

 Arbejderforbund og Kvindeligt Arbejderforbund i Danmark ikke har ønsket at  

 indgå aftale med finansministeriet om en opsparingsordning i forbindelse med  

 arbejdstidsnedsættelsen.
C.
TURNUSPERSONALE.
 Arbejdstidsnedsættelsen medfører, at årsnormen for medarbejdere i  

 turnustjeneste nedsættes til 2.028 timer.
 Arbejdstidsnedsættelsen for medarbejdere i turnus gives som hele fridage,  

 der indgår i den godkendte tjenesteplan.
 Den ændrede tjenestetilrettelæggelse må ikke medføre indbygget  

 overarbejde.
 Der henvises i øvrigt til de enkelte overenskomsters bestemmelser samt til  

 finansministeriets cirkulære nr. 90 af 15. maj 1986 om de for statens  

 tjenestemænd gældende arbejdstidsregler m.v.
D.
SÆRLIGT OM OPSYNS- OG VÆRKPERSONALE.
 For så vidt angår tilrettelæggelsen af arbejdstidsnedsættelsen for opsyns-  

 og værkpersonale henvises til direktoratets skrivelse af 28. oktober 1986.
 For så vidt angår arbejdstiden for indsatte henvises til direktoratets  

 skrivelse af dags dato.
E.
SÆRLIGT OM FÆNGSELSLÆRER/FÆNGSELSOVERLÆRERE.
 Finansministeriet og CO II har den 25. juni 1986 indgået aftale om  

 nedsættelse af det pligtige undervisningstimetal for bl.a. kriminalforsorgens  

 fængselslærere/fængselsoverlærere som følge af arbejdstidsnedsættelsen.
 Der henvises til aftalen, der er udsendt til kriminalforsorgens anstalter  

 og personaleskole den 16. juli 1986.
 Direktoratet vil snarest udsende meddelelse om den pligtige  

 undervisningstid for eleverne i fangeskolerne.
F.
SÆRLIGE AFTALER.
 Det fremgår af bilag 1 til finansministeriets cirkulære nr. 176 af 14.  

 oktober 1986, at der bl.a. inden for følgende områder er indgået aftale om  

 opsparingsordning i forbindelse med arbejdstidsnedsættelsen:
 Cirkulærskrivelse af 15. august 1985 om overenskomst af 8. august 1985 med  

 Dansk Fængselsforbund vedrørende de under kriminalforsorgen ikke -  

 tjenestemandsansatte fængselsbetjente.
 Cirkulærskrivelse af 12. februar 1986 om overenskomst af 3. februar 1986  

 med Dansk Metalarbejderforbund og Dansk Elforbund vedrørende metalarbejdere  

 og elektrikere ved statsinstitutioner m.v. uden for hovedstadsområdet.
 Cirkulærskrivelse af 17. august 1985 om overenskomst af 27. august 1985  

 med foreningen af arbejdsledere i Danmark vedrørende kantineledere ansat i en  

 række statsinstitutioner m.v.
 Cirkulærskrivelser af 29. januar 1986 om overenskomst af 28. oktober 1985  

 med ejendoms- og servicefunktionærernes landssammenslutning vedrørende  

 medhjælpere beskæftiget ved en række statsinstitutioner i og uden for  

 hovedstadsområdet.
 3. DELTIDSBESKÆFTIGEDE.
 Finansministeriet har meddelt, at deltidsbeskæftigedes arbejdstid - uanset  

 det enkelte ansættelsesbrevs formulering - ikke ændres som følge af  

 arbejdstidsnedsættelsen jfr. finansministeriets cirkulære nr. 107 af 27. maj  

 1986.
I følge lov nr. 123 af 31. maj 1985 om fornyelse og forlængelse af  

 kollektive overenskomster og aftaler m.v., gives der fuld lønkompensation for  

 arbejdstidsnedsættelsen.
Dette medfører, at lønnen for deltidsbeskæftigede  

 samt timelønninger forhøjes med 2,56 procent.
 4. VISSE TILLÆG M.V.
 Løntillæg, der opspares pr. time, skal som udgangspunkt forhøjes med 2,56  

 procent, hvorimod løntillæg, der ydes med et fast beløb for eksempel for en  

 periode (dag, uge eller måned), ikke skal forhøjes.
 Der henvises i øvrigt til finansministeriets cirkulære nr. 139 af 5.  

 august 1986 om forhøjelse af visse tillæg m.v. som følge af  

 arbejdstidsnedsættelsen.
Anders Troldborg /Erik Bang Til samlige anstalter, afdelinger, pensioner og arrestinspektører.
