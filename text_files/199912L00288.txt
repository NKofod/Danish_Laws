Fremsat den 2. maj 2000 af  

 udenrigsministeren (Niels Helveg Petersen) Forslag til Lov om Danmarks deltagelse i den fælles  

 valuta § 1. Danmark kan deltage i den fælles valuta, euroen,  

 på grundlag af bestemmelserne i Traktaten om Det Europæiske  

 Fællesskab om Den Økonomiske og Monetære Unions tredje  

 fase.
 § 2. Retsakter vedrørende den fælles valuta, som  

 er vedtaget af Fællesskabets institutioner inden Danmarks deltagelse  

 heri og offentliggjort i De Europæiske Fællesskabers Tidende,  

 sættes i kraft i Danmark i det omfang, de efter fællesskabsretten  

 er umiddelbart anvendelige.
 § 3. I lov nr. 447 af 11. oktober 1972 om Danmarks  

 tiltrædelse af De Europæiske Fællesskaber og Den  

 Europæiske Union, som ændret ved lov nr. 259 af 28. maj 1984, lov  

 nr. 352 af 4. juni 1986, lov nr. 281 af 28. april 1993 og lov nr. 322 af 6.  

 juni 1998, foretages følgende ændring:
 I § 4 ophæves nr. 12, litra a).
 Nr. 12, litra b) bliver herefter litra a).
§ 4. § 1 træder i kraft dagen efter  

 bekendtgørelsen i Lovtidende.
Udenrigsministeren fastsætter  

 tidspunktet for ikrafttræden af § 2 og § 3.
I.
Almindelige bemærkninger Indførelsen af den fælles  

 valuta Den 1. januar 1999 trådte Den Økonomiske og  

 Monetære Unions tredje fase i kraft. 11 EU-lande deltog fra starten i  

 den fælles valuta euroen.
Det drejer sig om Belgien, Finland, Frankrig,  

 Holland, Irland, Italien, Luxembourg, Portugal, Spanien, Tyskland og  

 Østrig.
Dermed er den fælles valuta allerede en realitet.
 Det fremsatte lovforslag skal gøre det muligt for  

 Danmark at tilslutte sig den fælles valuta.
Den fælles valuta er en videreførelse af  

 samarbejdet om det indre marked, der nu er gennemført.
Den  

 fælles valuta bygger videre på de resultater, der er skabt i 1.  

 og 2. fase af Den Økonomiske og Monetære Union (ØMU). De  

 to første faser af ØMU en har ført til et tættere  

 fælles samarbejde om den økonomiske politik, som Danmark er  

 fuldt ud med i.
De 11 lande, som nu deltager i den fælles valuta,  

 har etableret et uformelt samarbejde, det såkaldte euro-11. Udviklingen  

 har vist, at euro-11 får større betydning.
Det vil  

 fortsætte.
Dermed vil der reelt kunne træffes beslutninger, som  

 påvirker Danmarks fremtid   men Danmark har uden for dette samarbejde  

 ikke indflydelse på de trufne beslutninger.
Danmark hører hjemme i det europæiske  

 samarbejde i EU.
Danmark har siden 1973 været med til at præge  

 den europæiske udvikling.
Det gælder ikke mindst beslutningen om  

 at udvide EU med de nye demokratier i Central- og Østeuropa.
Danmark  

 skal fortsat påvirke udviklingen af EU-samarbejdet mod et åbent,  

 helt og stabilt Europa.
Danmark deltager som udgangspunkt fuldt og helt i det  

 europæiske samarbejde.
Men på visse områder indtager  

 Danmark en særstilling.
Det gælder bl.a. forbeholdet for  

 deltagelse i den fælles valuta.
Europa gennemgår store ændringer i disse  

 år.
Det europæiske samarbejde udvikler sig som følge af  

 meget konkrete udfordringer.
Samarbejdet står over for sin hidtil  

 største opgave: Gennem udvidelsen at skabe et helt og udelt  

 Europa.
Det er et klart politisk mål for alle  

 ansøgerlandene så hurtigt som muligt efter optagelsen i EU at  

 deltage i den fælles valuta.
De central- og østeuropæiske  

 kandidatlande ønsker at påtage sig medlemskabets fulde  

 rettigheder og pligter.
De vil deltage på lige vilkår i alle dele  

 af det europæiske samarbejde.
 Der er i et særskilt afsnit nedenfor nærmere  

 redegjort for de samfunds- og erhvervsøkonomiske konsekvenser for  

 Danmark af deltagelse i den fælles valuta euroen.
Den Økonomiske og Monetære Union ØMU handler om mere end en fælles valuta.  

 ØMU bygger videre på det indre marked og består  

 af:
*	den fælles valuta euroen, *	fælles penge- og valutapolitik, *	Den Europæiske Centralbank samt *	samarbejde om den økonomiske politik.
De lande, der indfører euroen, er samtidig med i  

 den fælles penge- og valutapolitik og en fælles centralbank.
Den  

 fælles valuta betyder, at valutakurserne mellem eurolandene er  

 låst fast.
ØMU indebærer også et tættere  

 samarbejde om den økonomiske politik - blandt andet om at undgå  

 for store budgetunderskud og fremme beskæftigelsen.
Det samarbejde  

 omfatter alle lande i EU.
ØMU betyder, at medlemslandene har forpligtet sig  

 til at samarbejde fremfor at løse egne problemer på bekostning  

 af naboerne.
F.eks. vil store budgetunderskud i Tyskland føre til  

 stigende inflation og rente i hele EU til skade for vækst og  

 beskæftigelse.
Det er heller ikke i de europæiske landes  

 interesse, at nabolande devaluerer deres valutaer, da det »eksporterer«  

 arbejdsløshed til de andre lande.
Meningen er at undgå en  

 politik som f.eks. den, der blev ført i forbindelse med oliekriserne i  

 1970'erne, som fik arbejdsløsheden til at stige voldsomt i de  

 europæiske lande.
Krisen fik dengang mange lande til at devaluere deres  

 valutaer samtidig med, at inflationen steg og renterne fulgte med op.
Landene  

 førte derved en politik, som var til skade for hinanden.
Danmark og  

 andre lande blev hårdt ramt af stigende arbejdsløshed i 1970  

 erne.
Fra 1973 til 1983 steg ledigheden i de europæiske OECD-lande fra  

 3,5 pct. til 10,4 pct., svarende til 14,1 millioner arbejdsløse  

 mennesker alene inden for de nuværende EU-lande i 1983.
Planerne om ØMU blev søsat på  

 topmødet i Hannover i juni 1988. Her nedsatte man en komité,  

 som skulle udarbejde en rapport om, hvordan ØMU kunne  

 gennemføres.
Rapporten mundede ud i et forslag om at etablere en  

 ØMU i 3 faser.
ØMU'ens første fase startede den 1. juli  

 1990. I denne fase skulle landene økonomisk nærme sig hinanden.  

 Landene skulle lære at samarbejde bedre med færre  

 økonomiske hindringer mellem landene.
Der blev derfor taget de  

 første skridt til:
*	at samordne landenes økonomiske politikker bedre, *	at landene skulle deltage i valutasamarbejdet, EMS, og *	at indføre frie kapitalbevægelser mellem landene.
Derved  

 ville det blive muligt for virksomheder og borgere at investere frit i de  

 andre lande og gøre investeringer billigere.
I 1991 blev landene i EU enige om de traktatmæssige  

 rammer for de to sidste faser af ØMU og dermed for den fælles  

 valuta.
Disse rammer blev vedtaget i Maastricht-traktaten.
* Anden fase af ØMU, som Danmark var fuldt med i,  

 startede den 1. januar 1994. Formålet med anden fase var at få en  

 mere stabil og ensartet økonomisk udvikling i EU.
Landene skulle  

 gøre deres økonomier klar til at fastlåse de indbyrdes  

 valutakurser, have en fælles penge- og valutapolitik og indgå i  

 et tæt økonomisk og monetært samarbejde.
Det skulle ske  

 ved:
*	at landene skulle opfylde nogle økonomiske krav - de  

 såkaldte konvergenskriterier: lav rente, stabile priser og valutakurser  

 samt et offentligt budgetunderskud og en offentlig gæld, som ikke er  

 for stor, *	at gennemføre frie kapitalbevægelser mellem alle lande i  

 EU, *	at oprette samarbejdsorganisationen Det Europæiske  

 Monetære Institut (EMI), og *	at der blev indført tre overordnede regler: forbud mod  

 monetær finansiering (dvs. finansiering af offentlige udgifter ved  

 seddeludstedelse mv.), forbud mod at EU-lande hæfter for hinandens  

 gæld samt forbud mod adgang for den offentlige sektor til at låne  

 i finansielle institutioner på mere favorable vilkår, end  

 kapitalmarkedet tilbyder.
Landene skulle bestræbe sig på at opfylde  

 nogle økonomiske krav, fordi en mere harmonisk økonomisk  

 udvikling er central for at kunne opnå alle fordelene ved at skabe et  

 mere forpligtende valutasamarbejde.
Samtidig er stabile priser og  

 valutakurser vigtige forudsætninger for en bedre vækst og  

 større beskæftigelse.
* ØMU'ens tredje fase med den fælles valuta  

 startede 1. januar 1999 og betød:
*	indførelsen af euroen og dermed en fastlåsning af  

 valutakurserne, så de ikke kan ændres, *	fælles penge- og valutapolitik for eurolandene og *	oprettelsen af den fælles centralbank, ECB, for  

 eurolandene.
Filosofien bag ØMU er at skabe et bedre samarbejde,  

 ved at de europæiske lande støtter hinanden frem for at  

 eksportere problemerne til hinanden.
Det opnås bedst ved at skabe  

 stabile priser og valutakurser i Europa.
Det vil man opnå ved et  

 tættere samarbejde om den økonomiske politik.
Det vil gavne  

 beskæftigelsesfremgangen.
For eurolandene sker det også gennem  

 den fælles valuta, euroen.
Det indre marked   EU s hjemmemarked   har bidraget til  

 øget samhandel, økonomisk udvikling og beskæftigelse.  

 Mange ser en mulighed for yderligere at lette handelen mellem landene ved at  

 indføre en fælles valuta.
Det vil lette sammenligningen af  

 priser og give større konkurrence og dermed mulighed for lavere  

 priser.
Samtidig kan virksomheder og forbrugere spare vekselomkostninger ved  

 kun at bruge én valuta, når de handler med hinanden.
Ved at have  

 en fælles valuta bliver der tale om ét stort europæisk  

 hjemmemarked.
Det vil i sig selv også gavne beskæftigelsen.
ØMU er også resultatet af mange års  

 politiske overvejelser.
Mange ser ØMU som en måde at skabe  

 gensidig forståelse på mellem de europæiske lande.
Tanken  

 er, at man herigennem kan undgå tidligere tiders konflikter, der i  

 høj grad har præget den europæiske historie.
* Danmark deltager ikke i den fælles valuta, euroen,  

 som følge af vort forbehold.
Danmark har indgået en valutaaftale  

 med eurolandene og ECB, hvor den danske krone stabiliseres i forhold til  

 euroen inden for et snævert udsvingsbånd på ±2,25 pct.  

 Dette er sket inden for rammerne af valutakurssamarbejdet (ERM II) mellem  

 euroområdet og medlemslande udenfor.
Euroen flyder i forhold til de andre hovedvalutaer, dollar  

 og yen.
Da kronen er bundet til euroen, indebærer den danske  

 fastkurspolitik, at kronen flyder over for dollar og yen.
Det svarer helt til  

 situationen, da kronen var knyttet til D-marken.
ECB har som primær  

 opgave at fastholde prisstabilitet i hele euroområdet og ikke at  

 stabilisere euroens kurs over for dollar.
Euroens fald siden dens  

 indførelse er en naturlig konsekvens af, at USA i en lang periode har  

 haft og fortsat har en kraftigere vækst end eurolandene.
Det giver  

 højere renter i USA og dermed kapitalimport og stigende dollarkurs.  

 D-marken blev tidligere opfattet som en stærk valuta uanset dens  

 udsving over for dollaren, og uanset at disse udsving til tider var meget  

 større end de nuværende udsving mellem euroen og dollar.  

 D-marken var en stærk valuta, fordi D-marken var forbundet med  

 prisstabilitet.
Danmark har sammen med andre EU-lande arbejdet intenst for  

 at forstærke samarbejdet om fremme af beskæftigelsen i Europa.  

 Det har resulteret i et særskilt afsnit i Amsterdam-Traktaten om  

 beskæftigelse.
Dermed er der nu i traktaten og i koordinationen af den  

 økonomiske politik sket en afgørende styrkelse af  

 beskæftigelsessamarbejdet.
På Det Europæiske Råds  

 ekstraordinære møde om beskæftigelse den 23.-24. marts  

 2000 i Lissabon blev der sat en række konkrete mål  

 vedrørende øget beskæftigelse i de næste 10  

 år, ligestilling på arbejdsmarkedet, stop for social  

 udstødelse, ny IT-udvikling i medlemslandene.
Lissabon-topmødet  

 satte en række fælles mål   midlerne til at nå  

 målene er primært de enkelte medlemslandes nationale  

 beslutninger.
Gennem de senere år er ledigheden i euroområdet  

 faldet og beskæftigelsen steget betydeligt.
Denne udvikling ventes at  

 fortsætte i de kommende år ifølge IMF, OECD og  

 Europa-Kommissionen.
Samfunds- og erhvervsøkonomiske konsekvenser ved  

 dansk tilslutning til den fælles valuta I Økonomiministeriets og Finansministeriets rapport  

 »Danmark og euroen« fra april 2000 er der foretaget en nøje belysning  

 af de økonomiske og økonomisk-politiske konsekvenser for  

 Danmark.
Det nye for Danmark ved deltagelse i euroen vil  

 være, at Danmark får adgang til på lige fod med de andre  

 eurolande at fastlægge den europæiske pengepolitik og opnå  

 fuld sikring mod valutaspekulation med deraf følgende stabilitet.  

 Medlemskab i euroen vil også forbedre finanspolitikkens muligheder for  

 at bidrage til høj og stabil beskæftigelse.
I en situation med  

 stigende ledighed risikerer man ikke længere, at en lempelse af  

 finanspolitikken udhules af de finansielle markeder gennem stigninger i  

 renten.
Finanspolitikken bliver også mere stabil.
Man behøver  

 ikke længere at gætte på, hvordan lempelser bliver opfattet  

 af de finansielle markeder, og behovet for pludselige stramninger ved  

 valutakriser forsvinder.
Endelig vil der være økonomiske  

 gevinster for virksomheder og husholdninger.
Til gengæld opgiver Danmark muligheden for isoleret  

 at bruge ændringer af valutakursen og den fælles valuta erstatter  

 kronen.
Herudover kan staten blive pålagt økonomiske sanktioner,  

 hvis vi ikke overholder de finanspolitiske spilleregler om at undgå  

 uforholdsmæssigt store offentlige budgetunderskud.
Eurosamarbejdet giver en sikring mod valutaspekulation,  

 mens ERM II-aftalen alene giver mulighed for kortvarig træk på en  

 kassekredit.
En lille åben økonomi som den danske er  

 sårbar, hvis der på de internationale finansielle markeder skulle  

 opstå tvivl om den danske økonomisk-politiske linie eller ved  

 finansiel uro i omverdenen.
Det er de vilkår, Danmark har ved  

 deltagelse i det internationale samarbejde på vare- og  

 finansmarkederne.
Danmark fører allerede i dag den samme  

 økonomiske politik som ved deltagelse i eurosamarbejdet.
Opgivelsen af  

 brugen af valutakursjusteringer er ikke noget nyt.
Danmark har med fordel  

 ført fastkurspolitik under skiftende regeringer siden begyndelsen af  

 1980'erne.
Finans- og strukturpolitikken har siden da vist, at de kan holde  

 dansk økonomi på sporet og sikre en mere gunstig og stabil  

 udvikling, end den tidligere brug af valutakursjusteringer og finansielle  

 restriktioner kunne.
De nye pligter indebærer således ikke nogen  

 væsentlige ændringer af det økonomisk-politiske  

 råderum i forhold til i dag.
Dansk deltagelse i euroen vil betyde, at Danmark får  

 samme fælles pengepolitik som eurolandene.
Der er dog ikke tale om  

 noget reelt tab af pengepolitisk suverænitet i forhold til situationen  

 i dag i ERM II.
Deltagelse i ERM II betyder, at den danske pengepolitik  

 tilrettelægges med henblik på at sikre en stabil kronekurs i  

 forhold til euroen.
Den danske pengepolitik følger således den  

 fælles pengepolitik i euroområdet, og selvstændige  

 renteændringer har alene været anvendt i forbindelse med  

 valutauro for at sikre kronekursen.
Det skete under valutakriserne i 1986-87,  

 1989, 1992-93, 1995 og 1998.
Muligheden for at kunne blive pålagt  

 økonomiske sanktioner er med til at sikre, at landene ikke  

 fører en uansvarlig økonomisk politik til skade for  

 beskæftigelsen og nabolandene.
For Danmark vil det ikke være et  

 problem med fastholdelse af den nuværende finanspolitiske strategi.
Der  

 er igennem 1990'erne skabt et betydeligt råderum, og Danmark  

 hører til blandt de lande i EU, der har de mest ambitiøse  

 målsætninger om gældsafvikling.
Samtidig er spillereglerne  

 for offentlige budgetunderskud i EU-landene med til at forhindre en udvikling  

 som i begyndelsen af 1990'erne, hvor store offentlige budgetunderskud i  

 Europa skabte ustabilitet også for dansk økonomi.
Uden for  

 euroen er det de finansielle markeder, som lægger bindinger på  

 størrelsen af det offentlige budgetunderskud gennem højere  

 rente og valutausikkerhed.
Såfremt Danmark forbliver uden for euroen, vil  

 Danmark skulle føre en økonomisk politik, der er mindst lige  

 så stram som ved deltagelse i euroen for at sikre troværdighed  

 omkring fastkurspolitikken og strammere i tilfælde af international  

 finansiel uro.
Der vil således ved et ja kunne føres en  

 lempeligere politik end ved et nej, som kan kræve stramninger for at  

 fastholde tilliden til den danske kronekurs og den økonomiske  

 politik.
 Danske virksomheder og forbrugere vil opnå nogle  

 varige økonomiske gevinster ved euroen i form af fjernelse af  

 valutarisici over for eurolande, bortfald af vekselomkostninger samt lavere  

 rentespænd end i situationen, hvor vi står udenfor.
Forbrugerne kan se frem til større priskonkurrence  

 og dermed lavere priser, inden for det fælles valutaområde, idet  

 danske virksomheder vil blive udsat for øget konkurrence.
Der vil  

 også være engangsomkostninger i forbindelse med omstillingen til  

 euro.
Men gevinsterne alene ved bortfald af vekselomkostningerne vil  

 overstige engangsomkostningerne ved omstilling.
Samlet vil deltagelse i  

 euroen bidrage positivt til dansk eksport, investeringer og produktion.  

 Deltagelse i euroen vil betyde, at danske virksomheder vil høste  

 yderligere fordele af det indre marked.
Det tættere samarbejde om den økonomiske  

 politik sigter mod at opfylde målet om økonomisk vækst og  

 velstand i Europa.
Midlet er blandt andet strukturreformer på linie  

 med, hvad der f.eks. i 1990'erne er gennemført i Holland, Irland og  

 Danmark.
Det vil kunne bidrage til et langvarigt opsving i Europa og en  

 væsentlig nedbringelse af ledigheden.
For en velfungerende ØMU er det væsentligt,  

 at markederne fungerer tilstrækkeligt fleksibelt.
For Danmark er der  

 med blandt andet 1990'ernes reformer skabt gode rammer på  

 arbejdsmarkedet - også for deltagelse i euroen.
Ovenstående er også centralt ved vurderingen  

 af ØMU'ens holdbarhed forstået som risikoen for, at samarbejdet  

 opgives.
Regeringens analyse, »Danmark og euroen «, angiver, at landene ikke  

 kun har interesse i, men også i praksis hidtil har fulgt de  

 økonomisk-politiske spilleregler i ØMU.
Det er fortsat landenes  

 eget ansvar at indrette finans- og strukturpolitikken samt  

 velfærdspolitikken.
Danmark vil stå over for de samme udfordringer fra  

 globaliseringen som eurolandene.
Danmark skal under alle omstændigheder  

 håndtere de udfordringer, globaliseringen stiller, uanset deltagelse i  

 euroen.
Spørgsmålet er, hvorledes Danmark bedst møder  

 udfordringerne.
 Det sker bedst ved fuld deltagelse i eurosamarbejdet.  

 Danmark kan så på lige fod med andre lande præge det  

 økonomisk-politiske samarbejde, som Danmark under alle  

 omstændigheder vil skulle indrette sin økonomiske politik efter.
Uanset om Danmark deltager i euroen eller ej, vil Danmark  

 alligevel skulle indrette sig efter beslutningerne på det  

 økonomisk-politiske område.
Danmark deltager - som følge  

 af EU-medlemskabet - i det tættere økonomisk-politiske  

 samarbejde og følger i kraft af fastkurspolitikken den fælles  

 pengepolitik.
Der er derfor ikke grundlag for den opfattelse, at Danmarks  

 økonomisk-politiske handlefrihed skulle blive større ved at  

 stå uden for euroen.
Det er først og fremmest Danmarks  

 indflydelse på det økonomisk-politiske samarbejde, som Danmark  

 allerede i dag deltager i, der bliver mindre.
 Dansk deltagelse i euroen vil være en naturlig  

 videreførelse af den økonomisk-politiske linie, der kendes i  

 dag.
Lovgivningsmæssige konsekvenser ved dansk deltagelse i den  

 fælles valuta Såfremt Danmark beslutter sig for at deltage i  

 eurosamarbejdet, vil der skulle foretages en række ændringer af  

 den danske lovgivning.
En del af ændringerne i dansk lovgivning skal  

 være på plads allerede inden datoen for indtræden i  

 eurosamarbejdet.
For at kunne deltage i den fælles pengepolitik er det  

 f.eks. nødvendigt at ændre lov om Danmarks Nationalbank.
Andre  

 dele af lovgivningen skal først være på plads, når  

 eurosedler og -mønter cirkuleres.
Af hensyn til den tekniske og  

 praktiske omstilling fra kroner til euro er det hensigten så hurtigt  

 som muligt efter en folkeafstemning at få gennemført de  

 nødvendige ændringer.
F.eks. vil det i hele den danske  

 lovgivning gælde, at kronebeløb og referencer til kroner skal  

 erstattes af eurobeløb og referencer til euro.
Disse typer  

 konsekvensændringer i lovgivningen vil udgøre langt hovedparten  

 af ændringerne.
Ved omregningen til euro skal der tages højde  

 for eventuelle afrundingsspørgsmål.
Der gælder  

 fælles regler i EU omkring omregning og afrunding for de deltagende  

 landes valutaer, når de omregnes til euro.
Nationalbankens rolle bliver ny, hvis Danmark  

 indfører euroen.
Nationalbanken vil deltage fuldt ud i Eurosystemet og  

 i Den Europæiske Centralbanks (ECB's) beslutningsorganer.
Det vil sige,  

 at nationalbankdirektøren får plads i ECB's Styrelsesråd  

 og dermed indflydelse på den fælles pengepolitik i  

 euroområdet på lige fod med de andre eurolandes  

 centralbankchefer.
Nationalbankens direktion og medarbejdere vil deltage  

 fuldt ud i det omfattende samarbejde inden for Eurosystemet.
 Nationalbankloven tilpasses i overensstemmelse med  

 traktatens bestemmelser og bestemmelserne i statutten for ESCB (Det  

 Europæiske System af Centralbanker). Loven skal udformes således,  

 at Nationalbanken herefter bliver en del af samarbejdet inden for ESCB og  

 følger ECB's retningslinjer og instrukser ved udførelsen af  

 ESCB-opgaver.
Nationalbanken vil også fremover udstede pengesedler  

 i Danmark.
Det vil ske efter beslutning i ECB.
Den Kgl.
Mønt vil  

 præge de danske euromønter i overensstemmelse med  

 EU-bestemmelserne herom.
Det er økonomiministeren, der efter  

 forhandling med Nationalbanken, beslutter designet af mønternes  

 nationale sider.
Alle monarkier i euroområdet har valgt at have  

 portrætter af deres monark på de nationale sider af  

 mønterne.
Dansk deltagelse i den fælles valuta vil helt  

 naturligt   som nu   også indebære den danske monarks  

 portræt på forsiden af mønten.
 Den nuværende nationalbanklov opfylder traktatens og  

 ESCB-statuttens uafhængighedskrav.
 Selv om Nationalbankens målsætning i henhold  

 til den nuværende lov ( »at opretholde et sikkert pengevæsen her  

 i landet «) er blevet forstået som prisstabilitet, er der formentlig  

 behov for at få skrevet traktatens  

 prisstabilitetsmålsætning ind i loven.
Endvidere vil der skulle gennemføres  

 ændringer af valutaloven og møntlovgivningen.
Lov om  

 valutaforhold m.v. indeholder blandt andet en reference til bestemmelser om  

 indløseligheden af Danmarks Nationalbanks sedler til guld, som vil  

 skulle ændres - en bestemmelse som i øvrigt i mange år har  

 skullet ændres.
Sedler og mønter i kroner kan indtil de tages ud  

 af omløb blive ved med at være lovligt betalingsmiddel i  

 Danmark.
Tidspunktet, for hvornår de tages ud af omløb,  

 fastlægges i samarbejde med de øvrige eurolande, men tidligst 1.  

 marts 2004. Det vil blive foreslået, at kronesedler og -mønter  

 vil kunne indløses i mindst 30 år i Nationalbanken efter at de  

 ikke længere kan bruges.
 Som følge af Danmarks Nationalbanks indtræden  

 i Eurosystemet vil diskontoen blive afløst af en rentesats, som  

 offentliggøres af ECB.
På baggrund heraf skal de steder i den danske  

 lovgivning, hvor der henvises til Danmarks Nationalbanks diskonto,  

 ændres.
Det kan enten ske ved, at der henvises til denne anden  

 rentesats, eller ved at lovbestemmelsen omformuleres, således at der  

 ikke er en henvisning til en rentesats.
 Ifølge Rådets forordning om  

 indførelsen af euroen skal de deltagende medlemsstater fastsætte  

 passende sanktioner mod efterligning og forfalskning af eurosedler og  

 -mønter.
 I foråret 1999 udstedte Rådet en resolution,  

 hvori Rådet blandt andet opfordrer medlemsstaterne til at sikre, at  

 euroen beskyttes på passende vis gennem effektive strafferetlige  

 foranstaltninger.
Den videre procedure Med Edinburgh-Aftalen, der blev indgået på Det  

 Europæiske Råds møde i Edinburgh den 11.-12. december  

 1992, meddelte Danmark, at vi ikke ville deltage i Den Økonomiske og  

 Monetære Unions tredje fase.
Denne mulighed havde vi i kraft af en  

 særlig protokol, som var knyttet til Maastricht-Traktaten.
Protokollen  

 indebar, at Danmark kunne meddele, at man ikke ville deltage i tredje fase.
 Edinburgh-aftalen indebærer endvidere, at Danmark  

 har ret til - til enhver tid   efter egen beslutning at anmode om deltagelse  

 i Den Økonomiske og Monetære Unions tredje fase med den  

 fælles valuta.
Edinburgh-Aftalen blev til i lyset af resultatet af  

 folkeafstemningen den 2. juni 1992, hvor 50,7 procent af de deltagende  

 vælgere sagde nej til Maastricht-Traktaten.
Efter drøftelser  

 mellem Socialdemokratiet, Det Radikale Venstre og Socialistisk Folkeparti,  

 hvis resultat blev »Det Nationale Kompromis«, gik syv af Folketingets  

 daværende otte partier sammen og udfærdigede  

 forhandlingsgrundlaget »Danmark i Europa.« Forhandlingsgrundlaget indeholder  

 en række ønsker til det fremtidige EU-samarbejde.
Det  

 gælder bl.a. ønsket om en særlig aftale for Danmark  

 på fire hovedområder, herunder vedrørende den  

 Økonomiske og Monetære Unions tredje fase.
Herudover indeholder  

 det også ønsker om større åbenhed og mere  

 nærhed i EU-samarbejdet.
På den baggrund blev Edinburgh-Aftalen  

 forhandlet på plads mellem Danmark og de øvrige medlemslande i  

 EU.
I tilknytning til lovkomplekset om Danmarks tiltrædelse af  

 Edinburgh-Aftalen og Maastricht-Traktaten indgik de 7 partier en politisk  

 aftale, der indebærer, at Danmarks holdning til fire hovedelementer i  

 Maastricht-Traktaten, herunder Den Økonomiske og Monetære Unions  

 tredje fase, kun kan ændres gennem en folkeafstemning.
 Det er helt afgørende for regeringen, at både  

 bogstavet og ånden i denne aftale overholdes.
 Som opfølgning på undertegnelsen af  

 Maastricht-Traktaten udarbejdede Justitsministeriet et notat af 3. marts 1992  

 om visse statsretlige spørgsmål ved Danmarks tiltrædelse  

 af traktaten.
I notatet konkluderes det bl.a., at fuld dansk  

 tiltrædelse af Den Økonomiske og Monetære Unions tredje  

 fase med den fælles valuta nødvendiggør en anvendelse af  

 den særlige bestemmelse i grundlovens § 20 om overladelse af  

 beføjelser til mellemfolkelige myndigheder.
Det konkluderes endvidere,  

 at anvendelse af § 20 er tilstrækkelig som grundlag for dansk  

 tilslutning.
Det betyder, at tiltrædelse kan ske uden en ændring  

 af grundloven.
 Justitsministeriet har i forbindelse med lovforslagets  

 udarbejdelse vurderet disse konklusioner i lyset af retskilder, der er kommet  

 efter udarbejdelsen af notatet, herunder navnlig de principielle udtalelser  

 om § 20, som er anført i Højesterets dom af 6. april 1998 i den  

 såkaldte Maastricht-sag.
Justitsministeriets vurdering er fortsat, at anvendelse af  

 § 20 er nødvendig og tilstrækkelig som grundlag for dansk  

 tilslutning.
Der henvises til Justitsministeriets notat af 25. april 2000 om  

 visse forfatningsretlige spørgsmål ved dansk tiltrædelse  

 af Den Økonomiske og Monetære Unions 3. fase med den  

 fælles valuta.
Notatet er samtidig med lovforslagets fremsættelse  

 fremsendt til Folketinget.
 Det anførte indebærer, at Danmarks  

 tilslutning kun kan ske under iagttagelse af den særlige procedure i §  

 20, stk. 2, d.v.s. med 5/6 flertal i Folketinget eller efter afholdelse af  

 folkeafstemning, jf. grundlovens § 42. Uanset om der opnås et flertal  

 på 5/6, vil regeringen i overensstemmelse med aftalen mellem de 7  

 partier sikre, at spørgsmålet om Danmarks tilslutning til den  

 fælles valuta bliver forelagt folketingsvælgerne til godkendelse  

 eller forkastelse efter reglerne i grundlovens § 42. Regeringen  

 planlægger, at folkeafstemningen vil finde sted den 28. september  

 2000.
 Hvis der ved folkeafstemningen konstateres et flertal for  

 dansk tilslutning til euroen, vil regeringen meddele ECOFIN-Rådet,  

 Europa-Kommissionen og ECB, at Danmark ønsker at deltage i euroen.  

 Herefter vil procedurerne for optagelse i euroen begynde efter traktatens  

 artikel 122.
Europa-Kommissionen og ECB udarbejder hver sin rapport om  

 Danmarks opfyldelse af kriterierne for at deltage i euroen.
Herefter kan  

 ECOFIN-Rådet vurdere, hvorvidt Danmark opfylder de nødvendige  

 betingelser for indførelsen af euroen og anbefale sine konklusioner  

 til Rådet i dets sammensætning af stats- og regeringschefer, som  

 skal bekræfte optagelsen af Danmark i euroområdet.
Betingelserne af økonomisk og lovgivningsmæssig art  

 består i *	lav inflation og lav rente, *	budgetunderskud på højst 3 pct. af BNP og en offentlig  

 gæld på højst 60 pct. af BNP eller faldende mod 60 pct. af  

 BNP, *	valutakursstabilitet samt *	at dansk lovgivning, herunder Nationalbankloven, skal være  

 forenelig med traktatens bestemmelser for lande, der deltager fuldt ud i  

 tredje fase med den fælles valuta.
Danmark har siden 1995 opfyldt alle konvergenskriterierne  

 bortset fra, at inflationen i Danmark i januar-februar 2000 lå over  

 kriteriet.
De seneste opgørelser viser dog, at Danmark igen i marts  

 2000 opfyldte kriteriet.
Selvom den danske inflation fluktuerer omkring  

 kriteriet, vil der ikke være behov for at ændre den  

 økonomisk-politiske linje for, at Danmark vil kunne deltage i den  

 fælles valuta euroen fra den 1. januar 2002.
Det er forventningen, at den tekniske omstilling i den  

 finansielle sektor og Danmarks Nationalbank vil kunne tilrettelægges  

 således, at Danmark vil kunne deltage i euroen fra den 1. januar 2002.  

 På tidspunktet for optagelsen fastlåses omregningskursen mellem  

 danske kroner og euro.
Danmark vil dermed deltage i - og have indflydelse  

 på - alle dele af det pengepolitiske og det økonomisk-politiske  

 samarbejde i EU.
I lyset af dette forløb vil indførelsen af  

 eurosedler og -mønter formentlig kunne finde sted fra den 1. januar  

 2004. Ombytningen af danske kroner med euro vil kunne ske på mellem 4  

 uger og 2 måneder.
Selvom kronesedler og -mønter ikke  

 længere vil være legalt betalingsmiddel, vil det blive  

 foreslået, at der bliver mulighed for i mindst 30 år at veksle de  

 danske kronesedler og -mønter til euro i Danmarks Nationalbank.  

 Elementerne i en overgang til euroen i Danmark er beskrevet i  

 »Redegørelse for overgang til euroen i tilfælde af dansk  

 deltagelse«, Økonomiministeriet, 1999.
I forbindelse med en dansk tilslutning til euroen skal der  

 tages stilling til valutaforholdene på Færøerne og i  

 Grønland.
Hvis euroen ønskes anvendt på  

 Færøerne og i Grønland, skal spørgsmålet  

 drøftes med Europa-Kommissionen, ECB og eurolandene.
Der er allerede i  

 dag eksempler på, at områder uden for EU med snæver  

 tilknytning til et land, der deltager i euroen, har fået adgang til at  

 anvende euroen.
I øvrigt fastslår protokol 22 vedrørende  

 Danmark, at ESCB-statuttens artikel 14 vedrørende de nationale  

 centralbanker ikke berører Nationalbankens ret til at udføre  

 sine nuværende opgaver vedrørende de dele af Kongeriget Danmark,  

 der ikke er en del af EU, d.v.s.
Færøerne og  

 Grønland.
* II.
Bemærkninger til de enkelte bestemmelser.
Til § 1 Bestemmelsen, der angår Folketingets samtykke til  

 Danmarks deltagelse i Den Økonomiske og Monetære unions tredje  

 fase, gør det muligt for Danmark at påtage sig de  

 pågældende forpligtelser i overensstemmelse med Grundlovens § 19.  

 Der henvises i øvrigt til de almindelige bemærkninger til  

 lovforslaget ovenfor.
Til § 2 Bestemmelsen sætter de allerede vedtagne umiddelbart  

 anvendelige retsakter vedrørende den fælles valuta i kraft i  

 Danmark.
Det drejer sig først og fremmest om en række  

 retsakter, der allerede er vedtaget på grundlag af traktaten.
De er  

 nærmere omtalt i bilag 1. Men der vil også kunne blive tale om  

 nye retsakter, der først vedtages efter fremlæggelsen af dette  

 lovforslag men før Danmarks eventuelle deltagelse i den fælles  

 valuta.
Folketinget vil i givet fald blive underrettet om disse  

 retsakter.
Der skal vedtages en særlig forordning om  

 indførelse af den fælles valuta i Danmark.
Afhængig af den  

 konkrete udformning af denne forordning vil en del af de ovennævnte  

 retsakter om den fælles valuta herigennem blive sat i kraft i Danmark.  

 I det omfang det sker, vil den selvstændige praktiske betydning af § 2  

 blive tilsvarende mindsket Til § 3 Bestemmelsen indebærer, at der overlades  

 beføjelser til EF s institutioner i medfør af grundlovens § 20,  

 i det omfang det følger af de bestemmelser i Maastricht-Traktaten om  

 Den Økonomiske og Monetære Unions tredje fase, som Danmark  

 hidtil har været undtaget fra.
 Bestemmelsen indebærer tillige, at disse  

 traktatbestemmelser sættes i kraft i Danmark, i det omfang de efter  

 EF-retten måtte være umiddelbart anvendelige i Danmark.
 Bestemmelsen er udformet som en ændring af den  

 oprindelige lov nr. 447 af 11. oktober 1972 om Danmarks tiltrædelse af  

 De europæiske Fællesskaber (Tiltrædelsesloven) med de  

 ændringer, der senere er gennemført heri.
Tiltrædelseslovens § 4 indeholder en opregning af  

 alle de grundlæggende EU-traktater.
For Maastricht-Traktatens  

 vedkommende omfatter § 4 dog ikke hele traktaten, idet bl.a. de bestemmelser  

 om Den Økonomiske og Monetære Unions tredje fase, som Danmark er  

 undtaget fra, ikke er opregnet i Tiltrædelseslovens § 4. Bestemmelsen i  

 nærværende lovforslags § 3 vil indebære, at denne  

 undtagelse fjernes fra Tiltrædelseslovens § 4.
 Dette medfører, at Tiltrædelseslovens  

 bestemmelse i § 2 om overladelse af beføjelser til EF s institutioner  

 og Tiltrædelseslovens § 3 om umiddelbar anvendelse af traktatens  

 bestemmelser i Danmark også vil komme til at gælde for de af  

 Maastricht-Traktatens bestemmelser om Den Økonomiske og Monetære  

 Unions tredje fase, som Danmark hidtil har stået udenfor.
Til § 4 Det foreslås, at loven træder i kraft dagen  

 efter bekendtgørelse i Lovtidende, dog således at tidspunktet  

 for ikrafttræden af lovens §§ 2 og 3 fastsættes af  

 udenrigsministeren.
Bilag 1 Såfremt Danmark deltager i euroen, vil Danmark blive  

 omfattet af følgende artikler i traktaten:
 Regler vedrørende økonomisk politik, der kun gælder  

 for eurolandene:
 *	artikel 104, stk. 9 og 11 (mulighed for økonomiske  

 sanktioner).
 Regler, der drejer sig om pengepolitiske anliggender:
*	artikel 105, stk. 1-3 og 5 (Eurosystemets mål og opgaver,  

 herunder den fælles pengepolitik), *	artikel 106 (udstedelse af sedler og mønter), *	artikel 110 (ECB's beføjelser), *	artikel 111 (internationale aftaler for eurolandene og  

 valutapolitik), *	artikel 112, stk. 2, litra b) (ECB's Styrelsesråd og  

 Direktion).
EU-regler i øvrigt vedrørende den fælles valuta Udover traktatens ØMU-bestemmelser er der med  

 udgangspunkt i traktaten vedtaget ØMU-lovgivning, som Danmark bliver  

 omfattet af ved indtrædelse i den fælles valuta.
Det drejer sig  

 om følgende regler:
Den fælles valuta, euroen Regler vedrørende indførelse af euroen:
 *	Rådets forordning (EF) nr. 974/98 af 3. maj 1998 om  

 indførelse af euroen.
Reglerne i forordningen om indførelse af euroen,  

 vil gælde for Danmark, hvis euroen indføres i Danmark.  

 Forordningen fastslår blandt andet, at valutaen i euroområdet  

 skal være euroen samt at valutaenheden skal være én euro,  

 og én euro underopdeles i et hundrede cent.
Samtidig skal kronen  

 erstattes med euroen til en fast omregningskurs.
Pengesedler og mønter  

 i kroner og ører vil bevare deres status som lovlige betalingsmidler i  

 Danmark, indtil der er foretaget en ombytning med eurosedler og  

 -mønter.
Når kronesedler og -mønter ikke længere er  

 lovligt betalingsmiddel, vil de i en meget lang årrække (mindst  

 30 år) fortsat kunne omveksles til euro i Nationalbanken.
Fra  

 cirkulation af eurosedler og -mønter skal henvisninger i regler,  

 dokumenter m.v. læses som henvisninger til euro efter den fastsatte  

 omregningskurs mellem kroner og euro.
 Regler vedrørende eurosedler og euromønter:
 *	Rådets forordning (EF) nr. 975/98 af 3. maj 1998 samt  

 Rådets forordning (EF) 423/1999 af 22. februar 1999 om pålydende  

 værdi og tekniske specifikationer for euromønter, som er bestemt  

 til at sættes i omløb.
 *	Den Europæiske Centralbanks beslutning af 7. juli 1998  

 (99/33/EF) om pålydende værdi, specifikationer, gengivelse,  

 ombytning og tilbagetrækning af eurosedler (ECB/1998/6).
Eurosedler og -mønter, der cirkuleres i Danmark,  

 skal opfylde den pålydende værdi og de tekniske specifikationer,  

 der er fastsat i de ovenstående forordninger.
Der bliver otte  

 mønter: 2 euro, 1 euro, samt 50, 20, 10, 5, 2 og 1 cent.  

 Mønterne vil have en national side, som Danmark selv bestemmer, og en  

 fælles europæisk side.
De syv sedler bliver i 500, 200, 100, 50,  

 20, 10 og 5 euro.
De er ens i alle lande.
Fælles penge- og valutapolitik Regler vedrørende valutaarrangementer for  

 euroområdet:
 *	98/683/EF: Rådets beslutning af 23. november 1998 om  

 valutakursspørgsmål i relation til CFA-francen og den comoriske  

 franc.
 *	98/744/EF: Rådets beslutning af 21. december 1998 om  

 valutakursspørgsmål i relation til den kapverdiske escudo.
 *	99/95/EF: Rådets beslutning af 31. december 1998 om de  

 monetære arrangementer i de franske territoriale administrative enheder  

 Saint Pierre og Miquelon og Mayotte.
 *	99/96/EF: Rådets beslutning af 31. december 1998 om  

 Fællesskabets holdning til en aftale om de monetære relationer  

 med Monaco.
 *	99/97/EF: Rådets beslutning af 31. december 1998 om  

 Fællesskabets holdning til en aftale om de monetære relationer  

 med San Marino.
 *	99/98/EF: Rådets beslutning af 31. december 1998 om  

 Fællesskabets holdning til en aftale om de monetære relationer  

 med Vatikanstaten.
Rådet har vedtaget ordninger, hvorefter  

 områder uden for EU med snæver tilknytning til et EU-medlemsland  

 har fået adgang til at anvende euroen.
Euroen anvendes således  

 som valuta i de områder, der fremgår af ovenstående  

 rådsbeslutninger, til samme kurs som i det euroland, området har  

 en snæver tilknytning til.
De pågældende områder og  

 lande kan ikke udstede mønter og sedler i euro uden aftale med EU.
Den Europæiske Centralbank Regler vedrørende ECB:
 *	Rådets forordning nr. 2531/98 af 23. november 1998 om ECB's  

 anvendelse af mindstereserver samt ECB's forordning nr. 2818/98 af 1.december  

 1998 om anvendelse af mindstereserver (ECB/1998/15).
Rådsforordningen om mindstereserver  

 fastlægger, at ECB kan fastsætte mindstereserver i  

 kreditinstitutter.
Reserveraten skal være mindst 0 procent, mens den  

 højest mulige rate er 10 procent.
ECB har besluttet at fastsætte  

 mindstereserveraten til 2 procent.
De regler, der kan være  

 nødvendige for at specificere beregningsmetoder og bestemmelser af  

 reservekrav, vil blive udstedt af ECB.
ECB har ret til at indsamle de  

 nødvendige informationer fra kreditinstitutter.
Informationerne vil da  

 være fortrolige.
Sanktionsmuligheder i det tilfælde, hvor en  

 kreditinstitution ikke lever op til reservekravene, er dels anvendelse af en  

 strafrente på op til 5 procentpoint over ECB's marginale  

 udlånsrente, dels anvendelse af tvungne ikke-rentebærende indskud  

 til ECB.
 *	Rådets forordning nr. 2532/98 af 23. november 1998 om ECB s  

 beføjelser til at pålægge sanktioner.
I henhold til ESCB-statuttens artikel 34.3 skal ECB  

 være berettiget til at pålægge foretagender bøder  

 eller tvangsbøder i tilfælde af manglende opfyldelse af  

 forpligtelser i henhold til ECB's forordninger og beslutninger.
Forordning  

 nr. 2532/98 fastlægger de grænser og de vilkår, inden for  

 hvilke ECB kan udøve denne ret.
ECB har i henhold til forordningens  

 artikel 5 mulighed for at udstede supplerende forordninger omkring ECB's  

 sanktioner.
 *	Rådets forordning nr. 2533/98 af 23. november 1998 om ECB's  

 indsamling af statistisk information - artikel 5-7.
Danmark er i dag omfattet af Rådets forordning om  

 ECB's indsamling af statistisk information bortset fra artikel 5-7, der alene  

 omfatter eurolande.
Deltager Danmark i euroen, indebærer disse  

 artikler, at ECB kan udstede forordninger omkring definition og  

 pålæggelse af statistiske rapporteringskrav, at ECB sammen med  

 den nationale centralbank i et euroland har ret til at kontrollere data, hvis  

 der er mistanke om en overtrædelse af ECB's rapporteringskrav, samt at  

 ECB har mulighed for at pålægge den indrapporterende  

 bøder, hvis den indleverede statistik indkommer for sent, ikke lever  

 op til betingelserne eller indeholder forkerte informationer.
 *	ECB s forordning nr. 2819/98 af 1.december 1998 om den konsoliderede  

 balance i MFI-sektoren (monetære finansielle institutioner)  

 (ECB/1998/16).
Forordningen er udstedt i medfør af Rådets  

 forordning nr. 2533/98 af 23. november 1998 om ECB's indsamling af statistisk  

 information artikel 5 og 6 samt Rådets forordning nr. 2531/98 af 23.  

 november 1998 om ECB's anvendelse af mindstereserver artikel 6. Forordningen  

 fastlægger, at ECB skal vedligeholde en liste over residente  

 monetære finansielle institutioner (MFI'er) til statistiske  

 formål, at MFI'erne skal rapportere månedlig og kvartalsvis  

 balancerelateret statistik til de nationale centralbanker, herunder at  

 kreditinstitutter skal rapportere balancestatistik specifikt relateret til  

 ECB's anvendelse af mindstereserver.
Deltager Danmark i euroen skal de danske  

 MFI'ers indberetning af balancestatistik udbygges med den del, der specifikt  

 er relateret til ECB's anvendelse af reservekrav.
 *	ECB's beslutning af 9. juni 1998 om fastsættelse af de  

 foranstaltninger, som er nødvendige for indbetalingen af ECB's kapital  

 (ECB/1998/2).
Såfremt Danmark deltager i euroen, skal Danmarks  

 Nationalbank indskyde 79,3 mio. euro i kapitalindskud i ECB.
De nationale  

 centralbanker i de EU-lande, som ikke deltager i eurosamarbejdet, herunder  

 Nationalbanken, har indbetalt et kapitalindskud på 5 pct. af det  

 beløb, som skulle have været indbetalt ved indtrædelse i  

 Eurosystemet.
De 79,3 mio. euro er forskellen på Nationalbankens fulde  

 kapitalandel og de 5 pct., der er indbetalt.
Samarbejde om den økonomiske politik Regler vedrørende den økonomiske politik, der kun  

 gælder for eurolandene:
 *	Rådets forordning nr. 1466/97 af 7. juli 1997 om styrkelse af  

 overvågningen af budgetstillinger samt overvågning og samordning  

 af økonomiske politikker - artikel 3-5.
 *	Rådets forordning nr. 1467/97 af 7. juli 1997 om fremskyndelse  

 og afklaring af gennemførelsen af proceduren i forbindelsen med  

 uforholdsmæssigt store underskud - artikel 5-16.
Som en del af den gensidige overvågning af  

 medlemslandenes økonomisk politik og situation i EU, skal Rådet  

 hindre fremkomsten af uforholdsmæssigt store budgetunderskud og fremme  

 samordningen af de økonomiske politikker.
I rapporten »Danmark og  

 euroen« fra april 2000 er der en nærmere gennemgang heraf.
Bilag 2 Relevante traktatbestemmelser UDDRAG AF KONSOLIDERET UDGAVE  

 AF TRAKTATEN  

 OM OPRETTELSE AF DET EUROPÆISKE FÆLLESSKAB DEN ØKONOMISKE OG MONETÆRE UNION Oversigt:  

 Første del   Principperne Tredje del   Fællesskabet Politikker Afsnit III - Den frie bevægelighed for personer, tjenesteydelser og  

 kapital Kapitel 4 - Kapital og betalinger Afsnit VII - Den økonomiske og monetære politik Kapitel 1 - Den økonomiske politik Kapitel 2 - Den monetære politik Kapitel 3 - Institutionelle bestemmelser Kapitel 4 - Overgangsbestemmelser Protokoller Note: Henvisninger til traktatartikler, - afsnit og  

 -afdelinger i protokollerne er tilpasset i overensstemmelse med  

 ækvivalenstabellerne i bilaget til Amsterdam-traktaten Protokol (nr. 18) om statutten for Det Europæiske System af  

 Centralbanker og Den Europæiske Centralbank (1992) Protokol (nr. 19) om statutten for Det Europæiske  

 Monetære Institut (1992) Protokol (nr. 20) om proceduren i forbindelse med  

 uforholdsmæssigt store underskud (1992) Protokol (nr. 21) om konvergenskriterierne som nævnt i artikel  

 121 i traktaten om oprettelse af Det Europæiske Fællesskab  

 (1992) Protokol (nr. 22) vedrørende Danmark (1992) Protokol (nr. 23) vedrørende Portugal (1992) Protokol (nr. 24) om overgangen til tredje fase af Den  

 Økonomiske og Monetære Union (1992) Protokol (nr. 25) om visse bestemmelser vedrørende Det  

 Forenede Kongerige Storbritannien (1992) Protokol (nr. 26) om visse bestemmelser vedrørende Danmark  

 (1992) Protokol (nr. 27) vedrørende Frankrig (1992) * Med fed skrift er markeret de bestemmelser, som Danmark  

 i henhold til den gældende tiltrædelseslov § 4, nr. 12, litra a)  

 er undtaget fra, og som Danmark vil blive omfattet af i henhold til  

 lovforslaget.
FØRSTE DEL: PRINCIPPERNE ARTIKEL 1 (tidl. artikel 1) Ved denne traktat opretter DE HØJE KONTRAHERENDE  

 PARTER indbyrdes et EUROPÆISK FÆLLESSKAB.
ARTIKEL 2 (tidl. artikel 2) Fællesskabet har til opgave gennem oprettelsen af et  

 fælles marked og en Økonomisk og Monetær Union samt gennem  

 iværksættelsen af fælles politikker eller aktioner som  

 omhandlet i artikel 3 og 4 i Fællesskabet som helhed at fremme en  

 harmonisk, afbalanceret og bæredygtig udvikling af den  

 økonomiske virksomhed, et højt beskæftigelsesniveau, et  

 højt socialt beskyttelsesniveau, ligestilling mellem mænd og  

 kvinder, en bæredygtig og ikke-inflationær vækst,  

 høj konkurrenceevne og en høj grad af konvergens med hensyn til  

 de økonomiske resultater, et højt niveau for  

 miljøbeskyttelse og forbedring af miljøkvaliteten,  

 højnelse af levestandarden og livskvaliteten, økonomisk og  

 social samhørighed samt solidaritet mellem medlemsstaterne.
ARTIKEL 4 (tidl. artikel 3 A) 1. Med de i artikel 2 nævnte mål for  

 øje skal medlemsstaternes og Fællesskabets virke under de  

 betingelser og i det tempo, som er foreskrevet i denne traktat,  

 indebære gennemførelse af en økonomisk politik, der  

 bygger på snæver samordning af medlemsstaternes økonomiske  

 politikker, på det indre marked og på fastlæggelse af  

 fælles mål, og som føres i overensstemmelse med princippet  

 om en åben markedsøkonomi med fri konkurrence.
 2. Sideløbende hermed og i overensstemmelse med  

 denne traktats bestemmelser samt tidsplanen og fremgangsmåderne heri  

 skal dette virke indebære uigenkaldelig fastlåsning af  

 vekselkurserne, der fører til indførelse af en fælles  

 valuta, ecuen, og fastlæggelse og gennemførelse af en  

 fælles penge- og valutakurspolitik, der skal have som hovedmål at  

 fastholde prisstabilitet samt, uden at dette mål berøres heraf,  

 at støtte de generelle økonomiske politikker i  

 Fællesskabet i overensstemmelse med princippet om en åben  

 markedsøkonomi med fri konkurrence.
 3. Medlemsstaterne og Fællesskabet skal i deres  

 virke handle i overensstemmelse med følgende principper: stabile  

 priser, sunde offentlige finanser og monetære vilkår og en  

 holdbar betalingsbalance.
ARTIKEL 8 (tidl. artikel 4 A) Der oprettes efter fremgangsmåderne i denne traktat  

 et Europæisk System af Centralbanker, i det følgende  

 benævnt »ESCB«, og en europæisk centralbank, i det  

 følgende benævnt »ECB«, som handler inden for rammerne af de  

 beføjelser, der er tillagt dem ved denne traktat og ved den statut for  

 ESCB og for ECB, i det følgende benævnt »ESCB-statutten«, der er  

 knyttet som bilag hertil.
Tredje del   Fællesskabet Politikker Afsnit III: DEN FRIE BEVÆGELIGHED FOR PERSONER,  

 TJENESTEYDELSER OG KAPITAL KAPITAL OG BETALINGER ARTIKEL 56 (tidl. artikel 73 B) 1. Inden for rammerne af bestemmelserne i dette kapitel er  

 alle restriktioner for kapitalbevægelser mellem medlemsstaterne  

 indbyrdes og mellem medlemsstaterne og tredjelande forbudt.
 2. Inden for rammerne af bestemmelserne i dette kapitel er  

 alle restriktioner for betalinger mellem medlemsstaterne indbyrdes og mellem  

 medlemsstaterne og tredjelande forbudt.
ARTIKEL 57 (tidl. artikel 73 C) 1. Bestemmelserne i artikel 56 berører ikke  

 anvendelsen over for tredjelande af restriktioner, der den 31. december 1993  

 eksisterer i henhold til national lovgivning eller  

 fællesskabslovgivning med hensyn til sådanne  

 kapitalbevægelser til eller fra tredjelande, som vedrører  

 direkte investeringer, herunder investering i fast ejendom, etablering,  

 levering af finansielle tjenesteydelser eller værdipapirers adgang til  

 kapitalmarkeder.
2. Idet det tilstræbes at virkeliggøre  

 målsætningen om fri kapitalbevægelighed mellem  

 medlemsstater og tredjelande i den størst mulige udstrækning, og  

 uden at de øvrige kapitler i denne traktat berøres heraf, kan  

 Rådet, der træffer afgørelse med kvalificeret flertal  

 på forslag af Kommissionen, vedtage foranstaltninger om  

 kapitalbevægelser til eller fra tredjelande, som vedrører  

 direkte investeringer, herunder investering i fast ejendom, etablering,  

 levering af finansielle tjenesteydelser eller værdipapirers adgang til  

 kapitalmarkeder.
Der kræves enstemmighed ved vedtagelse i henhold til  

 dette stykke af foranstaltninger, som er et tilbageskridt i  

 fællesskabslovgivningen med hensyn til liberaliseringen af  

 kapitalbevægelser til eller fra tredjelande.
ARTIKEL 58 (tidl. artikel 73 D) 1. Bestemmelserne i artikel 56 griber ikke ind i  

 medlemsstaternes ret til:
a)	at anvende de relevante bestemmelser i deres skattelovgivning, som  

 sondrer imellem skatteydere, hvis situation er forskellig med hensyn til  

 deres bopælssted eller med hensyn til det sted, hvor deres kapital er  

 investeret b)	at træffe de nødvendige foranstaltninger for at hindre  

 overtrædelser af deres nationale ret og forskrifter, især  

 på skatte- og afgiftsområdet og i forbindelse med tilsynet med  

 finansielle institutioner, eller til af administrative eller statistiske  

 hensyn at fastlægge procedurer for anmeldelse af  

 kapitalbevægelser eller til at træffe foranstaltninger, der er  

 begrundet i hensynet til den offentlige orden eller den offentlige  

 sikkerhed.
 2. Bestemmelserne i dette kapitel griber ikke ind i  

 muligheden for at anvende sådanne restriktioner for etableringsretten,  

 der er forenelige med denne traktat.
 3. De foranstaltninger og fremgangsmåder, der er  

 nævnt i stk. 1 og 2, må ikke udgøre et middel til  

 vilkårlig forskelsbehandling eller en skjult begrænsning af den  

 frie bevægelighed for kapital og betalinger, som defineret i artikel  

 56.
ARTIKEL 59 (tidl. artikel 73 F) Hvis kapitalbevægelser til eller fra tredjelande  

 under ganske særlige omstændigheder medfører eller truer  

 med at medføre alvorlige vanskeligheder for Den Økonomiske og  

 Monetære Unions funktion, kan Rådet, der træffer  

 afgørelse med kvalificeret flertal på forslag af Kommissionen og  

 efter høring af ECB, træffe beskyttelsesforanstaltninger for en  

 periode på højst seks måneder over for tredjelande, hvis  

 sådanne foranstaltninger er strengt nødvendige.
ARTIKEL 60 (tidl. artikel 73 G) 1. Hvis en handling fra Fællesskabets side i de i  

 artikel 301 omhandlede tilfælde skønnes nødvendig, kan  

 Rådet efter fremgangsmåden i artikel 301 træffe de  

 nødvendige hasteforanstaltninger med hensyn til  

 kapitalbevægelser og betalinger over for de berørte  

 tredjelande.
2. Med forbehold af artikel 297, og så længe  

 Rådet ikke har truffet foranstaltninger i medfør af stk. 1,  

 kan en medlemsstat af alvorlige politiske grunde af hastende karakter  

 træffe ensidige foranstaltninger over for et tredjeland med hensyn til  

 kapitalbevægelser og betalinger.
Kommissionen og de øvrige  

 medlemsstater underrettes om sådanne foranstaltninger senest på  

 dagen for deres ikrafttrædelse.
Rådet, der træffer afgørelse med  

 kvalificeret flertal på forslag af Kommissionen, kan beslutte, at den  

 pågældende medlemsstat skal ændre eller ophæve de  

 pågældende foranstaltninger.
Formanden for Rådet  

 underretter Europa-Parlamentet om en sådan afgørelse truffet af  

 Rådet.
Afsnit VII: DEN ØKONOMISKE OG MONETÆRE  

 POLITIK KAPITEL 1 DEN ØKONOMISKE POLITIK ARTIKEL 98 (tidl. artikel 102 A) Medlemsstaterne fører deres økonomiske  

 politikker med henblik på at bidrage til virkeliggørelsen af  

 Fællesskabets mål, som disse er fastlagt i artikel 2, og i  

 forbindelse med de overordnede retningslinjer, der er nævnt i artikel  

 99, stk. 2. Medlemsstaterne og Fællesskabet handler i  

 overensstemmelse med princippet om en åben markedsøkonomi med  

 fri konkurrence, der fremmer en effektiv ressourceallokering, og i  

 overensstemmelse med principperne i artikel 4.
ARTIKEL 99 (tidl. artikel 103) 1. Medlemsstaterne betragter deres økonomiske  

 politikker som et spørgsmål af fælles interesse og  

 samordner dem i Rådet i overensstemmelse med artikel 98.
 2. Rådet, der træffer afgørelse med  

 kvalificeret flertal på grundlag af en henstilling fra Kommissionen,  

 udarbejder et udkast til de overordnede retningslinjer for medlemsstaternes  

 og Fællesskabets økonomiske politikker og forelægger sine  

 resultater for Det Europæiske Råd.
 De Europæiske Råd drøfter på  

 grundlag af denne rapport fra Rådet en konklusion med hensyn til de  

 overordnede retningslinjer for medlemsstaternes og Fællesskabets  

 økonomiske politikker.
På grundlag af denne konklusion vedtager  

 Rådet, der træffer afgørelse med kvalificeret flertal, en  

 henstilling, hvori disse overordnede retningslinjer er fastlagt.
Rådet  

 underretter Europa-Parlamentet om sin henstilling.
 3. For at sikre en snævrere samordning af de  

 økonomiske politikker og en varig konvergens mellem medlemsstaternes  

 økonomiske resultater, skal Rådet på grundlag af rapporter  

 fra Kommissionen overvåge den økonomiske udvikling i hver  

 medlemsstat og i Fællesskabet samt de økonomiske politikkers  

 overensstemmelse med de overordnede retningslinjer, der er omhandlet i  

 stk. 2, og regelmæssigt foretage en samlet bedømmelse.
 Med henblik på denne multilaterale overvågning  

 tilsender medlemsstaterne Kommissionen oplysning om vigtige foranstaltninger,  

 som de har truffet inden for deres økonomiske politik, samt andre  

 oplysninger, som de måtte finde nødvendige.
 4. Viser det sig i forbindelse med den i stk. 3  

 nævnte fremgangsmåde, at en medlemsstats økonomiske  

 politik ikke er i overensstemmelse med de overordnede retningslinjer, der er  

 omhandlet i stk. 2, eller at der er risiko for, at den bringer Den  

 Økonomiske og Monetære Unions rette virkemåde i fare, kan  

 Rådet, der træffer afgørelse med kvalificeret flertal  

 på grundlag af en henstilling fra Kommissionen, rette de  

 nødvendige henstillinger til den pågældende medlemsstat.  

 Rådet, der træffer afgørelse med kvalificeret flertal  

 på forslag af Kommissionen, kan beslutte at offentliggøre sine  

 henstillinger.
Formanden for Rådet og Kommissionen aflægger  

 rapport til Europa-Parlamentet om resultaterne af den multilaterale  

 overvågning.
Formanden for Rådet kan opfordres til at give  

 møde i Europa-Parlamentets kompetente udvalg, hvis Rådet har  

 offentliggjort henstillingerne.
 5. Rådet, der træffer afgørelse efter  

 fremgangsmåden i artikel 252, kan vedtage nærmere bestemmelser  

 for den multilaterale overvågningsprocedure, der er omhandlet i  

 stk. 3 og 4 i nærværende artikel.
ARTIKEL 100 (tidl. artikel 103 A) 1. Med forbehold af de øvrige fremgangsmåder  

 i denne traktat kan Rådet, der træffer afgørelse med  

 enstemmighed på forslag af Kommissionen, vedtage foranstaltninger, der  

 er afpasset efter den økonomiske situation, navnlig hvis der  

 opstår alvorlige forsyningsvanskeligheder med hensyn til visse  

 produkter.
2. I tilfælde af vanskeligheder eller alvorlig  

 risiko for store vanskeligheder i en medlemsstat som følge af  

 usædvanlige begivenheder, som den ikke selv er herre over, kan  

 Rådet, der træffer afgørelse med enstemmighed på  

 forslag af Kommissionen, på bestemte betingelser yde den  

 pågældende medlemsstat finansiel støtte fra  

 Fællesskabet.
Såfremt de store vanskeligheder skyldes  

 naturkatastrofer, træffer Rådet afgørelse med kvalificeret  

 flertal.
Formanden for Rådet underretter Europa-Parlamentet om den  

 afgørelse, der er truffet.
ARTIKEL 101 (tidl. artikel 104) 1. Det er ECB og medlemsstaternes centralbanker, i det  

 følgende benævnt »de nationale centralbanker«, forbudt at give  

 fællesskabsinstitutioner eller -organer, centralregeringer, regionale,  

 lokale eller andre offentlige myndigheder, andre organer inden for den  

 offentlige sektor eller offentlige foretagender i medlemsstaterne mulighed  

 for at foretage overtræk eller at yde dem andre former for  

 kreditfaciliteter, og det samme gælder ECB's og de nationale  

 centralbankers køb af gældsinstrumenter direkte fra disse.
 2. Bestemmelserne i stk. 1 gælder ikke for  

 offentligt ejede kreditinstitutter, som i forbindelse med forsyningen med  

 reserver fra centralbankernes side skal have samme behandling af de nationale  

 centralbanker og ECB som private kreditinstitutter.
ARTIKEL 102 (tidl. artikel 104 A) 1. Enhver foranstaltning, der ikke er baseret på  

 tilsynsmæssige hensyn, og hvorved der gives  

 fællesskabsinstitutioner eller -organer, centralregeringer, regionale,  

 lokale eller andre offentlige myndigheder, andre organer inden for den  

 offentlige sektor eller offentlige foretagender i medlemsstaterne  

 privilegeret adgang til finansielle institutioner, er forbudt.
 2. Rådet, der træffer afgørelse efter  

 fremgangsmåden i artikel 252, skal inden den 1. januar 1994  

 fastlægge definitioner for gennemførelsen af det forbud, der er  

 omhandlet i stk. 1.
ARTIKEL 103 (tidl. artikel 104 B) 1. Fællesskabet hæfter ikke for og må  

 heller ikke påtage sig forpligtelser indgået af  

 centralregeringer, regionale, lokale eller andre offentlige myndigheder,  

 andre organer inden for den offentlige sektor eller offentlige foretagender i  

 en medlemsstat, idet dette dog ikke gælder for gensidige finansielle  

 garantier for gennemførelsen af et bestemt projekt i fællesskab.  

 En medlemsstat hæfter ikke for og påtager sig ikke forpligtelser  

 indgået af centralregeringer, regionale, lokale eller andre offentlige  

 myndigheder, andre organer inden for den offentlige sektor eller offentlige  

 foretagender i en anden medlemsstat, idet dette dog ikke gælder for  

 gensidige finansielle garantier for gennemførelsen af et bestemt  

 projekt i fællesskab.
 2. Om nødvendigt kan Rådet, der træffer  

 afgørelse efter fremgangsmåden i artikel 252, fastlægge  

 definitioner med henblik på gennemførelsen af de forbud, der er  

 omhandlet i artikel 101 og i nærværende artikel.
ARTIKEL 104 (tidl. artikel 104 C) 1. Medlemsstaterne skal undgå uforholdsmæssigt  

 store offentlige underskud.
2. Kommissionen overvåger udviklingen i  

 medlemsstaternes budgetsituation og i deres offentlige gæld med henblik  

 på at identificere alvorlige fejl.
Den skal navnlig undersøge,  

 om budgetdisciplinen overholdes på grundlag af følgende to  

 kriterier:
a)	hvorvidt den procentdel, som det forventede eller faktiske  

 offentlige underskud udgør af bruttonationalproduktet, overstiger en  

 given referenceværdi, medmindre denne procentdel er faldet væsentligt og vedvarende og har  

 nået et niveau, der ligger tæt på  

 referenceværdien eller overskridelsen af referenceværdien kun er exceptionel og  

 midlertidig, og nævnte procentdel fortsat ligger tæt på  

 referenceværdien b)	hvorvidt den procentdel, som den offentlige gæld udgør  

 af bruttonationalproduktet, overstiger en given referenceværdi,  

 medmindre denne procentdel mindskes tilstrækkeligt og nærmer sig  

 referenceværdien med en tilfredsstillende hastighed.
 Referenceværdierne er fastsat i den protokol om  

 proceduren i forbindelse med uforholdsmæssigt store underskud, der er  

 knyttet som bilag til denne traktat.
3. Hvis en medlemsstat ikke opfylder kravene i forbindelse  

 med et af eller begge disse kriterier, udarbejder Kommissionen en rapport.
I  

 Kommissionens rapport tages der ligeledes hensyn til, om det offentlige  

 underskud overstiger de offentlige investeringsudgifter, samt til alle andre  

 relevante forhold, herunder medlemsstatens økonomiske og  

 budgetmæssige situation på mellemlang sigt.
 Kommissionen kan ligeledes udarbejde en rapport, hvis den,  

 selv om kravene efter kriterierne er opfyldt, er af den opfattelse, at der er  

 risiko for et uforholdsmæssigt stort underskud i en medlemsstat.
 4. Det i artikel 114 omhandlede udvalg afgiver udtalelse  

 om Kommissionens rapport.
 5. Hvis Kommissionen finder, at der er eller kan  

 opstå et uforholdsmæssigt stort underskud i en medlemsstat, skal  

 den afgive en udtalelse til Rådet.
 6. Rådet, der træffer afgørelse med  

 kvalificeret flertal på grundlag af en henstilling fra Kommissionen og  

 under hensyntagen til de bemærkninger, som den pågældende  

 medlemsstat måtte ønske at fremsætte, fastslår efter  

 en generel vurdering, om der foreligger et uforholdsmæssigt stort  

 underskud.
7. Fastslås det i henhold til stk. 6, at der  

 foreligger et uforholdsmæssigt stort underskud, retter Rådet  

 henstillinger til den pågældende medlemsstat med henblik på  

 at bringe denne situation til ophør inden for en given frist.
Disse  

 henstillinger offentliggøres ikke, jf. dog stk. 8.
 8. Konstaterer Rådet, at dets henstillinger ikke er  

 fulgt op af virkningsfulde foranstaltninger inden for den fastsatte frist,  

 kan det offentliggøre sine henstillinger.
 9. Undlader en medlemsstat fortsat at efterkomme  

 Rådets henstillinger, kan Rådet beslutte at pålægge  

 medlemsstaten inden for en bestemt frist at træffe foranstaltninger til  

 den nedbringelse af underskuddet, som Rådet skønner  

 nødvendig for at rette op på situationen.
 I et sådant tilfælde kan Rådet anmode  

 den pågældende medlemsstat om at forelægge rapporter i  

 henhold til en bestemt tidsplan for at undersøge denne medlemsstats  

 tilpasningsbestræbelser.
 10. Den i artikel 226 og 227 fastsatte klageret kan ikke  

 udøves i forbindelse med stk. 1-9 i nærværende  

 artikel.
 11. Så længe en medlemsstat ikke  

 efterkommer en beslutning, der er truffet i overensstemmelse med stk. 9,  

 kan Rådet beslutte at anvende eller forstærke, alt efter  

 situationen, en eller flere af følgende foranstaltninger:
kræve, at den pågældende medlemsstat  

 offentliggør yderligere oplysninger, der skal specificeres af  

 Rådet, før den udsteder obligationer og andre  

 værdipapirer opfordre Den Europæiske Investeringsbank til at tage sin  

 udlånspolitik over for den pågældende medlemsstat op til  

 fornyet overvejelse kræve, at den pågældende medlemsstat deponerer et  

 ikke-rentebærende beløb af en passende størrelse hos  

 Fællesskabet, indtil det uforholdsmæssigt store underskud efter  

 Rådets opfattelse er blevet korrigeret pålægge bod af en passende størrelse.
 Formanden for Rådet underretter Europa-Parlamentet  

 om de afgørelser, der er truffet.
12. Rådet ophæver nogle af eller alle sine  

 afgørelser som omhandlet i stk. 6-9 og stk. 11, i det omfang  

 det uforholdsmæssigt store underskud i den pågældende  

 medlemsstat efter Rådets opfattelse er blevet korrigeret.
Hvis  

 Rådet tidligere er fremkommet med offentlige henstillinger,  

 fremsætter det, så snart afgørelsen efter stk. 8 er  

 ophævet, en offentlig erklæring om, at der ikke længere er  

 et uforholdsmæssigt stort underskud i den pågældende  

 medlemsstat.
 13. Når Rådet træffer de i stk. 7-9  

 og stk. 11 og 12 nævnte afgørelser, træffer det  

 afgørelse på grundlag af en henstilling fra Kommissionen med et  

 flertal på to tredjedele af sine medlemmers stemmer som vægtet i  

 henhold til artikel 205, stk. 2, idet stemmer afgivet af den  

 berørte medlemsstat dog ikke medregnes.
 14. Den protokol om proceduren i forbindelse med  

 uforholdsmæssigt store underskud, der er knyttet som bilag til denne  

 traktat, indeholder yderligere bestemmelser vedrørende  

 gennemførelsen af den procedure, der er beskrevet i denne artikel.
 Rådet, der træffer afgørelse med  

 enstemmighed på forslag af Kommissionen og efter høring af  

 Europa-Parlamentet og ECB, vedtager passende bestemmelser, som derefter  

 erstatter ovennævnte protokol.
 Med forbehold af de øvrige bestemmelser i dette  

 stykke fastsætter Rådet, der træffer afgørelse med  

 kvalificeret flertal på forslag af Kommissionen og efter høring  

 af Europa-Parlamentet, inden den 1. januar 1994 de nærmere regler og  

 definitioner for anvendelsen af bestemmelserne i nævnte protokol.
KAPITEL 2 DEN MONETÆRE POLITIK ARTIKEL 105 (tidl. artikel 105) 1. Hovedmålet for ESCB er at fastholde  

 prisstabilitet.
Uden at målsætningen om prisstabilitet derved  

 berøres, støtter ESCB de generelle økonomiske politikker  

 i Fællesskabet med henblik på at bidrage til  

 gennemførelsen af Fællesskabets mål som fastsat i artikel  

 2. ESCB handler i overensstemmelse med princippet om en åben  

 markedsøkonomi med fri konkurrence, som fremmer en effektiv  

 ressourceallokering, og i overensstemmelse med principperne i artikel 4.
 2. De grundlæggende opgaver, der skal udføres  

 af ESCB, er:
at formulere og gennemføre Fællesskabets monetære  

 politik at foretage transaktioner i udenlandsk valuta i overensstemmelse med  

 bestemmelserne i artikel 111 at besidde og forvalte medlemsstaternes officielle valutareserver at fremme betalingssystemernes smidige funktion.
 3. Stk. 2, tredje led, berører ikke  

 medlemsstaternes regeringers besiddelse og forvaltning af arbejdsbeholdninger  

 i udenlandske valutaer.
4. ECB skal høres om ethvert forslag til fællesskabsretsakt inden for dens  

 kompetenceområder af de nationale myndigheder om ethvert udkast til retsforskrift inden  

 for dens kompetenceområder, men inden for de rammer og på de  

 betingelser, der fastsættes af Rådet efter fremgangsmåden i  

 107, stk. 6.
 ECB kan forelægge udtalelser for de relevante  

 fællesskabsinstitutioner eller -organer eller nationale myndigheder om  

 spørgsmål inden for dens kompetenceområder.
 5. ESCB bidrager til en smidig gennemførelse af  

 de kompetente myndigheders politikker vedrørende tilsyn med  

 kreditinstitutter og det finansielle systems stabilitet.
 6. Rådet, der træffer afgørelse med  

 enstemmighed på forslag af Kommissionen og efter høring af ECB  

 samt efter samstemmende udtalelse fra Europa-Parlamentet, kan overdrage ECB  

 specifikke opgaver i forbindelse med politikker vedrørende tilsyn med  

 kreditinstitutter og andre finansielle institutioner bortset fra  

 forsikringsselskaber.
ARTIKEL 106 (tidl. artikel 105 A) 1. ECB har eneret til at bemyndige udstedelse af  

 pengesedler i Fællesskabet.
ECB og de nationale centralbanker kan  

 udstede pengesedler.
De pengesedler, der udstedes af ECB og de nationale  

 centralbanker, er de eneste, der har status som lovlige betalingsmidler i  

 Fællesskabet.
2. Medlemsstaterne kan udstede mønter med forbehold  

 af ECB's godkendelse af omfanget heraf.
Rådet, der træffer  

 afgørelse efter fremgangsmåden i artikel 252 og efter  

 høring af ECB, kan vedtage foranstaltninger med henblik på at  

 harmonisere den pålydende værdi og de tekniske specifikationer  

 for alle mønter, som er bestemt til at sættes i omløb, i  

 den udstrækning det er nødvendigt af hensyn til mønternes  

 smidige omløb i Fællesskabet.
ARTIKEL 107 (tidl. artikel 106) 1. ESCB består af ECB og de nationale  

 centralbanker.
 2. ECB har status som juridisk person.
 3. ESCB styres af ECB's besluttende organer, som er  

 Styrelsesrådet og direktionen.
 4. ESCB-statutten er nedfældet i en protokol, der er  

 knyttet som bilag til denne traktat.
5. Artikel 5.1, 5.2, 5.3, 17, 18, 19.1, 22, 23, 24, 26,  

 32.2, 32.3, 32.4, 32.6, 33.1.a) og 36 i ESCB-statutten kan ændres af  

 Rådet, der enten træffer afgørelse med kvalificeret  

 flertal på grundlag af en henstilling fra ECB og efter høring af  

 Kommissionen eller med enstemmighed på forslag af Kommissionen og efter  

 høring af ECB.
I hvert tilfælde skal der indhentes samstemmende  

 udtalelse fra Europa-Parlamentet.
 6. Rådet, der træffer afgørelse med  

 kvalificeret flertal enten på forslag af Kommissionen og efter  

 høring af Europa-Parlamentet og ECB eller på grundlag af en  

 henstilling fra ECB og efter høring af Europa-Parlamentet og  

 Kommissionen, vedtager de bestemmelser, der er nævnt i artikel 4, 5.4,  

 19.2, 20, 28.1, 29.2, 30.4 og 34.3 i ESCB-statutten.
ARTIKEL 108 (tidl. artikel 107) Under udøvelsen af de beføjelser og  

 gennemførelsen af de opgaver og pligter, som de har fået  

 pålagt ved denne traktat og ESCB-statutten må hverken ECB, de  

 nationale centralbanker eller medlemmerne af disses besluttende organer  

 søge eller modtage instrukser fra fællesskabsinstitutioner eller  

 -organer, fra medlemsstaternes regeringer eller fra nogen anden side.  

 Fællesskabets institutioner og organer samt medlemsstaternes regeringer  

 forpligter sig til at respektere dette princip og til ikke at søge at  

 øve indflydelse på, hvordan medlemmerne af ECB's eller af de  

 nationale centralbankers besluttende organer udfører deres  

 opgaver.
ARTIKEL 109 (tidl. artikel 108) Senest på tidspunktet for oprettelsen af ESCB  

 sørger hver medlemsstat for, at dens nationale lovgivning, herunder  

 statutterne for dens nationale centralbank, er forenelig med denne traktat og  

 ESCB-statutten.
ARTIKEL 110 (tidl. artikel 108 A) 1. Med henblik på at udføre de opgaver,  

 der er pålagt ESCB, skal ECB i overensstemmelse med bestemmelserne i  

 denne traktat og på de betingelser, der er fastsat i  

 ESCB-statutten:
udstede forordninger i det omfang, det er nødvendigt for at  

 gennemføre de opgaver, der er fastlagt i artikel 3.1, første  

 led, og i artikel 19.1, 22 eller 25.2 i ESCB-statutten, samt i  

 tilfælde, der fastsættes i de retsakter vedtaget af Rådet,  

 der er nævnt i artikel 107, stk. 6 vedtage de beslutninger, der er nødvendige for at  

 udføre de opgaver, der er pålagt ESCB efter denne traktat og  

 ESCB-statutten rette henstillinger og afgive udtalelser.
2. En forordning er almengyldig.
Den er bindende i alle  

 enkeltheder og gælder umiddelbart i hver medlemsstat.
 Henstillinger og udtalelser er ikke bindende.
 En beslutning er bindende i alle enkeltheder for dem, den  

 angiver at være rettet til.
 Artikel 253-256 gælder for forordninger og  

 beslutninger vedtaget af ECB.
 ECB kan beslutte at offentliggøre sine  

 beslutninger, henstillinger og udtalelser.
 3. Inden for de grænser og på de vilkår,  

 der vedtages af Rådet efter fremgangsmåden i artikel 107,  

 stk. 6, skal ECB være berettiget til at pålægge  

 foretagender bøder eller tvangsbøder i tilfælde af  

 manglende opfyldelse af forpligtelser i henhold til dens forordninger og  

 beslutninger.
ARTIKEL 111 (tidl. artikel 109) 1. Uanset artikel 300 kan Rådet, der  

 træffer afgørelse med enstemmighed på grundlag af en  

 henstilling fra ECB eller Kommissionen og efter høring af ECB, hvor  

 det tilstræbes at opnå en konsensus, der er i overensstemmelse  

 med målsætningen om prisstabilitet, efter høring af  

 Europa-Parlamentet, i overensstemmelse med fremgangsmåderne i  

 stk. 3 for de der nævnte arrangementer indgå formelle  

 aftaler om et valutakurssystem for ecuen over for  

 ikke-fællesskabsvalutaer.
Rådet, der træffer  

 afgørelse med kvalificeret flertal på grundlag af en henstilling  

 fra ECB eller Kommissionen og efter høring af ECB, hvor det  

 tilstræbes at opnå en konsensus, der er i overensstemmelse med  

 målsætningen om prisstabilitet, kan vedtage, ændre eller  

 ophæve centralkurserne for ecuen inden for valutakurssystemet.  

 Formanden for Rådet underretter Europa-Parlamentet om enhver  

 vedtagelse, ændring eller ophævelse af centralkurserne for  

 ecuen.
2. Såfremt der ikke findes noget valutakurssystem i  

 forhold til en eller flere ikke-fællesskabsvalutaer som nævnt i  

 stk. 1, kan Rådet, der træffer afgørelse med  

 kvalificeret flertal enten på grundlag af en henstilling fra  

 Kommissionen og efter høring af ECB eller på grundlag af en  

 henstilling fra ECB, udarbejde generelle retningslinjer for  

 valutakurspolitikken i forhold til disse valutaer.
Disse generelle  

 retningslinjer berører ikke ESCB's hovedmålsætning om at  

 fastholde prisstabilitet.
3. Såfremt Fællesskabet skal forhandle aftaler  

 om monetære spørgsmål eller spørgsmål  

 vedrørende valutakursordninger med en eller flere stater eller  

 internationale organisationer, fastlægger Rådet, der  

 træffer afgørelse med kvalificeret flertal på grundlag af  

 en henstilling fra Kommissionen og efter høring af ECB, uanset artikel  

 300 arrangementer for forhandling og indgåelse af sådanne  

 aftaler.
Disse arrangementer skal sikre, at Fællesskabet udtrykker  

 én enkelt holdning.
Kommissionen tilknyttes forhandlingerne fuldt  

 ud.
 Aftaler, der er indgået i henhold til dette stykke,  

 er bindende for Fællesskabets institutioner, ECB og  

 medlemsstaterne.
 4. Med forbehold af stk. 1 skal Rådet, der  

 træffer afgørelse på forslag af Kommissionen og efter  

 høring af ECB med kvalificeret flertal, fastlægge  

 Fællesskabets holdning på internationalt plan i forbindelse med  

 spørgsmål af særlig interesse for Den Økonomiske og  

 Monetære Union samt, idet det her træffer afgørelse med  

 enstemmighed, fastlægge dets repræsentation under overholdelse af  

 den kompetencefordeling, der er fastsat i artikel 99 og 105.
 5. Med forbehold af Fællesskabets kompetence og  

 Fællesskabets aftaler for så vidt angår Den  

 Økonomiske og Monetære Union, kan medlemsstaterne forhandle i  

 internationale organer og indgå internationale aftaler.
KAPITEL 3 INSTITUTIONELLE BESTEMMELSER ARTIKEL 112 (tidl. artikel 109 A) 1. ECB's Styrelsesråd består af medlemmerne af  

 ECB's direktion og cheferne for de nationale centralbanker.
 2.	a) Direktionen består af formanden,  

 næstformanden og fire andre medlemmer.
 b)	Formanden og næstformanden samt de øvrige  

 medlemmer af direktionen udnævnes blandt personer, som er værdige  

 i almindeligt omdømme, og som har professionel erfaring i  

 monetære forhold eller i bankvæsen, efter fælles  

 overenskomst mellem medlemsstaternes regeringer på stats- eller  

 regeringschefsniveau, på grundlag af en indstilling fra Rådet,  

 efter høring af Europa-Parlamentet og Styrelsesrådet for  

 ECB.
 Deres embedsperiode er på 8 år, og mandatet  

 kan ikke fornyes.
 Kun statsborgere i medlemsstaterne kan være  

 medlemmer af direktionen.
ARTIKEL 113 (tidl. artikel 109 B) 1. Formanden for Rådet og et medlem af Kommissionen  

 kan uden stemmeret deltage i møderne i ECB's Styrelsesråd.
 Formanden for Rådet kan fremsætte forslag til  

 drøftelse i ECB's Styrelsesråd.
 2. Formanden for ECB opfordres til at deltage i  

 Rådets møder, når dette behandler spørgsmål  

 vedrørende ESCB's mål og opgaver.
3. ECB fremsender en årsberetning om ESCB's  

 aktiviteter og om den monetære politik i det foregående og det  

 indeværende år til Europa-Parlamentet, Rådet og  

 Kommissionen og også til Det Europæiske Råd.
Formanden for  

 ECB forelægger beretningen for Rådet og for Europa-Parlamentet,  

 som kan foranstalte en generel drøftelse på grundlag heraf.
 Formanden for ECB og de øvrige medlemmer af  

 direktionen kan på anmodning af Europa-Parlamentet eller på eget  

 initiativ høres af Europa-Parlamentets kompetente udvalg.
ARTIKEL 114 (tidl. artikel 109 C) 1. Med henblik på at fremme en samordning af  

 medlemsstaternes politik i det fulde omfang, der er nødvendigt for det  

 indre markeds funktion, oprettes der et rådgivende Monetært  

 Udvalg.
 Udvalget har til opgave:
at følge medlemsstaternes og Fællesskabets  

 monetære og finansielle situation samt medlemsstaternes almindelige  

 betalingssystemer og at aflægge regelmæssige beretninger herom  

 til Rådet og Kommissionen at afgive udtalelser, enten på opfordring af Rådet eller  

 Kommissionen eller på eget initiativ, til brug for disse  

 institutioner med forbehold af artikel 207 at bidrage til forberedelsen af  

 Rådets arbejde som nævnt i artikel 59, 60, artikel 99,  

 stk. 2, 3, 4 og 5, artikel 100, 102, 103, 104, artikel 116, stk. 2,  

 artikel 117, stk. 6, artikel 119, 120, artikel 121, stk. 2, og  

 artikel 122, stk. 1 mindst en gang om året at undersøge situationen med  

 hensyn til kapitalbevægelser og friheden til at foretage betalinger,  

 som den følger af anvendelsen af denne traktat og af Rådets  

 foranstaltninger; undersøgelsen skal omfatte alle foranstaltninger  

 vedrørende kapitalbevægelser og betalinger; Udvalget  

 aflægger beretning til Kommissionen og Rådet om resultaterne af  

 denne undersøgelse.
 Medlemsstaterne og Kommissionen udnævner hver to  

 medlemmer af Det Monetære Udvalg.
2. Ved indledningen af tredje fase oprettes der et  

 Økonomisk og Finansielt Udvalg.
Det Monetære Udvalg, der er  

 omhandlet i stk. 1, opløses.
 Det Økonomiske og Finansielle Udvalg har til  

 opgave:
at afgive udtalelser, enten på opfordring af Rådet eller  

 Kommissionen eller på eget initiativ, til brug for disse  

 institutioner at følge medlemsstaternes og Fællesskabets  

 økonomiske og finansielle situation og aflægge  

 regelmæssige beretninger herom til Rådet og Kommissionen,  

 især om de finansielle forbindelser med tredjelande og internationale  

 institutioner med forbehold af artikel 207 at bidrage til forberedelsen af  

 Rådets arbejde som nævnt i artikel 59, 60, artikel 99,  

 stk. 2-5, artikel 100, 102, 103, 104, artikel 105, stk. 6, artikel  

 106, stk. 2, artikel 107, stk. 5 og 6, artikel 111, 119, artikel  

 120, stk. 2 og 3, artikel 122, stk. 2, og artikel 123, stk. 4  

 og 5, og at udføre andre rådgivende og forberedende opgaver, som  

 Rådet har pålagt det mindst en gang om året at undersøge situationen med  

 hensyn til kapitalbevægelser og friheden til at foretage betalinger,  

 som den følger af anvendelsen af traktaten og af Rådets  

 foranstaltninger; undersøgelsen skal omfatte alle foranstaltninger  

 vedrørende kapitalbevægelser og betalinger; udvalget  

 aflægger beretning til Kommissionen og Rådet om resultaterne af  

 denne undersøgelse.
 Medlemsstaterne, Kommissionen og ECB udnævner hver  

 højst to medlemmer af udvalget.
3. Rådet, der træffer afgørelse med  

 kvalificeret flertal på forslag af Kommissionen og efter høring  

 af ECB og det i denne artikel omhandlede udvalg, fastlægger  

 nærmere bestemmelser for sammensætningen af Det Økonomiske  

 og Finansielle Udvalg.
Formanden for Rådet underretter  

 Europa-Parlamentet om den pågældende afgørelse.
 4. Ud over de opgaver, der er anført i stk. 2,  

 følger udvalget, såfremt og så længe der findes  

 medlemsstater med en dispensation som nævnt i artikel 122 og 123, disse  

 medlemsstaters monetære og finansielle situation samt deres generelle  

 betalingssystem og aflægger regelmæssige beretninger herom til  

 Rådet og Kommissionen.
ARTIKEL 115 (tidl. artikel 109 D) For så vidt angår spørgsmål, der  

 falder ind under anvendelsesområdet for artikel 99, stk. 4,  

 artikel 104, bortset fra stk. 14, artikel 111, 121, 122 og 123,  

 stk. 4 og 5, kan Rådet eller en medlemsstat anmode Kommissionen  

 om, alt efter tilfældet, at fremsætte en henstilling eller et  

 forslag.
Kommissionen behandler sådanne anmodninger og forelægger  

 straks Rådet sine konklusioner.
KAPITEL 4 OVERGANGSBESTEMMELSER ARTIKEL 116 (tidl. artikel 109 E) 1. Anden fase i gennemførelsen af Den  

 Økonomiske og Monetære Union begynder den 1. januar 1994.
2. Inden denne dato a)	skal hver medlemsstat:
om nødvendigt træffe passende foranstaltninger til at  

 efterleve forbuddene i artikel 56 og i artikel 101 og artikel 102,  

 stk. 1 om fornødent, med henblik på at muliggøre den i  

 litra b) nævnte vurdering, vedtage flerårige programmer med et  

 formål at sikre den vedvarende konvergens, der er nødvendig for  

 gennemførelsen af Den Økonomiske og Monetære Union,  

 navnlig for så vidt angår prisstabilitet og sunde offentlige  

 finanser; b)	skal Rådet på grundlag af en rapport fra Kommissionen  

 vurdere de fremskridt, der er gjort med hensyn til den økonomiske og  

 monetære konvergens, især for så vidt angår  

 prisstabilitet og sunde offentlige finanser, og de fremskridt, der er gjort  

 med hensyn til gennemførelsen af fællesskabsbestemmelserne om  

 det indre marked.
 3. Bestemmelserne i artikel 101, artikel 102, stk. 1,  

 artikel 103, stk. 1, og artikel 104, bortset fra stk. 1, 9, 11 og  

 14, finder anvendelse fra begyndelsen af anden fase.
 Bestemmelserne i artikel 100, stk. 2, artikel 104,  

 stk. 1, 9 og 11, artikel 105, 106, 108, 111, 112, 113 samt artikel 114,  

 stk. 2 og 4, finder anvendelse fra begyndelsen af tredje fase.
 4. I anden fase skal medlemsstaterne bestræbe sig  

 på at undgå uforholdsmæssigt store offentlige  

 underskud.
 5. Under anden fase skal hver medlemsstat i givet fald  

 indlede den proces, der skal føre frem til dens centralbanks  

 uafhængighed i overensstemmelse med bestemmelserne i artikel 109.
ARTIKEL 117 (tidl. artikel 109 F) 1. Ved indledningen af anden fase oprettes Det  

 Europæiske Monetære Institut, i det følgende benævnt  

 »EMI«, og det påbegynder sit virke; det har status som juridisk person  

 og ledes og forvaltes af et råd, der består af en formand og  

 cheferne for de nationale centralbanker, idet en af disse chefer skal  

 være næstformand.
Formanden udnævnes ved fælles overenskomst  

 mellem medlemsstaternes regeringer på stats- og regeringschefsniveau  

 på grundlag af en indstilling fra Rådet for EMI og efter  

 høring af Europa-Parlamentet og Rådet.
Formanden udvælges  

 blandt personer, som er værdige i almindeligt omdømme og har  

 professionel erfaring i monetære forhold eller i bankvæsen.
Kun  

 statsborgere i medlemsstaterne kan være formand for EMI.
Rådet  

 for EMI udnævner næstformanden.
 Statutten for EMI fastsættes i en protokol, der  

 knyttes som bilag til denne traktat.
2. EMI har til opgave at styrke samarbejdet mellem medlemsstaternes centralbanker styrke samordningen af medlemsstaternes monetære politik med  

 henblik på at sikre prisstabilitet overvåge det europæiske monetære systems  

 funktion afholde konsultationer vedrørende spørgsmål, der  

 falder ind under de nationale centralbankers kompetence, og som  

 berører de finansielle institutioners og markeders stabilitet overtage opgaverne fra Den Europæiske Fond for Monetært  

 Samarbejde, som opløses; de nærmere bestemmelser for  

 opløsningen fastsættes i statutten for EMI lette anvendelsen af ecuen og overvåge dens udvikling, herunder  

 om ecu-clearingsystemet fungerer smidigt.
3. Som forberedelse til tredje fase skal EMI forberede de instrumenter og procedurer, der er nødvendige for  

 at føre en fælles monetær politik i tredje fase hvor det er nødvendigt fremme harmoniseringen af de regler og  

 den praksis, der gælder for indsamling, udarbejdelse og udgivelse af  

 statistikker inden for dets kompetenceområde forberede regler for transaktioner, som skal udføres af de  

 nationale centralbanker inden for rammerne af ESCB fremme effektiviteten af grænseoverskridende betalinger føre tilsyn med den tekniske forberedelse af  

 ecu-sedler.
Senest den 31. december 1996 skal EMI fastlægge de  

 vedtægtsmæssige, organisationsmæssige og logistiske rammer,  

 der er nødvendige for, at ESCB kan udføre sine opgaver i tredje  

 fase.
Disse rammer forelægges ECB til afgørelse på datoen  

 for dennes oprettelse.
4. EMI, der træffer afgørelse med et flertal  

 på to tredjedele af medlemmerne af dets Råd, kan afgive udtalelser eller rette henstillinger vedrørende det  

 generelle sigte for penge- og valutakurspolitikken samt de dertil knyttede  

 foranstaltninger, som hver medlemsstat har indført rette udtalelser eller henstillinger til regeringerne og til  

 Rådet vedrørende politikker, som vil kunne påvirke  

 Fællesskabets monetære situation indadtil og udadtil, og navnlig  

 det europæiske monetære systems funktion rette henstillinger til medlemsstaternes monetære myndigheder  

 vedrørende varetagelsen af deres monetære politik.
 5. EMI kan efter enstemmig afgørelse beslutte at  

 offentliggøre sine udtalelser og henstillinger.
 6. EMI høres af Rådet om ethvert forslag til  

 fællesskabsretsakt inden for dets kompetenceområde.
 Inden for de rammer og på de betingelser, der  

 fastsættes af Rådet, som træffer afgørelse med  

 kvalificeret flertal på forslag af Kommissionen og efter høring  

 af Europa-Parlamentet og EMI, høres EMI af myndighederne i  

 medlemsstaterne om ethvert udkast til retsforskrift inden for dets  

 kompetenceområde.
 7. Rådet, der træffer afgørelse med  

 enstemmighed på forslag af Kommissionen og efter høring af  

 Europa-Parlamentet og EMI, kan overdrage EMI andre opgaver med henblik  

 på forberedelsen af tredje fase.
 8. I de tilfælde, hvor ECB ifølge denne  

 traktat har en rådgivende funktion skal henvisninger til ECB i tiden  

 indtil oprettelsen af ECB forstås som henvisninger til EMI.
 9. I anden fase forstås udtrykket ECB, som anvendt i  

 artikel 230, 232, 233, 234, 237 og 288, som EMI.
ARTIKEL 118 (tidl. artikel 109 G) Ecu-kurvens valutasammensætning ændres  

 ikke.
 Fra indledningen af tredje fase er ecuens værdi  

 uigenkaldeligt fastlåst i overensstemmelse med bestemmelserne i artikel  

 123, stk. 4.
ARTIKEL 119 (tidl. artikel 109 H) 1. I tilfælde af, at en medlemsstat har  

 vanskeligheder eller alvorligt trues af vanskeligheder med hensyn til sin  

 betalingsbalance, enten som følge af uligevægt på dens  

 globale betalingsbalance eller som følge af arten af den valuta, den  

 råder over, og navnlig når disse vanskeligheder vil kunne bringe  

 det fælles markeds funktion eller den gradvise virkeliggørelse  

 af den fælles handelspolitik i fare, indleder Kommissionen straks en  

 undersøgelse af situationen i den pågældende stat og af de  

 foranstaltninger, som denne har truffet eller kan træffe i henhold til  

 bestemmelserne i denne traktat under anvendelse af alle til rådighed  

 stående midler.
Kommissionen angiver de foranstaltninger, som den  

 henstiller til den pågældende stat at træffe.
 Såfremt de af en medlemsstat trufne forholdsregler  

 og de af Kommissionen foreslåede foranstaltninger viser sig  

 utilstrækkelige til at afhjælpe de opståede eller truende  

 vanskeligheder, skal Kommissionen efter at have indhentet udtalelse fra det i  

 artikel 114 nævnte udvalg rette henstilling til Rådet om gensidig  

 bistandsydelse og passende former herfor.
 Kommissionen holder regelmæssigt Rådet  

 underrettet om situationen og dens udvikling.
2. Rådet træffer med kvalificeret flertal  

 afgørelse om ydelse af gensidig bistand; det udsteder direktiver eller  

 vedtager beslutninger, som fastlægger vilkårene for og den  

 nærmere udformning af denne bistand.
Den gensidige bistand kan  

 især gå ud på:
a)	fælles optræden over for andre internationale  

 organisationer, til hvilke medlemsstaterne kan henvende sig b)	foranstaltninger, som er nødvendige for at undgå  

 omlægninger i samhandelen, når den stat, der er i vanskeligheder,  

 opretholder eller genindfører kvantitative restriktioner over for  

 tredjelande c)	ydelse af kreditter i begrænset omfang fra de øvrige  

 medlemsstater under forbehold af deres samtykke.
 3. Godkender Rådet ikke den gensidige bistand,  

 hvorom Kommissionen har rettet henstilling, eller er den ydede bistand og de  

 trufne foranstaltninger utilstrækkelige, bemyndiger Kommissionen den  

 stat, der er i vanskeligheder, til at træffe  

 beskyttelsesforanstaltninger på de vilkår og i den nærmere  

 udformning, som Kommissionen fastsætter.
 Rådet kan med kvalificeret flertal tilbagekalde  

 denne bemyndigelse og ændre vilkårene for og udformningen af  

 beskyttelsesforanstaltningerne.
 4. Denne artikel finder ikke længere anvendelse fra  

 begyndelsen af tredje fase, jf. dog artikel 122, stk. 6.
ARTIKEL 120 (tidl. artikel 109 I) 1. Opstår der en pludselig betalingsbalancekrise, og  

 træffes der ikke omgående beslutning i henhold til artikel 119,  

 stk. 2, kan den pågældende medlemsstat i forebyggende  

 øjemed træffe de nødvendige beskyttelsesforanstaltninger.  

 Disse foranstaltninger skal medføre mindst mulig forstyrrelse i det  

 fælles markeds funktion og må ikke gå ud over, hvad der er  

 absolut nødvendigt for at afhjælpe de pludseligt opståede  

 vanskeligheder.
2. Kommissionen og de øvrige medlemsstater skal  

 underrettes om disse beskyttelsesforanstaltninger senest ved deres  

 ikrafttræden.
Kommissionen kan anbefale Rådet, at der ydes  

 gensidig bistand i henhold til artikel 119.
 3. Efter udtalelse fra Kommissionen og høring af  

 det i artikel 114 nævnte udvalg kan Rådet med kvalificeret  

 flertal beslutte, at den pågældende stat skal ændre,  

 udsætte eller ophæve ovennævnte  

 beskyttelsesforanstaltninger.
 4. Denne artikel finder ikke længere anvendelse fra  

 begyndelsen af tredje fase, jf. dog artikel 122, stk. 6.
ARTIKEL 121 (tidl. artikel 109 J) 1. Kommissionen og EMI aflægger beretning til  

 Rådet om medlemsstaternes opfyldelse af deres forpligtelser med hensyn  

 til virkeliggørelsen af Den Økonomiske og Monetære Union.  

 Disse beretninger skal omfatte en undersøgelse af, hvorvidt hver  

 medlemsstats nationale lovgivning, herunder den nationale centralbanks  

 statut, er forenelig med artikel 108 og 109 i denne traktat, samt med  

 ESCB-statutten.
I beretningerne skal det ligeledes undersøges, om der  

 er opnået en høj grad af vedvarende konvergens ved, at hver  

 medlemsstat har opfyldt følgende kriterier:
en høj grad af prisstabilitet; dette vil fremgå af en  

 inflationstakt, som ligger tæt op ad inflationstakten i de højst  

 tre medlemsstater, der har nået de bedste resultater med hensyn til  

 prisstabilitet holdbare offentlige finanser; dette vil fremgå af, at  

 medlemsstaten har opnået en offentlig budgetstilling, der ikke udviser  

 et uforholdsmæssigt stort underskud som fastslået i henhold til  

 artikel 104, stk. 6 overholdelse af de normale udsvingsmargener i det europæiske  

 monetære systems valutakursmekanisme i mindst to år uden  

 devaluering over for andre medlemsstaters valutaer den varige karakter af den konvergens, medlemsstaten har  

 opnået, samt af dens deltagelse i det europæiske monetære  

 systems valutakursmekanisme, som afspejlet i de langfristede  

 rentesatser.
De fire kriterier, der er nævnt i dette stykke, og  

 de relevante tidsrum, de skal overholdes i, er præciseret nærmere  

 i en protokol, der er knyttet som bilag til denne traktat.
Kommissionens og  

 EMI's beretninger skal også omhandle ecuens udvikling, resultaterne af  

 markedsintegrationen, situationen for og udviklingen i betalingsbalancens  

 løbende poster og en redegørelsen for udviklingen i  

 enhedslønomkostningerne og andre prisindeks.
2. På grundlag af disse beretninger vurderer  

 Rådet med kvalificeret flertal efter henstilling fra  

 Kommissionen, om hver enkelt medlemsstat opfylder de nødvendige betingelser  

 for indførelsen af en fælles valuta om et flertal af medlemsstaterne opfylder de nødvendige  

 betingelser for indførelsen af en fælles valuta, og anbefaler  

 sine konklusioner til Rådet i dets sammensætning af stats- og  

 regeringscheferne.
Europa-Parlamentet skal høres og forelægge  

 sin udtalelse for Rådet i dets sammensætning af stats- og  

 regeringscheferne.
3. Under behørigt hensyn til de beretninger, der er  

 omhandlet i stk. 1, samt til den udtalelse fra Europa-Parlamentet, der  

 er omhandlet i stk. 2, skal Rådet, i dets sammensætning af  

 stats- og regeringscheferne, med kvalificeret flertal og senest den 31.  

 december 1996 afgøre om et flertal af medlemsstaterne opfylder de nødvendige  

 betingelser for indførelsen af en fælles valuta på  

 grundlag af de anbefalinger fra Rådet, der er omhandlet i  

 stk. 2 om det er hensigtsmæssigt for Fællesskabet at gå  

 over til tredje fase af Den Økonomiske og Monetære  

 Union, og i bekræftende fald fastsætte datoen for indledning af tredje fase.
 4. Hvis datoen for indledning af tredje fase ikke er  

 blevet fastsat ved udgangen af 1997, indledes den tredje fase den 1. januar  

 1999. Inden den 1. juli 1998 skal Rådet, i dets sammensætning af  

 stats- og regeringscheferne, efter en gentagelse af fremgangsmåden i  

 stk. 1 og 2 med undtagelse af stk. 2, andet led, og under hensyn  

 til de i stk. 1 omhandlede beretninger samt Europa-Parlamentets  

 udtalelse, med kvalificeret flertal og på grundlag af Rådets  

 anbefalinger som omhandlet i stk. 2 bekræfte, hvilke medlemsstater  

 der opfylder de nødvendige betingelser for indførelse af en  

 fælles valuta.
ARTIKEL 122 (tidl. artikel 109 K) 1. Såfremt beslutningen er blevet truffet om at  

 fastsætte datoen i overensstemmelse med artikel 121, stk. 3,  

 træffer Rådet på grundlag af sine anbefalinger som  

 omhandlet i artikel 121, stk. 2, med kvalificeret flertal på  

 grundlag af en henstilling fra Kommissionen afgørelse om, hvorvidt  

 nogle medlemsstater skal indrømmes en dispensation som defineret i  

 stk. 3 i nærværende artikel og i givet fald hvilke.  

 Sådanne medlemsstater benævnes i denne traktat »medlemsstater med  

 dispensation«.
Såfremt Rådet i overensstemmelse med artikel  

 121, stk. 4, har bekræftet, hvilke medlemsstater der opfylder de  

 nødvendige betingelser for indførelse af en fælles  

 valuta, skal de medlemsstater, der ikke opfylder betingelserne,  

 indrømmes en dispensation som defineret i stk. 3 i  

 nærværende artikel.
Sådanne medlemsstater benævnes i  

 denne traktat: »medlemsstater med dispensation«.
 2. Mindst en gang hvert andet år, eller på  

 anmodning fra en medlemsstat med dispensation, aflægger Kommissionen og  

 ECB beretning til Rådet efter fremgangsmåden i artikel 121,  

 stk. 1. Efter høring af Europa-Parlamentet og efter  

 drøftelse i Rådet i dets sammensætning af stats- og  

 regeringscheferne, træffer Rådet med kvalificeret flertal  

 på forslag af Kommissionen afgørelse om, hvilke medlemsstater  

 med dispensation der opfylder de nødvendige betingelser baseret  

 på kriterierne i artikel 121, stk. 1, og ophæver de  

 pågældende medlemsstaters dispensation.
 3. En dispensation som anført i stk. 1  

 medfører, at følgende artikler ikke gælder for den  

 pågældende medlemsstat: artikel 104, stk. 9 og 11, artikel  

 105, stk. 1, 2, 3 og 5, artikel 106, 110, 111 og artikel 112,  

 stk. 2, litra b). Udelukkelsen af den pågældende medlemsstat  

 og dens nationale centralbank fra rettighederne og forpligtelserne inden for  

 ESCB er præciseret i kapitel IX i ESCB-statutten.
 4. I artikel 105, stk. 1, 2 og 3, artikel 106, 110,  

 111 og artikel 112, stk. 2, litra b), forstås ved medlemsstater  

 »medlemsstater uden dispensation«.
5. Stemmerettighederne for medlemsstater med dispensation  

 suspenderes i forbindelse med de rådsafgørelser, hvortil der  

 henvises i de i stk. 3 nævnte artikler i denne traktat.
Uanset  

 artikel 205 og artikel 250, stk. 1, defineres kvalificeret flertal i  

 dette tilfælde som to tredjedele af de stemmer, der er afgivet af  

 repræsentanterne for medlemsstater uden dispensation som vægtet i  

 overensstemmelse med artikel 205, stk. 2, og der kræves  

 enstemmighed blandt de pågældende medlemsstater for så vidt  

 angår en retsakt, der kræver enstemmighed.
 6. Artikel 119 og 120 finder fortsat anvendelse på  

 en medlemsstat med dispensation.
ARTIKEL 123 (tidl. artikel 109 L) 1. Straks efter, at afgørelsen om datoen for  

 indledning af tredje fase er truffet i overensstemmelse med artikel 121,  

 stk. 3, eller i påkommende tilfælde straks efter den 1. juli  

 1998:
vedtager Rådet de bestemmelser, der henvises til i artikel 107,  

 stk. 6 udpeger regeringerne i medlemsstaterne uden dispensation efter  

 fremgangsmåden i artikel 50 i ESCB-statutten formanden,  

 næstformanden og de øvrige medlemmer af ECB's direktion.
Hvis  

 der er medlemsstater med dispensation, kan antallet af medlemmer af  

 direktionen være mindre end det, der er fastsat i artikel 11.1 i  

 ESCB-statutten, men det må under ingen omstændigheder være  

 under fire.
Så snart direktionen er blevet udnævnt, er  

 ESCB og ECB oprettet, og de forbereder deres fulde virke som beskrevet i  

 denne traktat og ESCB-statutten.
Den fulde udøvelse af deres  

 beføjelser begynder på tredje fases første dag.
2. Så snart ECB er oprettet, overtager ECB om  

 nødvendigt EMI's opgaver.
EMI træder i likvidation, når  

 ECB er oprettet; de nærmere regler for likvidationen er fastsat i  

 EMI-statutten.
 3. Hvis og så længe der er medlemsstater med  

 dispensation, og med forbehold af artikel 107, stk. 3, i denne traktat,  

 nedsættes ECB's Generelle Råd, jf. artikel 45 i ESCB-statutten,  

 som ECB's tredje besluttende organ.
4. På datoen for indledning af tredje fase vedtager  

 Rådet, der træffer afgørelse med enstemmighed blandt  

 medlemsstaterne uden dispensation på forslag af Kommissionen og efter  

 høring af ECB, de omregningskurser, til hvilke deres valutaer  

 fastlåses uigenkaldeligt, og til hvilken uigenkaldeligt fastlåst  

 kurs ecuen træder i stedet for disse valutaer, og ecuen vil blive en  

 selvstændig valuta.
Denne foranstaltning ændrer ikke i sig selv  

 ecuens værdi udadtil.
Rådet træffer efter samme  

 fremgangsmåde også de andre foranstaltninger, som er  

 nødvendige for en hurtig indførelse af ecuen som disse  

 medlemsstaters fælles valuta.
 5. Hvis det i overensstemmelse med fremgangsmåden i  

 artikel 122, stk. 2, besluttes at ophæve en dispensation, vedtager  

 Rådet med enstemmighed blandt medlemsstaterne uden dispensation og den  

 berørte medlemsstat, på forslag af Kommissionen og efter  

 høring af ECB, den kurs, til hvilken ecuen træder i stedet for  

 den berørte medlemsstats valuta, og træffer de andre  

 foranstaltninger, som er nødvendige for indførelse af ecuen som  

 fælles valuta i den pågældende medlemsstat.
ARTIKEL 124 (tidl. artikel 109 M) 1. Indtil indledningen af tredje fase behandler hver  

 medlemsstat sin valutakurspolitik som et spørgsmål af  

 fælles interesse.
Medlemsstaterne tager i denne forbindelse hensyn til  

 erfaringer fra samarbejdet inden for rammerne af det europæiske  

 monetære system (EMS) og udviklingen af ecuen under iagttagelse af de  

 gældende beføjelser.
 2. Fra indledningen af tredje fase og så længe  

 en medlemsstat har dispensation finder stk. 1 tilsvarende anvendelse  

 på den pågældende medlemsstats valutakurspolitik.
Protokoller PROTOKOL (Nr. 18)  

 om statutten for Det Europæiske System af Centralbanker og Den  

 Europæiske Centralbank DE HØJE KONTRAHERENDE PARTER, SOM ØNSKER at fastsætte statutten for Det  

 Europæiske System af Centralbanker og Den Europæiske Centralbank,  

 der er omhandlet i artikel 8 i traktaten om oprettelse af Det  

 Europæiske Fællesskab, ER BLEVET ENIGE OM følgende bestemmelser, der  

 knyttes som bilag til traktaten om oprettelse af Det Europæiske  

 Fællesskab.
KAPITEL I - ETABLERINGEN AF ESCB KAPITEL II - ESCB's MÅL OG OPGAVER KAPITEL III - ESCB's ORGANISATION KAPITEL IV - ESCB'S MONETÆRE FUNKTIONER OG  

 TRANSAKTIONER KAPITEL V - TILSYNSVIRKSOMHED KAPITEL VI - FINANSIELLE BESTEMMELSER FOR ESCB KAPITEL VII - ALMINDELIGE BESTEMMELSER KAPITEL VIII - PROCEDURE FOR ÆNDRING AF STATUTTEN OG  

 SUPPLERENDE FORSKRIFTER KAPITEL IX - OVERGANGSBESTEMMELSER OG ANDRE BESTEMMELSER  

 FOR ESCB KAPITEL I - ETABLERINGEN AF ESCB Artikel 1 Det Europæiske System af Centralbanker 1.1. Det Europæiske System af Centralbanker  

 (ESCB), og Den Europæiske Centralbank (ECB), oprettes i henhold til  

 traktatens artikel 8; de udøver deres funktioner og deres virksomhed i  

 overensstemmelse med bestemmelserne i traktaten og i denne statut.
 1.2. I overensstemmelse med traktatens artikel 107, stk.  

 1, består ESCB af ECB og af medlemsstaternes centralbanker (de  

 nationale centralbanker), idet Institut monéétaire  

 luxembourgeois er Luxembourgs centralbank.
KAPITEL II - ESCB's MÅL OG  

 OPGAVER Artikel 2 Mål I overensstemmelse med traktatens artikel 105, stk. 1, er  

 hovedmålet for ESCB at fastholde prisstabilitet.
Uden at  

 målsætningen om prisstabilitet derved berøres,  

 støtter ESCB de generelle økonomiske politikker i  

 Fællesskabet med henblik på at bidrage til gennemførelsen  

 af Fællesskabets mål, som fastsat i traktatens artikel 2. ESCB  

 handler i overensstemmelse med princippet om en åben  

 markedsøkonomi med fri konkurrence, som fremmer en effektiv  

 ressourceallokering, og i overensstemmelse med principperne i traktatens  

 artikel 3 A.
Artikel 3 Opgaver 3.1. I overensstemmelse med traktatens artikel  

 105, stk. 2, er de grundlæggende opgaver, der skal udføres af  

 ESCB:
at	formulere og gennemføre Fællesskabets monetære  

 politik; at	foretage transaktioner i udenlandsk valuta i overensstemmelse med  

 bestemmelserne i traktatens artikel 111; at	besidde og forvalte medlemsstaternes officielle valutareserver; at	fremme betalingssystemernes smidige funktion.
 3.2. I overensstemmelse med traktatens artikel 105,  

 stk. 3, berører artikel 3.1, tredje led, ikke medlemsstaternes  

 regeringers besiddelse og forvaltning af arbejdsbeholdninger i udenlandske  

 valutaer.
 3.3. I overensstemmelse med traktatens artikel 105,  

 stk. 5, bidrager ESCB til en smidig gennemførelse af de kompetente  

 myndigheders politikker vedrørende tilsyn med kreditinstitutterne og  

 det finansielle systems stabilitet.
Artikel 4 Rådgivende funktioner I overensstemmelse med traktatens artikel 105, stk.  

 4, a)	skal ECB høres om ethvert forslag til fællesskabsretsakt inden for dens  

 kompetenceområder; af de nationale myndigheder om ethvert udkast til retsforskrift inden  

 for dens kompetenceområder, men inden for de rammer og på de  

 betingelser, der fastsættes af Rådet efter fremgangsmåden i  

 artikel 42; b)	ECB kan forelægge udtalelser for de relevante  

 fællesskabsinstitutioner eller -organer eller nationale myndigheder om  

 spørgsmål inden for dens kompetenceområder.
Artikel 5 Indsamling af statistisk information 5.1. ECB skal med støtte fra de nationale  

 centralbanker indsamle den statistiske information, som er nødvendig  

 for at udføre ESCB's opgaver, enten fra de kompetente nationale  

 myndigheder eller direkte fra de økonomiske enheder.
ECB skal  

 samarbejde om disse spørgsmål med  

 fællesskabsinstitutionerne eller -organerne samt med de kompetente  

 myndigheder i medlemsstaterne eller i tredjelande og med internationale  

 organisationer.
 5.2. De nationale centralbanker skal i videst muligt  

 omfang udføre de opgaver, der er beskrevet i artikel 5.1.
 5.3. ECB skal bidrage til harmoniseringen, når denne  

 er nødvendig, af de regler og den praksis, der gælder for  

 indsamling, udarbejdelse og udgivelse af statistikker inden for dens  

 kompetenceområder.
 5.4. Rådet fastsætter i overensstemmelse med  

 fremgangsmåden i artikel 42, hvilke fysiske og juridiske personer, der  

 er undergivet anmeldelseskrav, forskrifter om tavshedspligt og passende  

 regler om håndhævelse.
Artikel 6 Internationalt samarbejde 6.1. I spørgsmål om internationalt  

 samarbejde, som vedrører ESCB's opgaver, afgør ECB, hvordan  

 ESCB skal repræsenteres.
 6.2. ECB og - med dennes godkendelse - de nationale  

 centralbanker kan deltage i internationale monetære institutioner.
 6.3. Bestemmelserne i artikel 6.1 og 6.2 berører  

 ikke bestemmelserne i traktatens artikel 111, stk. 4.
KAPITEL III - ESCB's ORGANISATION Artikel 7 Uafhængighed I overensstemmelse med traktatens artikel 108 må  

 hverken ECB, de nationale centralbanker eller medlemmerne af disses  

 besluttende organer under udøvelsen af de beføjelser og  

 gennemførelsen af de opgaver og pligter, som denne traktat og denne  

 statut pålægger dem, søge eller modtage instrukser fra  

 fællesskabsinstitutioner eller -organer, fra nogen regering i en  

 medlemsstat eller fra noget andet organ.
Fællesskabets institutioner og  

 organer samt medlemsstaternes regeringer forpligter sig til at respektere  

 dette princip og til ikke at søge at øve indflydelse på,  

 hvordan medlemmerne af ECB's og de nationale centralbankers besluttende  

 organer udfører deres opgaver.
Artikel 8 Generelt princip ESCB skal styres af ECB's besluttende organer.
Artikel 9 Den Europæiske Centralbank 9.1. ECB, som i overensstemmelse med traktatens  

 artikel 107, stk. 2, har status som juridisk person, nyder i hver medlemsstat  

 den mest vidtgående rets- og handleevne, som den pågældende  

 stats lovgivning tillægger juridiske personer; ECB kan navnlig erhverve  

 og afhænde fast ejendom og løsøre samt optræde som  

 part i retssager.
 9.2. ECB skal sikre, at de opgaver, som er  

 overdraget ESCB i medfør af traktatens artikel 105, stk. 2, 3 og 5,  

 bliver udført, enten ved ECB's egne aktiviteter i henhold til  

 nærværende statut eller af de nationale centralbanker i henhold  

 til artikel 12.1 og 14.
 9.3. I overensstemmelse med traktatens artikel 107, stk.  

 3, er ECB's besluttende organer Styrelsesrådet og Direktionen.
Artikel 10 Styrelsesrådet 10.1. I overensstemmelse med traktatens artikel  

 112, stk. 1, består Styrelsesrådet af medlemmerne af Direktionen  

 og cheferne for de nationale centralbanker.
10.2. Medlemmerne af Styrelsesrådet skal være  

 personligt til stede for at have stemmeret, jf. dog artikel 10.3. Som en  

 undtagelse fra denne regel kan den i artikel 12.3 omhandlede forretningsorden  

 fastsætte, at Styrelsesrådets medlemmer kan afgive deres stemme  

 ved anvendelse af telekonferencer.
I denne forretningsorden skal det  

 endvidere fastsættes, at et medlem af Styrelsesrådet, som er  

 forhindret i at stemme i en længere periode, kan udpege en  

 stedfortræder som medlem af Styrelsesrådet.
Hvert medlem af Styrelsesrådet har één  

 stemme, jf. dog artikel 10.3 og 11.3. Hvis ikke andet er fastsat i  

 nærværende statut, træffer Styrelsesrådet  

 afgørelse med simpelt flertal.
Ved stemmelighed er formandens stemme  

 afgørende.
Styrelsesrådet er beslutningsdygtigt, når  

 mindst to tredjedele af medlemmerne er til stede.
Hvis Styrelsesrådet  

 ikke er beslutningsdygtigt, kan formanden indkalde til et  

 ekstraordinært møde, på hvilket der kan træffes  

 afgørelse uden hensyn til reglen om beslutningsdygtighed.
10.3. Ved beslutninger, der træffes i henhold til  

 artikel 28, 29, 30, 32, 33 og 51, skal Styrelsesrådets medlemmers  

 stemmer vægtes i overensstemmelse med de nationale centralbankers andel  

 af ECB's indskudte kapital.
Direktionsmedlemmernes stemmevægt er nul.  

 En afgørelse anses for at være vedtaget med kvalificeret  

 flertal, hvis dette flertal udgør mindst to tredjedele af ECB's  

 indskudte kapital og repræsenterer mindst halvdelen af indehaverne af  

 kapitalandele.
Hvis en centralbankchef er forhindret i at være til  

 stede, kan denne udpege en stedfortræder, der afgiver den vægtede  

 stemme.
10.4. Møderne er fortrolige.
Styrelsesrådet  

 kan beslutte at offentliggøre resultatet af sine  

 drøftelser.
 10.5. Styrelsesrådet mødes mindst 10 gange om  

 året.
Artikel 11 Direktionen 11.1. I overensstemmelse med traktatens artikel  

 112, stk. 2, litra a), består Direktionen af formanden,  

 næstformanden og fire andre medlemmer.
Medlemmerne skal udføre deres hverv på fuld  

 tid.
Intet medlem må, medmindre Styrelsesrådet undtagelsesvis  

 giver tilladelse hertil, påtage sig nogen anden beskæftigelse,  

 uanset om den aflønnes eller ej.
 11.2. I overensstemmelse med traktatens artikel 112, stk.  

 2, litra b), udnævnes formanden, næstformanden samt de  

 øvrige medlemmer af Direktionen blandt personer, som er værdige  

 i almindeligt omdømme, og som har professionel erfaring i  

 monetære forhold eller i bankvæsen, efter fælles  

 overenskomst mellem medlemsstaternes regeringer på stats- eller  

 regeringschefniveau på grundlag af en indstilling fra Rådet,  

 efter høring af Europa-Parlamentet og Styrelsesrådet.
 Deres embedsperiode er på 8 år, og mandatet  

 kan ikke fornyes.
 Kun statsborgere i medlemsstaterne kan være  

 medlemmer af Direktionen.
11.3. Ansættelsesvilkårene for Direktionens  

 medlemmer, især deres aflønning, pensioner og andre sociale  

 ydelser, aftales i kontrakter med ECB og fastsættes af  

 Styrelsesrådet efter forslag fra en komitéé, der  

 består af tre medlemmer udnævnt af Styrelsesrådet og tre  

 medlemmer udnævnt af Rådet.
Direktionens medlemmer har ikke  

 stemmeret i spørgsmål, som er omfattet af dette stykke.
 11.4. Hvis et direktionsmedlem ikke længere opfylder  

 de betingelser, som er nødvendige for udførelsen af medlemmets  

 pligter, eller hvis vedkommende har begået en alvorlig forseelse, kan  

 Domstolen afskedige medlemmet efter indstilling fra Styrelsesrådet  

 eller Direktionen.
11.5. Alle personligt tilstedeværende  

 direktionsmedlemmer har ret til at stemme og har til det formål  

 én stemme.
Hvis ikke andet er fastsat, træffer Direktionen  

 afgørelse med simpelt flertal af de afgivne stemmer.
Ved stemmelighed  

 er formandens stemme afgørende.
De nærmere bestemmelser for  

 afstemning fastlægges i den i artikel 12.3 omhandlede  

 forretningsorden.
 11.6. Direktionen er ansvarlig for ECB's løbende  

 forretninger.
 11.7. Hvis en stilling som medlem af Direktionen bliver  

 ledig, skal der udnævnes et nyt medlem efter bestemmelserne i artikel  

 11.2.
Artikel 12 De besluttende organers ansvarsområder 12.1. Styrelsesrådet fastsætter de  

 retningslinjer og træffer de beslutninger, der er nødvendige for  

 at udføre de opgaver, der er pålagt ESCB i henhold til traktaten  

 og denne statut.
Styrelsesrådet udformer Fællesskabets  

 monetære politik, herunder - når det er hensigtsmæssigt -  

 beslutninger om mellemliggende pengepolitiske målsætninger, om  

 officielle rentesatser og om forsyningen med reserver i ESCB, og  

 fastsætter de nødvendige retningslinjer for beslutningernes  

 gennemførelse.
Direktionen skal gennemføre den monetære  

 politik i overensstemmelse med de retningslinjer og beslutninger, der er  

 vedtaget af Styrelsesrådet.
I den forbindelse skal Direktionen give de  

 nationale centralbanker de nødvendige instrukser.
Endvidere kan  

 Direktionen få delegeret visse beføjelser ved beslutning truffet  

 af Styrelsesrådet.
 I det omfang, det skønnes muligt og  

 hensigtsmæssigt, og med forbehold af bestemmelserne i denne artikel,  

 anvender ECB de nationale centralbanker til at udføre transaktioner,  

 der henhører under ESCB's opgaver.
 12.2. Direktionen er ansvarlig for forberedelsen af  

 møderne i Styrelsesrådet.
 12.3. Styrelsesrådet vedtager en forretningsorden,  

 som fastlægger den interne organisation af ECB og dens besluttende  

 organer.
 12.4. De rådgivende funktioner, som er anført  

 i artikel 4, skal udføres af Styrelsesrådet.
 12.5. Styrelsesrådet skal træffe de  

 beslutninger, der er anført i artikel 6.
Artikel 13 Formanden 13.1. Formanden, eller i dennes fravær  

 næstformanden, leder møderne i ECB's Styrelsesråd og  

 Direktion.
13.2. Med forbehold af artikel 39 repræsenterer  

 formanden eller en af denne udpeget person ECB i forhold til omverdenen Artikel 14 De nationale centralbanker 14.1 I overensstemmelse med traktatens artikel 109 sikrer  

 hver medlemsstat senest på datoen for ESCB's oprettelse, at dens  

 nationale lovgivning, herunder statutterne for dens nationale centralbank, er  

 forenelige med traktaten og denne statut.
 14.2. Statutterne for de nationale centralbanker skal  

 især tilsikre, at embedsperioden for en chef for en national  

 centralbank er mindst 5 år.
En centralbankchef kan kun afskediges, hvis vedkommende  

 ikke længere opfylder de betingelser, som er nødvendige for  

 udførelsen af dennes pligter, eller hvis vedkommende har begået  

 en alvorlig forseelse.
En beslutning om afskedigelse kan af den  

 pågældende centralbankchef eller af Styrelsesrådet  

 indbringes for Domstolen under påberåbelse af, at traktaten eller  

 en gennemførelsesretsakt hertil er overtrådt.
Sagen skal  

 anlægges inden to måneder fra offentliggørelsen af  

 nævnte beslutning, eller dens meddelelse til klageren, eller i mangel  

 heraf fra den dato, på hvilken klageren blev bekendt med  

 beslutningen.
14.3. De nationale centralbanker udgør en  

 integrerende del af ESCB og skal udføre deres funktioner i  

 overensstemmelse med ECB's retningslinjer og instrukser.
Styrelsesrådet  

 træffer de nødvendige foranstaltninger for at sikre, at  

 retningslinjer og instrukser fra ECB efterleves, og det kan forlange, at alle  

 nødvendige oplysninger stilles til rådighed for det.
14.4. De nationale centralbanker kan udføre  

 funktioner, som ikke er nævnt i nærværende statut,  

 medmindre Styrelsesrådet med et flertal på to tredjedele af de  

 afgivne stemmer beslutter, at disse funktioner strider mod ESCB's mål  

 og opgaver.
Sådanne funktioner udføres på de nationale  

 centralbankers eget ansvar og for deres egen regning og risiko og betragtes  

 ikke som en del af ESCB's funktioner.
Artikel 15 Pligt til at aflægge beretninger 15.1. ECB skal mindst hvert kvartal udarbejde og  

 offentliggøre beretninger om ESCB's aktiviteter.
 15.2. En konsolideret oversigt over ESCB's finansielle  

 stilling skal offentliggøres hver uge.
 15.3. I overensstemmelse med traktatens artikel 113, stk.  

 3, skal ECB fremsende en årsberetning om ESCB's aktiviteter og om den  

 monetære politik i det foregående og det indeværende  

 år til Europa-Parlamentet, Rådet og Kommissionen og også  

 til Det Europæiske Råd.
 15.4. De i denne artikel nævnte beretninger og  

 oversigter stilles vederlagsfrit til rådighed for interesserede.
Artikel 16 Pengesedler I overensstemmelse med traktatens artikel 106, stk. 1,  

 har Styrelsesrådet eneret til at bemyndige udstedelse af pengesedler i  

 Fællesskabet.
ECB og de nationale centralbanker kan udstede  

 pengesedler.
De pengesedler, der udstedes af ECB og de nationale  

 centralbanker, er de eneste, der har status som lovlige betalingsmidler i  

 Fællesskabet.
 ECB skal så vidt muligt overholde eksisterende  

 praksis for udstedelse og udformning af pengesedler.
KAPITEL IV - ESCB'S MONETÆRE  

 FUNKTIONER OG TRANSAKTIONER Artikel 17 Konti i ECB og de nationale centralbanker Til gennemførelse af deres transaktioner kan ECB og  

 de nationale centralbanker åbne konti for kreditinstitutter, offentlige  

 myndigheder og andre markedsdeltagere og kan modtage aktiver, herunder  

 indskrevne værdipapirer, som sikkerhed.
Artikel 18 Markedsoperationer og långivning 18.1. For at opfylde ESCB's mål og  

 udføre sine opgaver kan ECB og de nationale centralbanker:
deltage i de finansielle markeder dels ved at købe og  

 sælge fordringer og pengemarkedsinstrumenter (til omgående  

 levering eller på termin), dels ved genkøbsforretninger og dels  

 ved långivning og låntagning i sådanne fordringer og  

 instrumenter, hvad enten transaktionerne sker i fællesskabsvalutaer, i  

 tredjelands valutaer eller i ædelmetaller; udføre lånetransaktioner med kreditinstitutter og  

 andre markedsdeltagere, hvor lån ydes imod passende  

 sikkerhed.
 18.2. ECB fastlægger generelle principper for  

 markedsoperationer og långivning, der udføres af ECB eller af de  

 nationale centralbanker, herunder for offentliggørelse af de  

 betingelser, hvorunder de er rede til at indgå i sådanne  

 transaktioner.
Artikel 19 Mindstereserver 19.1. ECB kan kræve, at kreditinstitutter,  

 der er etableret i medlemsstaterne, holder mindstereserver på konti hos  

 ECB og de nationale centralbanker for at opfylde målene for den  

 monetære politik, jf. dog artikel 2. Reglerne om beregning og  

 fastsættelse af de krævede mindstereserver kan udfærdiges  

 af Styrelsesrådet.
I tilfælde af manglende overholdelse af  

 reservekravene er ECB berettiget til at pålægge strafrente og  

 andre sanktioner med tilsvarende virkning.
 19.2. Med henblik på anvendelsen af denne artikel  

 skal Rådet efter fremgangsmåden i artikel 42 fastsætte  

 grundlaget for mindstereserverne og de maksimale tilladte forhold mellem  

 disse reserver og grundlaget herfor samt passende sanktioner i tilfælde  

 af manglende efterlevelse.
Artikel 20 Andre instrumenter til monetær kontrol Styrelsesrådet kan med et flertal på to  

 tredjedele af de afgivne stemmer beslutte at anvende andre metoder til  

 monetær kontrol, som det finder hensigtsmæssige under hensyn til  

 artikel 2.
 Rådet skal efter fremgangsmåden i artikel 42  

 fastlægge sådanne metoders omfang, hvis de indebærer  

 forpligtelser for tredjemand.
Artikel 21 Transaktioner med offentlige myndigheder 21.1. I overensstemmelse med traktatens artikel 101 er det  

 ECB og de nationale centralbanker forbudt at give  

 fællesskabsinstitutioner og -organer, centralregeringer, regionale,  

 lokale eller andre offentlige myndigheder, andre organer inden for den  

 offentlige sektor eller offentlige foretagender i medlemsstaterne mulighed  

 for at foretage overtræk eller at yde dem andre former for  

 kreditfaciliteter, og det samme gælder ECB's og de nationale  

 centralbankers køb af gældsinstrumenter direkte fra disse.
 21.2. ECB og de nationale centralbanker kan optræde  

 som fiskal agent for de i artikel 21.1 omhandlede institutioner, organer  

 mv.
 21.3. Bestemmelserne i denne artikel omfatter ikke  

 offentligt ejede kreditinstitutter, der i forbindelse med forsyning med  

 reserver fra centralbanker skal have samme behandling fra de nationale  

 centralbankers og ECB's side som private kreditinstitutter.
Artikel 22 Clearing- og betalingssystemer Med henblik på at sikre effektive og  

 pålidelige clearing- og betalingssystemer inden for Fællesskabet  

 og over for tredjelande kan ECB og de nationale centralbanker tilbyde  

 faciliteter, og ECB kan udstede forordninger.
Artikel 23 Eksterne transaktioner ECB og de nationale centralbanker kan:
etablere relationer med centralbanker og finansielle institutioner i  

 andre lande og, hvis det er hensigtsmæssigt, med internationale  

 organisationer; erhverve og sælge enhver form for valutaaktiver og  

 ædelmetaller til omgående levering eller på termin;  

 begrebet »valutaaktiv« omfatter værdipapirer og alle andre aktiver i  

 hvilken som helst form, der lyder på regningsenheder eller ethvert  

 lands valuta; besidde og forvalte de i denne artikel nævnte aktiver; udføre alle slags bankforretninger med tredjelande og  

 internationale organisationer, herunder låntagning og  

 långivning.
Artikel 24 Andre transaktioner Ud over de transaktioner, der følger af systemets  

 opgaver, kan ECB og de nationale centralbanker foretage transaktioner  

 vedrørende deres administration eller deres personale.
KAPITEL V - TILSYNSVIRKSOMHED Artikel 25 Tilsynsvirksomhed 25.1. ECB kan rådgive og blive konsulteret af  

 Rådet, Kommissionen og medlemsstaternes kompetente myndigheder  

 angående anvendelsesområdet for og gennemførelsen af  

 fællesskabslovgivningen vedrørende tilsynet med  

 kreditinstitutter og stabiliteten af det finansielle system.
 25.2. I overensstemmelse med en afgørelse truffet  

 af Rådet i henhold til traktatens artikel 105, stk. 6, kan ECB  

 udføre specifikke opgaver vedrørende politikker med hensyn til  

 tilsynet med kreditinstitutter og andre finansielle institutioner bortset fra  

 forsikringsselskaber.
KAPITEL VI - FINANSIELLE BESTEMMELSER  

 FOR ESCB Artikel 26 Regnskab 26.1. Regnskabsåret for ECB og de nationale  

 centralbanker begynder den første dag i januar og udløber den  

 sidste dag i december.
26.2. ECB's årsregnskab skal udfærdiges af  

 Direktionen efter principper fastlagt af Styrelsesrådet.
Regnskabet  

 skal godkendes af Styrelsesrådet og derefter offentliggøres.
 26.3. Direktionen skal til analytiske og operationelle  

 formål udfærdige en konsolideret balance for ESCB, som skal  

 omfatte de af de nationale centralbankers aktiver og passiver, som  

 hører ind under ESCB.
 26.4. Med henblik på anvendelsen af denne artikel  

 fastsætter Styrelsesrådet de nødvendige regler for en  

 standardisering af bogføringen og af beretningerne om de  

 transaktioner, der er foretaget af de nationale centralbanker.
Artikel 27 Revision 27.1. ECB's og de nationale centralbankers  

 regnskaber revideres af uafhængige eksterne revisorer, der indstilles  

 af Styrelsesrådet og godkendes af Rådet.
Revisorerne skal have  

 fri adgang til alle ECB's og de nationale centralbankers bøger og  

 konti og skal have adgang til al information om disses transaktioner.
 27.2. Traktatens artikel 248 gælder kun for  

 efterprøvning af, hvor effektiv ECB's forvaltning er i operationel  

 henseende.
Artikel 28 ECB's kapital 28.1. ECB's kapital, som bliver operationel, når ECB  

 indleder sit virke, skal udgøre 5 000 mio.
ECU.
Kapitalen kan udvides  

 med de beløb, som Styrelsesrådet beslutter med det i artikel  

 10.3 omhandlede kvalificerede flertal inden for de grænser og under de  

 vilkår, der fastsættes af Rådet efter fremgangsmåden  

 i artikel 42.
28.2. De nationale centralbanker er de eneste indskydere  

 og ejere af ECB's kapital.
Kapitalindskuddet bestemmes efter den  

 fordelingsnøgle, der er fastsat i overensstemmelse med artikel 29.
 28.3. Styrelsesrådet fastsætter med det i  

 artikel 10.3 omhandlede kvalificerede flertal, i hvilket omfang og i hvilken  

 form kapitalen skal indbetales.
 28.4. Med forbehold af artikel 28.5 kan de nationale  

 centralbankers kapitalandele i ECB ikke overdrages, pantsættes eller  

 gøres til genstand for udlæg.
28.5. Såfremt den fordelingsnøgle, som der  

 henvises til i artikel 29, ændres, omfordeler de nationale  

 centralbanker deres kapitalandele imellem sig i nødvendigt omfang for  

 at sikre, at fordelingen af kapitalandelene svarer til den ændrede  

 fordelingsnøgle.
Styrelsesrådet fastlægger de  

 nærmere vilkår for sådanne omfordelinger.
Artikel 29 Fordelingsnøgle for kapitalindskud 29.1. Når ESCB og ECB er blevet oprettet i  

 overensstemmelse med fremgangsmåden i artikel 123, stk. 1, i denne  

 traktat, fastsættes fordelingsnøglen for kapitalindskuddet i  

 ECB.
Der tildeles hver national centralbank en vægt i denne  

 fordelingsnøgle, der er lig med summen af:
50% af den pågældende medlemsstats andel af  

 Fællesskabets befolkning det næstsidste år forud for ESCB's  

 oprettelse; 50% af den pågældende medlemsstats andel af  

 Fællesskabets bruttonationalprodukt i markedspriser, som opgjort de  

 seneste fem år forud for det næstsidste år før  

 ESCB's oprettelse.
 Procentdelene rundes op til det nærmeste multiplum  

 af 0,05 procentpoint.
 29.2. De statistiske data med henblik på anvendelsen  

 af denne artikel tilvejebringes af Kommissionen i overensstemmelse med de  

 regler, der vedtages af Rådet efter fremgangsmåden i artikel  

 42.
 29.3. De vægte, der tildeles de nationale  

 centralbanker, justeres hvert femte år efter ESCB's oprettelse i  

 analogi med bestemmelserne i artikel 29.1. Den ændrede  

 fordelingsnøgle får virkning den første dag i det  

 følgende år.
 29.4. Styrelsesrådet træffer alle andre  

 foranstaltninger, der er nødvendige for anvendelsen af denne  

 artikel.
Artikel 30 Overførsel af valutareserveaktiver til ECB 30.1. Med forbehold af artikel 28 forsynes ECB  

 af de nationale centralbanker med valutareserveaktiver, bortset fra  

 medlemsstaternes valutaer, ecu, IMF-reservestillinger og SDR, svarende til et  

 beløb på op til 50 000 mio.
ECU.
Styrelsesrådet beslutter,  

 hvor stor en del der skal indbetales til ECB efter dens oprettelse, og hvor  

 store beløb der skal indbetales på senere tidspunkter.
ECB skal  

 have fuld ret til at besidde og forvalte de valutareserver, der  

 overføres til den, og anvende dem til de formål, der er fastsat  

 i denne statut.
 30.2. Den enkelte nationale centralbanks bidrag  

 fastsættes i forhold til dens andel i ECB's indskudte kapital.
30.3. ECB krediterer hver national centralbank med en  

 fordring, der svarer til bidragets størrelse.
Styrelsesrådet  

 fastsætter pålydende og forrentning af disse fordringer.
 30.4. ECB kan indkalde valutareserveaktiver ud over den  

 i artikel 30.1 fastlagte grænse i overensstemmelse med artikel 30.2  

 inden for de grænser og på de vilkår, der fastsættes  

 af Rådet efter fremgangsmåden i artikel 42.
 30.5. ECB kan besidde og forvalte IMF-reservestillinger  

 og SDR samt sørge for sammenlægning af sådanne  

 aktiver.
 30.6. Styrelsesrådet træffer alle andre  

 foranstaltninger, der er nødvendige for anvendelsen af denne  

 artikel.
Artikel 31 De nationale centralbankers valutareserveaktiver 31.1. De nationale centralbanker har ret til at  

 udføre transaktioner til opfyldelse af deres forpligtelser over for  

 internationale organisationer i overensstemmelse med artikel 23.
 31.2. Alle andre transaktioner i valutareserveaktiver,  

 som forbliver i de nationale centralbanker efter de overførsler, der  

 er nævnt i artikel 30, samt medlemsstaternes transaktioner med deres  

 arbejdsbeholdninger i udenlandsk valutaer skal over en bestemt grænse,  

 der skal fastsættes i medfør af artikel 31.3, godkendes af ECB  

 for at sikre overensstemmelse med Fællesskabets valutakurspolitik og  

 pengepolitik.
 31.3. Styrelsesrådet skal udstede retningslinjer  

 med henblik på at lette gennemførelsen af disse  

 transaktioner.
Artikel 32 Fordeling af de nationale centralbankers monetære  

 indtægter 32.1. De nationale centralbankers  

 indtægter i forbindelse med deres udførelse af ESCB's  

 pengepolitiske opgaver, i det følgende benævnt »de  

 monetære indtægter«, fordeles ved udgangen af hvert  

 regnskabsår i overensstemmelse med bestemmelserne i denne artikel.
32.2. Med forbehold af artikel 32.3 er  

 størrelsen af den enkelte nationale centralbanks monetære  

 indtægter identisk med den årlige indtægt, som den har af  

 de aktiver, den besidder som modværdi for seddelomløbet samt for  

 forpligtelserne i forbindelse med kreditinstitutternes indlån.
Disse  

 aktiver øremærkes af de nationale centralbanker i  

 overensstemmelse med de retningslinjer, som Styrelsesrådet  

 fastsætter.
 32.3. Hvis Styrelsesrådet efter indledningen af  

 tredje fase finder, at de nationale centralbankers balancestruktur ikke giver  

 mulighed for at anvende artikel 32.2, kan det med kvalificeret flertal  

 beslutte, at de monetære indtægter uanset artikel 32.2 skal  

 beregnes efter en anden metode i en periode, der højst må  

 være på fem år.
 32.4. Den enkelte nationale centralbanks monetære  

 indtægter reduceres med et beløb svarende til den  

 pågældende centralbanks rentebetalinger på forpligtelser i  

 forbindelse med kreditinstitutters indlån i overensstemmelse med  

 artikel 19.
Styrelsesrådet kan beslutte at yde de nationale  

 centralbanker en kompensation for deres udgifter i forbindelse med  

 seddeludstedelse eller under exceptionelle omstændigheder for  

 særlige tab i forbindelse med transaktioner som led i den  

 monetære politik, der er udført for ESCB.
Kompensationen skal  

 have en form, som Styrelsesrådet finder passende; sådanne  

 beløb kan udlignes med de nationale centralbankers monetære  

 indtægter.
 32.5. Summen af de nationale centralbankers  

 monetære indtægter fordeles mellem disse banker indbyrdes i  

 forhold til deres indbetalte andele i ECB's kapital med forbehold af  

 beslutninger, der måtte blive truffet af Styrelsesrådet i  

 overensstemmelse med artikel 33.2.
 32.6. Udligningen og betalingen af saldi  

 hidrørende fra fordelingen af de monetære indtægter  

 foretages af ECB i overensstemmelse med de retningslinjer, der  

 fastsættes af Styrelsesrådet.
 32.7. Styrelsesrådet træffer alle andre  

 foranstaltninger, der er nødvendige for anvendelsen af denne  

 artikel.
Artikel 33 Fordeling af ECB's nettooverskud og -tab 33.1. ECB's nettooverskud overføres  

 på følgende måde:
a)	et beløb, hvis størrelse fastsættes af  

 Styrelsesrådet, og som ikke må overstige 20% af nettooverskuddet,  

 overføres til den almindelige reservefond inden for en grænse  

 på 100% af kapitalen; b)	det resterende nettooverskud fordeles til indehaverne af  

 kapitalandele i ECB i forhold til deres andel i den indskudte  

 kapital.
 33.2. Hvis ECB lider et tab, kan dette udlignes af  

 ECB's almindelige reservefond og om nødvendigt efter en beslutning  

 truffet af Styrelsesrådet, af de monetære indtægter i det  

 pågældende regnskabsår i forhold til og op til de  

 beløb, der fordeles mellem de nationale centralbanker i  

 overensstemmelse med artikel 32.5.
KAPITEL VII - ALMINDELIGE  

 BESTEMMELSER Artikel 34 Retsakter 34.1. I overensstemmelse med traktatens artikel  

 110 skal ECB udstede forordninger i det omfang, det er nødvendigt for at  

 gennemføre de opgaver, der er fastlagt i artikel 3.1, første  

 led, og i artikel 19.1, 22 eller 25.2, samt i tilfælde, der  

 fastsættes i de retsakter vedtaget af Rådet, der er nævnt i  

 artikel 42; vedtage de beslutninger, der er nødvendige for at  

 udføre de opgaver, der er pålagt ESCB efter traktaten og denne  

 statut; rette henstillinger og afgive udtalelser.
34.2. En forordning er almengyldig.
Den er bindende i  

 alle enkeltheder og gælder umiddelbart i hver medlemsstat.
 Henstillinger og udtalelser er ikke bindende.
 En beslutning er bindende i alle enkeltheder for dem, den  

 angiver at være rettet til.
 Traktatens artikel 253,254 og 256 gælder for  

 forordninger og beslutninger vedtaget af ECB.
 ECB kan beslutte at offentliggøre sine  

 beslutninger, henstillinger og udtalelser.
 34.3. Inden for de grænser og på de  

 vilkår, der vedtages af Rådet efter fremgangsmåden i  

 artikel 42, skal ECB være berettiget til at pålægge  

 foretagender bøder eller tvangsbøder i tilfælde af  

 manglende opfyldelse af forpligtelser i henhold til dens forordninger og  

 beslutninger.
Artikel 35 Domstolskontrol mv.
35.1. ECB's handlinger eller undladelser bedømmes  

 eller fortolkes af Domstolen i de tilfælde og på de vilkår,  

 der er fastlagt i denne traktat.
ECB kan anlægge sag i de  

 tilfælde og på de vilkår, der er fastlagt i traktaten.
 35.2. Tvister mellem ECB på den ene side og dens  

 kreditorer, debitorer eller nogen anden person på den anden side  

 afgøres af de kompetente nationale domstole, medmindre Domstolen er  

 tillagt kompetence.
 35.3. ECB er ansvarlig efter traktatens artikel 288. De  

 nationale centralbanker er ansvarlige efter deres respektive nationale  

 lovgivning.
 35.4. Domstolen har kompetence til at træffe  

 afgørelse i henhold til en voldgiftsklausul, som indeholdes i en af  

 ECB eller en på ECB's vegne indgået offentligretlig eller  

 privatretlig aftale.
 35.5. ECB's afgørelse om at indbringe en sag for  

 Domstolen skal træffes af Styrelsesrådet.
35.6. Domstolen har kompetence til at træffe  

 afgørelse i tvister vedrørende de nationale centralbankers  

 opfyldelse af deres forpligtelser i henhold til denne statut.
Hvis ECB  

 finder, at en national centralbank har undladt at opfylde en af sine  

 forpligtelser i henhold til denne statut, skal den fremsætte en  

 begrundet udtalelse efter at have givet den nationale centralbank lejlighed  

 til at fremsætte sine bemærkninger.
Retter den  

 pågældende nationale centralbank sig ikke efter den fremsatte  

 udtalelse inden for den frist, der er fastsat af ECB, kan denne indbringe  

 sagen for Domstolen.
Artikel 36 Personale 36.1. Styrelsesrådet fastsætter på  

 forslag af Direktionen ansættelsesvilkårene for ECB's  

 ansatte.
 36.2. Domstolen har kompetence til at træffe  

 afgørelse i enhver tvist mellem ECB og dens ansatte inden for de  

 rammer og på de betingelser, der er fastsat i  

 ansættelsesvilkårene.
Artikel 37 Hjemsted Afgørelsen om ECB's hjemsted træffes inden  

 udgangen af 1992 efter fælles overenskomst af medlemsstaternes  

 regeringer på stats- og regeringschefniveau.
Artikel 38 Tavshedspligt 38.1. Medlemmerne af de besluttende organer og ECB's og de  

 nationale centralbankers ansatte er - selv efter at deres hverv er  

 ophørt - forpligtet til ikke at give oplysning om forhold, som  

 ifølge deres natur er tjenestehemmeligheder.
 38.2. Personer med adgang til oplysninger, der er omfattet  

 af fællesskabslovgivning, der pålægger tavshedspligt, er  

 underlagt denne lovgivning.
Artikel 39 Underskriftsberettigede ECB tegnes over for tredjemand af formanden eller to  

 direktionsmedlemmer eller to af ECB's ansatte, som af formanden er  

 behørigt bemyndiget til at underskrive på ECB's vegne.
Artikel 40 Privilegier og immuniteter ECB nyder på medlemsstaternes område de  

 privilegier og immuniteter, der er nødvendige for udførelsen af  

 dens opgaver, på de vilkår, der er fastsat i protokollen  

 vedrørende De Europæiske Fællesskabers privilegier og  

 immuniteter, der er knyttet som bilag til traktaten om oprettelse af et  

 Fælles Råd og en Fælles Kommission for De Europæiske  

 Fællesskaber.
KAPITEL VIII - PROCEDURE FOR  

 ÆNDRING AF STATUTTEN OG SUPPLERENDE FORSKRIFTER Artikel 41 Forenklet ændringsprocedure 41.1. I overensstemmelse med traktatens artikel 107, stk.  

 5, kan artikel 5.1, 5.2, 5.3, 17, 18, 19.1, 22, 23, 24, 26, 32.2, 32.3, 32.4,  

 32.6, 33.1.a) og 36 i denne statut ændres af Rådet, der  

 træffer afgørelse enten med kvalificeret flertal efter  

 henstilling fra ECB og efter høring af Kommissionen eller med  

 enstemmighed på forslag af Kommissionen og efter høring af ECB.  

 I begge tilfælde kræves der samstemmende udtalelse fra  

 Europa-Parlamentet.
 41.2. En henstilling fra ECB i medfør af denne  

 artikel kræver enstemmig beslutning truffet af  

 Styrelsesrådet.
Artikel 42 Supplerende forskrifter I overensstemmelse med traktatens artikel 107, stk. 6,  

 skal Rådet straks efter beslutningen om datoen for overgangen til  

 tredje fase med kvalificeret flertal enten på forslag af Kommissionen  

 og efter høring af Europa-Parlamentet og ECB eller efter en  

 henstilling fra ECB og efter høring af Europa-Parlamentet og  

 Kommissionen vedtage de bestemmelser, der er nævnt i artikel 4, 5.4,  

 19.2, 20, 28.1, 29.2, 30.4 og 34.3 i denne statut.
KAPITEL IX - OVERGANGSBESTEMMELSER OG  

 ANDRE BESTEMMELSER FOR ESCB Artikel 43 Almindelige bestemmelser 43.1. En dispensation som omhandlet i artikel 122, stk. 1,  

 i denne traktat indebærer, at følgende artikler i denne statut  

 ikke påfører den berørte medlemsstat nogen rettigheder  

 eller forpligtelser: 3, 6, 9.2, 12.1, 14.3, 16, 18, 19, 20, 22, 23, 26.2, 27,  

 30, 31, 32, 33, 34, 50 og 52.
 43.2. Centralbankerne i medlemsstater med dispensation som  

 omhandlet i traktatens artikel 122, stk. 1, bevarer deres beføjelser  

 på den monetære politiks område i henhold til national  

 lovgivning.
 43.3. I overensstemmelse med traktatens artikel 122, stk.  

 4, forstås ved »medlemsstater« »medlemsstater uden dispensation« i  

 følgende artikler i denne statut: 3, 11.2, 19, 34.2 og 50.
 43.4. Ved »nationale centralbanker« forstås  

 »centralbanker i medlemsstater uden dispensation« i følgende artikler  

 i denne statut: 9.2, 10.1, 10.3, 12.1, 16, 17, 18, 22, 23, 27, 30, 31, 32,  

 33.2 og 52.
 43.5. Ved »indehavere af kapitalandele« forstås  

 »centralbankerne i medlemsstater uden dispensation« i artikel 10.3 og  

 33.1.
 43.6. Ved »ECB's indskudte kapital« forstås »ECB's  

 kapital indskudt af centralbankerne i medlemsstater uden dispensation« i  

 artikel 10.3 og 30.2.
Artikel 44 Overgangsopgaver for ECB ECB overtager de af EMI's opgaver, der som følge af  

 dispensationer for en eller flere medlemsstater fortsat skal udføres i  

 tredje fase.
 ECB yder rådgivning i forbindelse med forberedelsen  

 af ophævelsen af de dispensationer, der er fastsat i traktatens artikel  

 122.
Artikel 45 ECB's Generelle Råd 45.1. Med forbehold af traktatens artikel 107, stk. 3,  

 nedsættes Det Generelle Råd som ECB's tredje besluttende  

 organ.
 45.2. Det Generelle Råd består af formanden og  

 næstformanden for ECB samt af cheferne for de nationale centralbanker.  

 De øvrige medlemmer af Direktionen kan deltage i møderne i Det  

 Generelle Råd uden stemmeret.
 45.3. Det Generelle Råds ansvarsområder er  

 anført i deres helhed i artikel 47 i denne statut.
Artikel 46 Forretningsorden for Det Generelle Råd 46.1. Formanden, eller i dennes fravær  

 næstformanden for ECB, leder møderne i ECB's Generelle  

 Råd.
 46.2. Formanden for Rådet og et medlem af  

 Kommissionen kan deltage i møderne i Det Generelle Råd uden  

 stemmeret.
 46.3. Formanden forbereder møderne i Det Generelle  

 Råd.
 46.4. Uanset artikel 12.3 fastsætter Det Generelle  

 Råd selv sin forretningsorden.
 46.5. Sekretariatet for Det Generelle Råd stilles  

 til rådighed af ECB.
Artikel 47 Det Generelle Råds ansvarsområder 47.1. Det Generelle Råd skal udføre de opgaver, der er omhandlet i artikel 44; bidrage til de rådgivende funktioner, der er omhandlet i  

 artikel 4 og 25.1.
 47.2. Det Generelle Råd skal bidrage til:
indsamlingen af statistisk information som omhandlet i artikel 5; ECB's beretninger som omhandlet i artikel 15; udarbejdelsen af de regler, der er nødvendige for anvendelsen  

 af artikel 26, som omhandlet i artikel 26.4; vedtagelsen af alle andre foranstaltninger, der er nødvendige  

 for anvendelsen af artikel 29, som omhandlet i artikel 29.4; fastsættelsen af ansættelsesvilkårene for ECB's  

 ansatte, som omhandlet i artikel 36.
 47.3. Det Generelle Råd skal bidrage til de  

 nødvendige forberedelser med henblik på den uigenkaldelige  

 fastlåsning af vekselkurserne for valutaerne i medlemsstater med  

 dispensation over for valutaerne eller den fælles valuta i de  

 medlemsstater, der ikke har dispensation, som omhandlet i traktatens artikel  

 123, stk. 5.
 47.4. Det Generelle Råd underrettes af formanden for  

 ECB om Styrelsesrådets afgørelser.
Artikel 48 Overgangsbestemmelser vedrørende ECB's  

 kapital I medfør af artikel 29.1 skal hver enkelt af de  

 nationale centralbanker tildeles en vægt i fordelingsnøglen for  

 kapitalindskuddet i ECB.
Uanset artikel 28.3 skal centralbankerne i  

 medlemsstater med dispensation ikke indbetale deres kapitalandele, medmindre  

 Det Generelle Råd med et flertal, der udgør mindst to tredjedele  

 af ECB's indskudte kapital og repræsenterer mindst halvdelen af  

 indehaverne af kapitalandele, beslutter, at der skal indbetales en  

 minimumsprocentdel som bidrag til ECB's driftsudgifter.
Artikel 49 Senere indbetaling af kapital, reserver og  

 hensættelser i ECB 49.1. En centralbank i en medlemsstat, hvis dispensation  

 er blevet ophævet, skal indbetale sin kapitalandel i ECB i samme omfang  

 som centralbankerne i andre medlemsstater uden dispensation og  

 overføre valutareserveaktiver til ECB i overensstemmelse med artikel  

 30.1. Det beløb, der skal overføres, fastsættes ved at  

 gange ecuværdien, beregnet efter de gældende vekselkurser, af de  

 valutareserveaktiver, som allerede er blevet overført til ECB i  

 overensstemmelse med artikel 30.1, med forholdet mellem antallet af  

 kapitalandele indskudt af den pågældende nationale centralbank og  

 antallet af kapitalandele, der allerede er indbetalt af de øvrige  

 nationale centralbanker.
49.2. Ud over den indbetaling, der skal foretages i  

 medfør af artikel 49.1, skal den pågældende centralbank  

 bidrage til ECB's reserver, til de hensættelser, der svarer til  

 reserver, samt til det beløb, der stadig skal afsættes til  

 reserver og hensættelser svarende til saldoen på  

 resultatopgørelsen pr. 31. december i året forud for  

 ophævelsen af dispensationen.
Det beløb, der skal bidrages med,  

 fastsættes ved at gange omfanget af reserverne, som defineret ovenfor  

 og som fastslået på den godkendte balance for ECB, med forholdet  

 mellem antallet af kapitalandele betalt af den pågældende  

 centralbank og antallet af kapitalandele, der allerede er indbetalt af de  

 øvrige centralbanker.
Artikel 50 Den første udnævnelse af medlemmerne af  

 Direktionen Når Direktionen for ECB oprettes, udnævnes  

 formanden, næstformanden og de øvrige medlemmer af Direktionen  

 efter fælles overenskomst mellem medlemsstaternes regeringer på  

 stats- og regeringschefniveau efter indstilling fra Rådet og efter  

 høring af Europa-Parlamentet og Rådet for EMI.
Formanden for  

 Direktionen udnævnes for en periode på 8 år.
Uanset artikel  

 11.2 udnævnes næstformanden for en periode på 4 år og  

 de øvrige direktionsmedlemmer for embedsperioder på mellem 5 og  

 8 år.
Mandaterne kan ikke fornys.
Antallet af direktionsmedlemmer kan  

 være mindre end fastsat i artikel 11.1, men under ingen  

 omstændigheder under fire.
Artikel 51 Fravigelse af artikel 32 51.1. Hvis Styrelsesrådet efter indledningen af  

 tredje fase med kvalificeret flertal beslutter, at anvendelsen af artikel 32  

 vil medføre væsentlige ændringer i de nationale  

 centralbankers relative indkomstpositioner, skal omfanget af den  

 indtægt, der skal fordeles i medfør af artikel 32,  

 nedsættes med en ensartet procentsats, der ikke må overstige 60%  

 i det første regnskabsår efter indledningen af tredje fase, og  

 som i hvert efterfølgende regnskabsår nedsættes med mindst  

 12 procentpoint.
 51.2. Artikel 51.1 kan ikke finde anvendelse i mere end  

 fem hele regnskabsår efter indledningen af tredje fase.
Artikel 52 Omveksling af pengesedler i  

 fællesskabsvalutaer Efter den uigenkaldelige fastlåsning af  

 vekselkurserne træffer Styrelsesrådet de nødvendige  

 foranstaltninger med henblik på at sikre, at pengesedler udstedt i  

 valutaer med uigenkaldeligt fastlåste vekselkurser omveksles af de  

 nationale centralbanker til deres respektive pariværdier.
Artikel 53 Anvendelse af overgangsbestemmelserne Såfremt og så længe der er medlemsstater  

 med dispensation, finder artikel 43-48 anvendelse.
 PROTOKOL (Nr. 19)  

 om statutten for Det Europæiske Monetære Institut.
DE HØJE KONTRAHERENDE PARTER, SOM ØNSKER at fastsætte statutten for Det  

 Europæiske Monetære Institut, ER BLEVET ENIGE OM følgende bestemmelser, der  

 knyttes som bilag til traktaten om oprettelse af Det Europæiske  

 Fællesskab:
Artikel 1 Oprettelse og navn Det Europæiske Monetære Institut (EMI)  

 oprettes i medfør af traktatens artikel 117; det udøver sine  

 funktioner og sin virksomhed i overensstemmelse med bestemmelserne i  

 traktaten og i denne statut.
 EMI's medlemmer er medlemsstaternes centralbanker (de  

 nationale centralbanker). I denne statut betragtes Institut  

 monéétaire luxembourgeois som Luxembourgs centralbank.
 1.3. Ifølge traktatens artikel 117 opløses  

 Centralbankchefkomitééen og Den Europæiske Fond for  

 Monetært Samarbejde (EFMS). Alle EFMS's aktiver og passiver  

 overføres automatisk til EMI.
Artikel 2 Mål EMI bidrager til at skabe de betingelser, der er  

 nødvendige for overgangen til tredje fase af Den Økonomiske og  

 Monetære Union, navnlig ved at styrke samordningen af den monetære politik med henblik  

 på at sikre prisstabilitet; at foretage de nødvendige forberedelser til at oprette Det  

 Europæiske System af Centralbanker (ESCB) samt til at føre en  

 fælles monetær politik og indføre en fælles valuta i  

 tredje fase; at overvåge ecuens udvikling.
Artikel 3 Generelle principper EMI skal udføre de opgaver og funktioner, der  

 pålægges det i denne traktat og denne statut, dog således  

 at de kompetente myndigheder er ansvarlige for den monetære politik,  

 der føres i de respektive medlemsstater.
 EMI handler i overensstemmelse med de mål og  

 principper, der er fastsat i artikel 2 i ESCB-statutten.
Artikel 4 Hovedopgaver I overensstemmelse med traktatens artikel 117, stk. 2,  

 skal EMI styrke samarbejdet mellem de nationale centralbanker; styrke samordningen af medlemsstaternes monetære politik med  

 henblik på at sikre prisstabilitet; overvåge funktionen af Det Europæiske Monetære  

 System (EMS); afholde konsultationer vedrørende spørgsmål, der  

 falder ind under de nationale centralbankers kompetence, og som  

 berører finansielle institutioners og markeders stabilitet; overtage EFMS's opgaver; det skal navnlig udføre de  

 funktioner, der omhandles i artikel 6.1, 6.2 og 6.3; lette anvendelsen af ecuen og overvåge udviklingen af  

 ecuclearingsystemet, herunder om dette system fungerer smidigt; EMI skal endvidere afholde regelmæssige konsultationer om udviklingen i de  

 monetære politikker og anvendelsen af instrumenterne i den  

 monetære politik; normalt høres af de nationale monetære myndigheder,  

 inden de træffer beslutninger om udviklingen i den monetære  

 politik inden for de fælles rammer for forudgående  

 samordning.
Senest den 31. december 1996 skal EMI fastlægge de  

 lovgivningsmæssige, organisatoriske og logistiske rammer, der er  

 nødvendige for, at ESCB kan udføre sine opgaver i tredje fase i  

 overensstemmelse med princippet om en åben markedsøkonomi med  

 fri konkurrence.
Rådet for EMI forelægger disse rammer for ECB  

 til afgørelse på datoen for oprettelsen af ECB.
 I overensstemmelse med traktatens artikel 109 F,  

 stk. 3, skal EMI navnlig:
forberede de instrumenter og procedurer, der er nødvendige for  

 at føre fælles monetær politik i den tredje fase; hvor det er nødvendigt, fremme harmoniseringen af de regler og  

 den praksis, der gælder for indsamling, udarbejdelse og udgivelse af  

 statistikker inden for dets kompetenceområde; forberede regler for transaktioner, som skal udføres af de  

 nationale centralbanker inden for rammerne af ESCB; fremme effektiviteten af grænseoverskridende betalinger; føre tilsyn med den tekniske forberedelse af  

 ecusedler.
Artikel 5 Rådgivende funktioner I overensstemmelse med traktatens artikel 117, stk. 4, kan  

 Rådet for EMI afgive udtalelser og rette henstillinger  

 vedrørende det generelle sigte for penge- og valutakurspolitikken samt  

 de dertil knyttede foranstaltninger, som hver medlemsstat indfører.  

 EMI kan afgive udtalelser og rette henstillinger til regeringerne og til  

 Rådet vedrørende politikker, som vil kunne påvirke  

 Fællesskabets monetære situation indadtil og udadtil, navnlig den  

 måde, hvorpå EMS fungerer.
 Rådet for EMI kan ligeledes rette henstillinger til  

 medlemsstaternes monetære myndigheder vedrørende varetagelsen af  

 deres monetære politik.
I overensstemmelse med traktatens artikel 117, stk. 6,  

 skal EMI høres af Rådet om ethvert forslag til  

 fællesskabsretsakt inden for dets kompetenceområde.
Inden for de  

 rammer og på de betingelser, der fastsættes af Rådet, der  

 træffer afgørelse med kvalificeret flertal på forslag af  

 Kommissionen og efter høring af Europa-Parlamentet og EMI, skal EMI  

 høres af myndighederne i medlemsstaterne om ethvert udkast til  

 retsforskrift inden for dets kompetenceområde, navnlig for så  

 vidt angår artikel 4.2.
 I overensstemmelse med traktatens artikel 117, stk. 5, kan  

 EMI beslutte at offentliggøre sine udtalelser og henstillinger.
Artikel 6 Operationelle og tekniske funktioner EMI skal sørge for multilateralisering af positioner, der stammer fra  

 interventioner foretaget af de nationale centralbanker i  

 fællesskabsvalutaer, samt multilateralisering af afregninger inden for  

 Fællesskabet; administrere den meget kortfristede finansieringsmekanisme, der er  

 indført ved aftalen af 13. marts 1979 mellem centralbankerne i  

 medlemsstaterne i Det Europæiske Økonomiske Fællesskab om  

 fastlæggelse af de operationelle procedurer for Det Europæiske  

 Monetære System, i det følgende benævnt EMS-aftalen, samt  

 den kortfristede monetære støttemekanisme, der er indført  

 ved aftalen af 9. februar 1970, mellem centralbankerne i medlemsstaterne i  

 Det Europæiske Økonomiske Fællesskab, med senere  

 ændringer; udøve de funktioner, der henvises til i artikel 11 i  

 Rådets forordning (EØF) nr. 1969/88 af 24. juni 1988 om  

 indførelse af en enhedsmekanisme for mellemfristet  

 betalingsbalancestøtte til medlemsstaterne.
EMI kan modtage monetære reserver fra de nationale  

 centralbanker og udstede ecuer til gengæld for sådanne aktiver  

 med henblik på gennemførelsen af EMS-aftalen.
Disse ecuer kan  

 EMI og de nationale centralbanker anvende til afregning og til transaktioner  

 mellem disse centralbanker og EMI.
EMI træffer de administrative  

 foranstaltninger, der er nødvendige for gennemførelsen af dette  

 stykke.
 EMI kan give tredjelandes monetære myndigheder og  

 internationale monetære institutioner status af »andre indehavere« af  

 ecuer og fastsætte de vilkår og betingelser, hvorpå andre  

 indehavere kan erhverve, besidde og anvende sådanne ecuer.
EMI kan besidde og forvalte valutareserver som agent for  

 og efter anmodning fra nationale centralbanker.
Fortjeneste og tab i  

 forbindelse med disse reserver er for regning af den nationale centralbank,  

 der har indskudt reserverne.
EMI udfører denne opgave på  

 grundlag af bilaterale kontrakter i overensstemmelse med bestemmelserne i en  

 afgørelse truffet af EMI.
Disse regler skal sikre, at transaktioner  

 med disse reserver ikke griber ind i en medlemsstats kompetente  

 monetære myndigheds penge- og valutakurspolitik og skal stemme overens  

 med EMI's mål og den rette virkemåde af EMS's  

 valutakursmekanisme.
Artikel 7 Andre opgaver EMI tilstiller en gang årligt Rådet en  

 beretning om udviklingen i forberedelserne til tredje fase.
Disse beretninger  

 skal indeholde en vurdering af de fremskridt, der er gjort i retning af  

 konvergens i Fællesskabet, og navnlig omfatte tilpasningen af  

 instrumenterne i den monetære politik og forberedelsen af de  

 procedurer, der er nødvendige for gennemførelsen af en  

 fælles monetær politik i tredje fase, samt de  

 vedtægtsmæssige krav, som centralbankerne skal opfylde for at  

 blive en integrerende del af ESCB.
 I overensstemmelse med de rådsafgørelser, der  

 er nævnt i traktatens artikel 117, stk. 7, kan EMI udføre andre  

 opgaver med henblik på forberedelse af tredje fase.
Artikel 8 Uafhængighed Medlemmerne af Rådet for EMI, der er  

 repræsentanter for deres institutioner, udfører deres  

 aktiviteter på eget ansvar.
Under udøvelsen af de  

 beføjelser og gennemførelsen af de opgaver og forpligtelser,  

 som traktaten og denne statut pålægger dem, må Rådet  

 for EMI ikke søge eller modtage instrukser fra  

 fællesskabsinstitutioner eller -organer eller medlemsstaternes  

 regeringer.
Fællesskabets institutioner og organer samt  

 medlemsstaternes regeringer forpligter sig til at respektere dette princip og  

 ikke at søge at øve indflydelse på Rådet for EMI  

 under dettes udførelse af sine opgaver.
Artikel 9 Administration I overensstemmelse med traktatens artikel 117, stk. 1,  

 ledes og forvaltes EMI af Rådet for EMI.
Rådet for EMI består af formanden og cheferne  

 for de nationale centralbanker, idet en af disse chefer skal være  

 næstformand.
Hvis en centralbankchef er forhindret i at deltage i et  

 møde, kan han udpege en anden repræsentant for sin  

 institution.
Formanden udnævnes for en periode på tre  

 år efter fælles overenskomst mellem medlemsstaternes regeringer  

 på stats- og regeringschefniveau på grundlag af en indstilling  

 fra enten Centralbankchefkomitééen eller Rådet for EMI og  

 efter høring af Europa-Parlamentet og Rådet.
Formanden  

 udvælges blandt personer, som er værdige i almindeligt  

 omdømme, og som har professionel erfaring i monetære forhold  

 eller i bankvæsen.
Kun statsborgere i medlemsstaterne kan være  

 formand for EMI.
Rådet for EMI udnævner blandt  

 centralbankcheferne en næstformand for en periode på tre  

 år.
 Formanden skal udføre sit hverv på fuld tid.  

 Han må ikke, medmindre Rådet for EMI undtagelsesvis giver  

 tilladelse hertil, påtage sig nogen anden beskæftigelse, uanset  

 om den aflønnes eller ej.
Formanden forbereder og leder møderne i Rådet for EMI; forelægger EMI's synspunkt udadtil, jf. dog artikel 22; er ansvarlig for den daglige ledelse af EMI.
 Hvis formanden er fraværende, udfører  

 næstformanden hans opgaver.
Formandens ansættelsesvilkår, navnlig hans  

 løn, pension og andre sociale sikringsordninger, aftales i en kontrakt  

 med EMI og fastsættes af Rådet for EMI efter forslag fra en  

 komitéé, der består af tre medlemmer udpeget af  

 Centralbankchefkomitééen eller, alt efter tilfældet, af  

 Rådet for EMI samt tre medlemmer udpeget af Rådet.
Formanden har  

 ikke stemmeret i spørgsmål, som er omfattet af dette stykke.
 Hvis formanden ikke længere opfylder de betingelser,  

 som er nødvendige for udførelsen af sine pligter, eller hvis  

 han har begået en alvorlig forseelse, kan Domstolen afskedige ham efter  

 indstilling fra Rådet for EMI.
 EMI's forretningsorden vedtages af Rådet for  

 EMI.
Artikel 10 Møder i Rådet for EMI og  

 afstemningsregler Rådet for EMI mødes mindst ti gange om  

 året.
Møderne er fortrolige.
Rådet for EMI kan med  

 enstemmighed beslutte at offentliggøre resultatet af sine  

 drøftelser.
 Hvert medlem af Rådet for EMI eller vedkommendes  

 udpegede repræsentant har één stemme.
 Hvis ikke andet er fastsat i denne statut, træffer  

 Rådet for EMI afgørelse med simpelt flertal af medlemmerne.
 Beslutninger, der træffes i medfør af artikel  

 4.2, 5.4, 6.2 og 6.3, kræver enstemmighed blandt medlemmerne af  

 Rådet for EMI.
 Vedtagelse af udtalelser og henstillinger efter artikel  

 5.1 og 5.2, afgørelser efter artikel 6.4, 16 og 23.6 samt  

 retningslinjer efter artikel 15.3 kræver kvalificeret flertal på  

 to tredjedele af medlemmerne af Rådet for EMI.
Artikel 11 Samarbejdet mellem institutionerne og pligt til at  

 aflægge beretninger Formanden for Rådet og et medlem af Kommissionen kan  

 deltage i møderne i Rådet for EMI uden stemmeret.
 Formanden for EMI indbydes til at deltage i Rådets  

 møder, når dette behandler spørgsmål, der  

 vedrører EMI's mål og opgaver.
 EMI udgiver på et tidspunkt, der fastsættes i  

 forretningsordenen, en årsberetning om sine aktiviteter og de  

 monetære og finansielle forhold i Fællesskabet.  

 Årsberetningen skal sammen med EMI's årsregnskaber sendes til  

 Europa-Parlamentet, Rådet og Kommissionen og også til Det  

 Europæiske Råd.
 Formanden for EMI kan efter anmodning fra  

 Europa-Parlamentet eller på eget initiativ høres af  

 Europa-Parlamentets kompetente udvalg.
 Beretninger, der offentliggøres af EMI, skal  

 vederlagsfrit stilles til rådighed for interesserede.
Artikel 12 Valutaenhed EMI's transaktioner udtrykkes i ecu.
Artikel 13 Hjemsted Afgørelsen om EMI's hjemsted træffes inden  

 udgangen af 1992 efter fælles overenskomst af medlemsstaternes  

 regeringer på stats- og regeringschefniveau.
Artikel 14 Juridisk status EMI, der i overensstemmelse med traktatens artikel 117,  

 stk. 1, har status som juridisk person, nyder i hver medlemsstat den mest  

 vidtgående rets- og handleevne, som vedkommende stats lovgivning  

 tillægger juridiske personer.
EMI kan navnlig erhverve og afhænde  

 fast ejendom og løsøre, samt optræde som part i  

 retssager.
Artikel 15 Retsakter Ved udførelse af sine opgaver skal EMI på de  

 i denne statut fastsatte betingelser afgive udtalelser, rette henstillinger, fastlægge retningslinjer og vedtage beslutninger, der rettes  

 til de nationale centralbanker.
 EMI's udtalelser og henstillinger er ikke bindende.
Rådet for EMI kan fastlægge retningslinjer,  

 der bestemmer metoderne for gennemførelse af de betingelser, der er  

 nødvendige for, at ESCB kan udføre sine funktioner i tredje  

 fase.
EMI-retningslinjer er ikke bindende; de skal forelægges ECB til  

 vedtagelse.
 En EMI-beslutning er bindende i alle enkeltheder for dem,  

 den er rettet til, jf. dog artikel 3.1. traktatens artikel 190 og 191  

 anvendes på disse beslutninger.
Artikel 16 Finansielle midler EMI skal have sine egne midler.
Rådet for EMI  

 fastlægger omfanget af EMI's midler med henblik på at sikre en  

 indkomst, der skønnes nødvendig for at dække de  

 administrationsomkostninger, der påløber i forbindelse med  

 udøvelsen af EMI's opgaver og funktioner.
EMI's midler, der er fastlagt i overensstemmelse med  

 artikel 16.1, tilvejebringes gennem bidrag fra de nationale centralbanker  

 efter den fordelingsnøgle, der er omhandlet i artikel 29.1 i  

 ESCB-statutten, og indbetales ved oprettelsen af EMI.
Kommissionen  

 tilvejebringer med henblik herpå de statistiske data, der er  

 nødvendige for fastlæggelse af fordelingsnøglen, i  

 overensstemmelse med bestemmelser vedtaget af Rådet, der træffer  

 afgørelse med kvalificeret flertal på forslag af Kommissionen og  

 efter høring af Europa-Parlamentet,  

 Centralbankchefkomitééen og det i traktatens artikel 114  

 nævnte udvalg.
 16.3. Rådet for EMI beslutter, i hvilken form  

 bidragene skal indbetales.
Artikel 17 Årsregnskaber og revision Regnskabsåret for EMI begynder den første dag  

 i januar og udløber den sidste dag i december.
 Rådet for EMI vedtager et årsbudget inden  

 begyndelsen af hvert regnskabsår.
 Årsregnskaberne udfærdiges efter principper  

 fastlagt af Rådet for EMI. Årsregnskaberne skal godkendes af  

 Rådet for EMI og derefter offentliggøres.
Årsregnskaberne revideres af uafhængige  

 eksterne revisorer, der godkendes af Rådet for EMI.
Revisorerne skal  

 have fri adgang til alle bøger og konti hos EMI og til al information  

 om dets transaktioner.
 Bestemmelserne i traktatens artikel 248 gælder kun  

 for efterprøvning af, hvor effektiv EMI's forvaltning er i operationel  

 henseende.
 EMI-overskud overføres i følgende  

 rækkefølge:
a)	et beløb, hvis størrelse fastsættes af  

 Rådet for EMI, overføres til EMI's almindelige reservefond; b)	resterende overskud fordeles mellem de nationale centralbanker efter  

 den fordelingsnøgle, der er omhandlet i artikel 16.2.
Hvis EMI lider et tab, skal underskuddet udlignes af EMI's  

 almindelige reservefond.
Resterende underskud skal dækkes af bidrag fra  

 de nationale centralbanker efter den fordelingsnøgle, der er omhandlet  

 i artikel 16.2.
Artikel 18 Personale Rådet for EMI fastsætter  

 ansættelsesvilkårene for EMI's ansatte.
 Domstolen har kompetence til at træffe  

 afgørelse i enhver tvist mellem EMI og dets ansatte inden for de  

 rammer og på de betingelser, der er fastsat i  

 ansættelsesvilkårene.
Artikel 19 Domstolskontrol mv.
EMI's handlinger eller undladelser bedømmes eller  

 fortolkes af Domstolen i de tilfælde og på de vilkår, som  

 er fastlagt i denne traktat.
EMI kan anlægge sag i de tilfælde og  

 på de vilkår, der er fastlagt i traktaten.
 Tvister mellem EMI på den ene side og dets  

 kreditorer, debitorer eller nogen anden person på den anden side  

 afgøres af de kompetente nationale domstole med forbehold af den  

 kompetence, der er tillagt Domstolen.
 EMI er ansvarlig efter traktatens artikel 288.
 Domstolen har kompetence til at træffe  

 afgørelse i henhold til en voldgiftsklausul, som indeholdes i en af  

 EMI's eller i en på EMI's vegne indgået offentligretlig eller  

 privatretlig aftale.
 En EMI-afgørelse om at indbringe en sag for  

 Domstolen træffes af Rådet for EMI.
Artikel 20 Tavshedspligt Medlemmerne af Rådet for EMI og EMI's ansatte er -  

 selv efter at deres hverv er ophørt - forpligtet til ikke at give  

 oplysning om forhold, som ifølge deres natur er  

 tjenestehemmeligheder.
 Personer med adgang til oplysninger, der er omfattet af  

 fællesskabslovgivning, der pålægger tavshedspligt, er  

 underlagt denne lovgivning.
Artikel 21 Privilegier og immuniteter EMI nyder på medlemsstaternes område de  

 privilegier og immuniteter, der er nødvendige for udførelsen af  

 dets opgaver, på de vilkår, der er fastsat i protokollen  

 vedrørende De Europæiske Fællesskabers privilegier og  

 immuniteter, der er knyttet som bilag til traktaten om oprettelse af et  

 Fælles Råd og en Fælles Kommission for De Europæiske  

 Fællesskaber.
Artikel 22 Underskriftsberettigede EMI tegnes over for tredjemand af formanden eller  

 næstformanden eller to af EMI's ansatte, som af formanden er blevet  

 behørigt bemyndiget til at underskrive på EMI's vegne.
Artikel 23 Likvidation af EMI I overensstemmelse med traktatens artikel 123 likvideres  

 EMI ved etableringen af ECB.
Alle EMI's aktiver og gældsposter  

 overføres herved uden videre til ECB.
Denne skal gennemføre  

 likvidationen af EMI efter bestemmelserne i nærværende artikel.  

 Likvidationen skal være afsluttet ved indledningen af tredje fase.
 Mekanismen for udstedelse af ecu mod deponering af guld og  

 US dollars, som er fastsat i artikel 17 i aftalen om EMS, afvikles inden  

 førstedagen af tredje fase i overensstemmelse med artikel 20 i  

 nævnte aftale.
 Alle krav og forpligtelser, som hidrører fra den  

 meget kortfristede finansieringsmekanisme og den kortfristede monetære  

 støttemekanisme som omhandlet i artikel 6.1 nævnte aftaler,  

 afvikles inden førstedagen af tredje fase.
 Alle EMI's resterende aktiver afhændes, og alle  

 EMI's resterende forpligtelser indfries.
 Udbyttet af likvidationen, som er beskrevet i artikel  

 23.4, fordeles mellem de nationale centralbanker efter den  

 fordelingsnøgle, der er omhandlet i artikel 16.2.
 Rådet for EMI kan træffe de foranstaltninger,  

 der er nødvendige for gennemførelsen af artikel 23.4 og  

 23.5.
 Ved etableringen af ECB trækker EMI's formand sig  

 tilbage.
Protokol nr. 20  

 om proceduren i forbindelse med uforholdsmæssigt store underskud DE HØJE KONTRAHERENDE PARTER, SOM ØNSKER at fastsætte nærmere  

 bestemmelser for proceduren i forbindelse med uforholdsmæssigt store  

 underskud, som nævnt i artikel 104 i traktaten om oprettelse af Det  

 Europæiske Fællesskab, ER BLEVET ENIGE OM følgende bestemmelser, der er  

 knyttet som bilag til traktaten om oprettelse af Det Europæiske  

 Fællesskab:
Artikel 1 De referenceværdier, der er nævnt i traktatens  

 artikel 104, stk. 2, er:
3% for den andel, som det forventede eller faktiske offentlige  

 underskud udgør af bruttonationalproduktet i markedspriser, 60% for den andel, som den offentlige gæld udgør af  

 bruttonationalproduktet i markedspriser.
Artikel 2 I traktatens artikel 104 og i denne protokol forstås  

 ved:
offentlig: den samlede offentlige sektor, dvs.  

 centralregeringen, regionale eller lokale myndigheder samt sociale  

 sikringsordninger, med undtagelse af kommercielle transaktioner, som  

 defineret i det europæiske nationalregnskabssystem, underskud: nettolåntagning, som defineret i det  

 europæiske nationalregnskabssystem, investering: faste bruttoinvesteringer, som defineret i  

 det europæiske nationalregnskabssystem, gæld: den samlede bruttogæld til  

 pålydende værdi, der er udestående ved årets  

 afslutning, og som er konsolideret mellem og inden for sektorerne i den  

 samlede offentlige sektor som defineret i første led.
Artikel 3 For at sikre, at proceduren i forbindelse med  

 uforholdsmæssigt store underskud fungerer effektivt, er  

 medlemsstaternes regeringer i henhold til denne procedure ansvarlige for  

 underskuddet i den samlede offentlige sektor som defineret i artikel 2,  

 første led. medlemsstaterne sørger for, at nationale procedurer  

 på budgetområdet sætter dem i stand til at opfylde deres  

 forpligtelser inden for dette område, som de følger af denne  

 traktat. medlemsstaterne underretter straks og regelmæssigt  

 Kommissionen om deres forventede og faktiske underskud og om niveauerne for  

 deres gæld.
Artikel 4 Kommissionen tilvejebringer de statistiske data, der skal  

 benyttes med henblik på anvendelsen af denne protokol.
Protokol nr. 21  

 om konvergenskriterierne som nævnt i artikel 121  

 i traktaten om oprettelse af Det Europæiske Fællesskab DE HØJE KONTRAHERENDE PARTER, SOM ØNSKER at præcisere de  

 konvergenskriterier, der er nævnt i traktatens artikel 121,  

 stk. 1, og som skal vejlede Fællesskabet, når det  

 træffer beslutning om overgangen til tredje fase af Den  

 Økonomiske og Monetære Union, ER BLEVET ENIGE OM følgende bestemmelser, der  

 knyttes som bilag til traktaten om oprettelse af Det Europæiske  

 Fællesskab:
Artikel 1 Kriteriet vedrørende prisstabilitet som nævnt  

 i traktatens artikel 121, stk. 1, første led, betyder, at en  

 medlemsstat har en holdbar prisudvikling og en gennemsnitlig inflationstakt,  

 som betragtet i en periode på et år før  

 undersøgelsen ikke overstiger inflationstakten i de højst tre  

 medlemsstater, der har nået de bedste resultater med hensyn til  

 prisstabilitet, med mere end 1,5 procentpoint.
Inflationen måles ved  

 hjælp af forbrugerprisindekset på et sammenligneligt grundlag,  

 der tager hensyn til forskelle i nationale definitioner.
Artikel 2 Kriteriet vedrørende den offentlige budgetstilling  

 som nævnt i traktatens artikel 121, stk. 1, andet led, betyder, at  

 medlemsstaten på tidspunktet for undersøgelsen ikke er omfattet  

 af en rådsafgørelse som omhandlet i traktatens artikel 104, stk.  

 6, om, at den pågældende medlemsstat har et  

 uforholdsmæssigt stort underskud.
Artikel 3 Kriteriet vedrørende deltagelse i Det  

 Europæiske Monetære Systems valutakursmekanisme som nævnt i  

 traktatens artikel 121, stk. 1, tredje led, betyder, at en medlemsstat har  

 overholdt de normale udsvingsmargener i Det Europæiske Monetære  

 Systems valutakursmekanisme uden alvorlige spændinger i mindst de  

 seneste to år før undersøgelsen.
Medlemsstaten må  

 især ikke i samme periode på eget initiativ have devalueret sin  

 valutas bilaterale centralkurs over for en anden medlemsstats valuta.
Artikel 4 Kriteriet vedrørende konvergens i rentesatserne som  

 nævnt i traktatens artikel 121, stk. 1, fjerde led, betyder, at en  

 medlemsstat over en periode på et år før  

 undersøgelsen har haft en gennemsnitlig langfristet nominel rentesats,  

 som ikke overstiger den tilsvarende rentesats i de højst tre  

 medlemsstater, der har nået de bedste resultater med hensyn til  

 prisstabilitet, med mere end 2 procentpoint.
Rentesatserne måles  

 på grundlag af langfristede statsobligationer eller tilsvarende  

 værdipapirer, idet der tages hensyn til forskelle i nationale  

 definitioner.
Artikel 5 Kommissionen tilvejebringer de statistiske data, der skal  

 bruges med henblik på anvendelsen af denne protokol.
Artikel 6 Rådet vedtager med enstemmighed på forslag af  

 Kommissionen og efter høring af Europa-Parlamentet, EMI eller, alt  

 efter tilfældet, ECB samt det udvalg, der er nævnt i traktatens  

 artikel 114, passende bestemmelser om detaljerne i forbindelse med  

 konvergenskriterierne som nævnt i traktatens artikel 121, som derefter  

 skal træde i stedet for denne protokol.
Protokol nr. 22  

 vedrørende Danmark DE HØJE KONTRAHERENDE PARTER, SOM ØNSKER at løse visse særlige  

 problemer i forbindelse med Danmark, ER BLEVET ENIGE OM følgende bestemmelser, der  

 knyttes som bilag til traktaten om oprettelse af Det Europæiske  

 Fællesskab:
 Bestemmelserne i artikel 14 i protokollen om statutten for  

 Det Europæiske System af Centralbanker og Den Europæiske  

 Centralbank berører ikke Danmarks Nationalbanks ret til at  

 udføre sine nuværende opgaver vedrørende de dele af  

 Kongeriget Danmark, der ikke udgør en del af Fællesskabet.
Protokol nr. 23  

 vedrørende Portugal DE HØJE KONTRAHERENDE PARTER, SOM ØNSKER at løse visse særlige  

 problemer i forbindelse med Portugal, ER BLEVET ENIGE OM følgende bestemmelser, der  

 knyttes som bilag til traktaten om oprettelse af Det Europæiske  

 Fællesskab:
 Portugal gives herved tilladelse til at opretholde den  

 facilitet, der er stillet til rådighed for de autonome regioner  

 Azorerne og Madeira for at disse områder kan benytte sig af en rentefri  

 kreditfacilitet i Banco de Portugal i henhold til de vilkår, der er  

 fastsat i gældende portugisiske lovgivning.
 Portugal forpligter sig til gøre sit yderste for at  

 ophæve ovennævnte facilitet hurtigst muligt.
Protokol nr. 24  

 om overgangen til tredje fase af Den Økonomiske og Monetære Union DE HØJE KONTRAHERENDE PARTER Erklærer karakteren af Fællesskabets  

 bevægelse hen imod tredje fase af Den Økonomiske og  

 Monetære Union irreversibel ved undertegnelsen af de nye  

 traktatbestemmelser om Den Økonomiske og Monetære Union.
 Alle medlemsstater skal derfor, uanset om de opfylder de  

 nødvendige betingelser for indførelsen af en fælles  

 valuta eller ej, respektere viljen til, at Fællesskabet hurtigt  

 indtræder i tredje fase; ingen medlemsstat må derfor forhindre  

 overgangen til tredje fase.
 Hvis datoen for indledningen af tredje fase endnu ikke er  

 blevet fastsat ved udgangen af 1997, skal de berørte medlemsstater,  

 Fællesskabets institutioner og andre berørte organer  

 gennemføre alt det forberedende arbejde i løbet af 1998 med  

 henblik på at sætte Fællesskabet i stand til at  

 indtræde uigenkaldeligt i tredje fase den 1. januar 1999 og at  

 sætte ECB og ESCB i stand til at indlede deres fulde virke fra denne  

 dato.
 Denne protokol knyttes som bilag til traktaten om  

 oprettelse af Det Europæiske Fællesskab.
Protokol nr. 25  

 om visse bestemmelser vedrørende Det Forenede Kongerige Storbritannien og Nordirland DE HØJE KONTRAHERENDE PARTER, SOM ANERKENDER, at Det Forenede Kongerige ikke er  

 forpligtet eller bundet til at gå over til tredje fase af Den  

 Økonomiske og Monetære Union, uden at dets regering og Parlament  

 har truffet særskilt beslutning derom; SOM TAGER TIL EFTERRETNING, at Det Forenede Kongeriges  

 regering normalt finansierer sit lånebehov ved salg af  

 gældsinstrumenter til den private sektor; ER BLEVET ENIGE OM følgende bestemmelser, der  

 knyttes som bilag til traktaten om oprettelse af Det Europæiske  

 Fællesskab:
 Det Forenede Kongerige skal meddele Rådet, hvorvidt  

 det agter at gå over til tredje fase, inden Rådet foretager sin  

 vurdering i henhold til traktatens artikel 121, stk. 2.
 Medmindre Det Forenede Kongerige meddeler Rådet, at  

 det agter at gå over til tredje fase, skal det ikke være  

 forpligtet dertil.
 Hvis der ikke er fastsat nogen dato for indledningen af  

 tredje fase efter traktatens artikel 121, stk. 3, kan Det Forenede  

 Kongerige meddele, at det agter at gå over til tredje fase inden den 1.  

 januar 1998.
 Punkt 3-9 i denne protokol finder anvendelse, hvis Det  

 Forenede Kongerige meddeler Rådet, at det ikke agter at gå over  

 til tredje fase.
 Det Forenede Kongerige skal ikke medregnes blandt det  

 flertal af medlemsstater, der opfylder de nødvendige betingelser, som  

 er anført i traktatens artikel 121, stk. 2, andet led, og stk. 3,  

 første led.
 Det Forenede Kongerige bevarer alle sine beføjelser  

 med hensyn til monetær politik i overensstemmelse med sin nationale  

 lovgivning.
Traktatens ar ikel 4, stk. 2, artikel 104, stk. 1, 9  

 og 11, artikel 105, stk. 1-5, artikel 106, 108, 109, 110, 111, artikel 112,  

 s k. 1 og stk. 2, litra b), og artikel 123, stk. 4 og 5, finder ikke  

 anvendelse på Det Forenede Kongerige.
Henvisninger i disse bestemmelser  

 til Fællesskabet eller medlemsstaterne omfatter ikke Det Forenede  

 Kongerige, og henvisninger til de nationale centralbanker omfatter ikke Bank  

 of England.
Traktatens artikel 116, stk. 4, og artikel 119 og 120  

 finder fortsat anvendelse på Det Forenede Kongerige.
Artikel 114, stk.  

 4, og artikel 124, finder anvendelse på Det Forenede Kongerige på  

 samme måde, som hvis det havde en dispensation.
Det Forenede Kongeriges stemmerettigheder suspenderes i  

 forbindelse med rådsakter, hvortil der henvises i de i punkt 5 i denne  

 protokol nævnte artikler.
Med henblik herpå skal der ved  

 beregningen af et kvalificeret flertal i henhold til traktatens artikel 122,  

 stk. 5, ses bort fra Det Forenede Kongeriges vægtede stemmer.
 Det Forenede Kongerige er heller ikke berettiget til at  

 deltage i udnævnelse af formanden og næstformanden for samt de  

 øvrige medlemmer af ECB's Direktion i henhold til traktatens artikel  

 112, stk. 2, litra b), og artikel 123, stk. 1.
 Artikel 3, 4, 6, 7, 9.2, 10.1, 10.3, 11.2, 12.1, 14, 16,  

 18, 19, 20, 22, 23, 26, 27, 30-34, 50 og 52 i protokollen om statutten for  

 Det Europæiske System af Centralbanker og Den Europæiske  

 Centralbank (ESCB-statutten), finder ikke anvendelse på Det Forenede  

 Kongerige.
 Henvisninger i disse artikler til Fællesskabet eller  

 medlemsstaterne omfatter ikke Det Forenede Kongerige, og henvisninger til de  

 nationale centralbanker eller indehavere af kapitalandele omfatter ikke Bank  

 of England.
 Henvisninger i ESCB-statuttens artikel 10.3 og 30.2 til  

 ECB's indskudte kapital omfatter ikke kapital indskudt af Bank of  

 England.
 Traktatens artikel 123, stk. 3 og ESCB-statuttens artikel  

 44-48 gælder, uanset om der er medlemsstater med dispensation, idet der  

 dog skal foretages følgende ændringer:
 a)	Henvisninger i artikel 44 til ECB's og EMI's opgaver skal indbefatte  

 sådanne opgaver, som fortsat skal udføres i tredje fase, dersom  

 Det Forenede Kongerige træffer beslutning om, at det ikke vil gå  

 over til denne fase.
 b)	Foruden de i artikel 47 omhandlede opgaver skal ECB ligeledes  

 rådgive og medvirke i forbindelse med forberedelsen af enhver  

 afgørelse, som Rådet i medfør af denne protokols artikel  

 10, litra a) og c), måtte træffe vedrørende Det Forenede  

 Kongerige.
 c)	Bank of England skal fuldt ud indbetale sin kapitalandel til ECB's  

 egenkapital som bidrag til dækning af ECB's driftsudgifter på  

 samme grundlag som de nationale centralbanker i medlemsstater med  

 dispensation.
Hvis Det Forenede Kongerige ikke går over til tredje  

 fase, kan det ændre sin meddelelse når som helst efter  

 indledningen af denne fase.
I så fald:
a)	har Det Forenede Kongerige ret til at gå over til tredje fase,  

 forudsat at det opfylder de nødvendige betingelser.
Rådet  

 træffer efter anmodning fra Det Forenede Kongerige og på de i  

 traktatens artikel 122, stk. 2, opstillede betingelser og efter den heri  

 fastsatte fremgangsmåde afgørelse om, hvorvidt Det Forenede  

 Kongerige opfylder de nødvendige betingelser.
 b)	Bank of England indbetaler sit kapitalindskud fuldt ud,  

 overfører valutareserveaktiver til ECB og bidrager til dennes reserver  

 på samme grundlag som den nationale centralbank i en medlemsstat, hvis  

 dispensation er ophævet.
 c)	Rådet træffer på de i traktatens artikel 123,  

 stk. 5, opstillede betingelser og efter den heri fastsatte  

 fremgangsmåde alle øvrige nødvendige afgørelser  

 for at sætte Det Forenede Kongerige i stand til at gå over til  

 tredje fase.
 Hvis Det Forenede Kongerige går over til tredje fase  

 i medfør af bestemmelserne i denne protokol, ophører punkt 3-9  

 med at gælde.
 Uanset bestemmelserne i traktatens artikel 101 og artikel  

 116, stk. 3, og statuttens artikel 21.1, kan Det Forenede Kongeriges regering  

 opretholde sin »Ways and Means«-facilitet hos Bank of England, såfremt  

 og så længe Det Forenede Kongerige ikke går over til tredje  

 fase.
Protokol nr. 26  

 om visse bestemmelser vedrørende Danmark DE HØJE KONTRAHERENDE PARTER,der i overensstemmelse  

 med de generelle mål i traktaten om oprettelse af Det Europæiske  

 Fællesskab ØNSKER at løse en række særlige  

 problemer, som består på nuværende tidspunkt,SOM TAGER I  

 BETRAGTNING, at den danske grundlov indeholder bestemmelser, der kan  

 indebære en folkeafstemning i Danmark forud for Danmarks deltagelse i  

 tredje fase af Den Økonomiske og Monetære Union, ER BLEVET ENIGE OM følgende bestemmelser, der  

 knyttes som bilag til traktaten om oprettelse af Det Europæiske  

 Fællesskab:
 Den danske regering underretter Rådet om sin  

 holdning vedrørende deltagelse i tredje fase, inden Rådet  

 foretager sin vurdering i henhold til traktatens artikel 121, stk. 2.
I tilfælde af, at Danmark meddeler, at det ikke vil  

 deltage i tredje fase, skal Danmark have en undtagelse.
Virkningen af denne  

 undtagelse er, at alle artikler og bestemmelser i traktaten og  

 ESCB-statutten, hvori der henvises til en dispensation, vil gælde for  

 Danmark.
 I så tilfælde medregnes Danmark ikke blandt  

 det flertal af medlemsstater, der opfylder de nødvendige betingelser,  

 der er nævnt i traktatens artikel 121, stk. 2, andet led, og stk.  

 3, første led.
 For så vidt angår ophævelsen af denne  

 undtagelse vil proceduren i artikel 122, stk. 2, kun blive indledt på  

 Danmarks anmodning.
 I tilfælde af, at undtagelsen ophæves, finder  

 bestemmelserne i denne protokol ikke længere anvendelse.
Protokol nr. 27  

 vedrørende Frankrig DE HØJE KONTRAHERENDE PARTER, SOM ØNSKER at tage hensyn til et særligt  

 spørgsmål vedrørende Frankrig, ER BLEVET ENIGE OM følgende bestemmelser, der  

 knyttes som bilag til traktaten om oprettelse af Det Europæiske  

 Fællesskab:
 Frankrig beholder eneretten til pengeudstedelse i sine  

 oversøiske territorier på de vilkår, der er fastlagt i  

 Frankrigs nationale lovgivning, og vil have eneret til at fastsætte  

 CFP-franc'ens paritet.
