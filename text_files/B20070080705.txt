Bekendtgørelse  

 om vejledende udtalelser fra Danmarks Evalueringsinstitut til  

 Udlændingeservice  

 i forbindelse med sager om meddelelse af opholdstilladelse I medfør af § 9 c, stk. 7, i udlændingeloven, jf.  

 lovbekendtgørelse nr. 945 af 1. september 2006, som ændret ved § 1 i lov nr.  

 89  

 af 30. januar 2007, fastsættes følgende:
 § 1.  

  

 Bekendtgørelsen  

 omfatter følgende uddannelser og kurser:
 1)  

 	  

 Videregående  

 uddannelser og kurser, der uden godkendelse af en statslig myndighed udbydes  

 af  

 en statsligt godkendt uddannelsesinstitution, der er under statsligt tilsyn.
 2)  

 	  

 Grundskole- og ungdomsuddannelser,  

 der uden godkendelse af eller anmeldelse til en statslig myndighed udbydes af  

 en statsligt godkendt uddannelsesinstitution, der er under statsligt tilsyn.
 3)  

 	  

 Kurser på folkehøjskoler  

 m.v., jf. lov om folkehøjskoler, efterskoler, husholdningsskoler og  

 håndarbejdsskoler (frie kostskoler), som gennemføres uden statstilskud, og  

 som  

 er af mindst 4 ugers varighed.
 § 2.  

  

 Til  

 brug for Udlændingeservices afgørelser om meddelelse af opholdstilladelse til  

 en  

 udlænding, der er optaget på en uddannelse eller et kursus, som er omfattet  

 af  

 § 1, anmoder den pågældende uddannelsesinstitution Danmarks  

 Evalueringsinstitut  

 om en vejledende udtalelse om de forhold, der er nævnt i § 3, jf. dog § 4.
Stk. 2.  

  

 Uddannelsesinstitutionen skal til brug for en anmodning om en vejledende  

 udtalelse anvende et elektronisk skema, der er tilgængeligt på Danmarks  

 Evalueringsinstituts hjemmeside.
Ansøgningen skal vedlægges relevant  

 dokumentation.
 Stk. 3.  

  

 Danmarks  

 Evalueringsinstitut skal gøre oplysninger om procedure, vurderingsmetoder,  

 sagsbehandlingstider m.v. offentligt tilgængelige på instituttets hjemmeside.
§ 3.  

  

 Danmarks  

 Evalueringsinstitut afgiver efter anmodning efter § 2 en vejledende udtalelse  

 om, hvorvidt uddannelsen eller kurset har et acceptabelt indholdsmæssigt  

 kvalitetsniveau i forhold til statsligt godkendte uddannelser eller kurser på  

 tilsvarende uddannelsesniveau.
Udtalelsen afgives på baggrund af en samlet  

 vurdering af uddannelsens eller kursets indhold og kvalitet.
Bilag 1  

 indeholder  

 en opregning af de kriterier, der skal indgå i Danmarks Evalueringsinstituts  

 vurdering af uddannelsens indhold og kvalitet.
§ 4.  

  

 En  

 vejledende udtalelse efter § 3 for uddannelser eller kurser, der ikke har  

 gennemført et forløb af uddannelsen eller kurset, kan i 2 år anvendes til  

 brug  

 for Udlændingeservices afgørelser om meddelelse af opholdstilladelse.
For  

 øvrige uddannelser eller kurser kan en udtalelse anvendes i 3 år.
En  

 udtalelse  

 efter § 3 skal indeholde oplysninger om, i hvor lang tid den kan anvendes.
Stk. 2.  

  

 Uddannelsesinstitutionen  

 skal give Danmarks Evalueringsinstitut meddelelse om ændringer af uddannelsen  

 eller kurset.
Såfremt Danmarks Evalueringsinstitut vurderer, at der er tale  

 om  

 væsentlige ændringer af forudsætningerne for udtalelsens afgivelse, kan  

 instituttet bestemme, at den vejledende udtalelse ikke længere kan anvendes  

 til  

 brug for Udlændingeservices afgørelser om meddelelse af opholdstilladelse.  

 Instituttet giver i så fald Udlændingeservice meddelelse herom.
 § 5.  

  

 Uddannelsesinstitutionen,  

 som anmoder om en udtalelse, afholder udgifterne hertil.
 Stk. 2.  

  

 Betalingen  

 dækker Danmarks Evalueringsinstituts faktiske omkostninger i forbindelse med  

 afgivelse af udtalelsen.
 § 6.  

  

 Bekendtgørelsen  

 træder i kraft den 18. juli 2007.
Undervisningsministeriet, den 29. juni  

 2007 P.M.V.Lars MortensenStyrelseschef /Cammy Wong Bilag 1 Kriterier som indgår i Danmarks  

 Evalueringsinstituts vurdering De vejledende udtalelser fra Danmarks Evalueringsinstitut,  

 der afgives efter anmodning, jf. § 3, skal indeholde følgende:
1. Formålet med uddannelsen eller kurset Der foretages en vurdering af, om uddannelsens eller  

 kursets navn, indhold og niveau stemmer overens med formålet.
2. Uddannelsessigte og kompetencer Der foretages en vurdering af om uddannelsen eller kurset  

 svarer til det angivne niveau i det ordinære uddannelsessystem eller efter-  

 og  

 videreuddannelsessystem.
Ved uddannelser eller kurser, som skal være  

 forudsætningsgivende, skal der angives hvilke uddannelser, uddannelsen eller  

 kurset er forudsætningsgivende til.
Der skal endvidere være beskrivelse af en  

 evt. meritpraksis.
Der foretages en vurdering af om de formulerede  

 kompentencemål svarer til tilsvarende uddannelser eller kurser.
Der foretages  

 endvidere en vurdering af, om kompetencemålene er realistiske i forhold til  

 uddannelsens eller kursets varighed.
3. Uddannelsens eller kursets indhold Der foretages en vurdering af, om der er sammenhæng mellem  

 uddannelsens eller kursets formål, kompetencemål, struktur og faglige  

 indhold.
Der  

 foretages desuden en vurdering af, om fagplaner og pensum er sammenlignelige  

 med uddannelser på samme niveau og realistiske i forhold til uddannelsens  

 eller  

 kursets omfang.
Uddannelsens eller kursets videngrundlag skal svare til  

 kravene  

 på tilsvarende uddannelsesniveau.
4. Uddannelsens eller kursets struktur Der foretages en vurdering af, om uddannelsen eller kurset  

 har et klart beskrevet forløb, som er i overensstemmelse med uddannelsens  

 eller  

 kursets formål, herunder hvad der udgør de centrale og fundamentale dele af  

 uddannelsens ellers kursets identitet, og hvad der udgør supplerende  

 fagområder,  

 der i højere grad kan betragtes som støttefag, tilvalg eller  

 specialiseringer.  

 Det skal fremgå, hvilken progression der er mellem modulerne, herunder om et  

 modul forudsætter andre.
Uddannelsens eller kursets varighed skal angives i  

 ECTS-points og måneder.
5. Undervisnings-, eksamens- og prøveformer Der foretages en vurdering af om uddannelsens eller  

 kursets undervisnings-, eksamens- og prøveformer stemmer overens med  

 uddannelsens eller kursets faglige formål og kompetencemål.
Ved  

 kompetencegivende uddannelser eller kurser, skal prøveformen være i  

 overensstemmelse med kravene for tilsvarende uddannelser.
Hvis uddannelsen  

 eller kurset afsluttes med et afsluttende projekt, skal dette svare til  

 kravene  

 på tilsvarende uddannelsesniveauer.
6. Adgang Der foretages en vurdering af, om uddannelsen eller kurset  

 har relevante, tilstrækkelige og gennemsigtige optagelseskriterier, og om  

 uddannelsen eller kurset har en optagelsesprocedure, der understøtter  

 opfyldelse af uddannelsens eller kursets formål og målsætninger.
Der lægges  

 vægt på, om optagelseskravene er i overensstemmelse med kursets mål, indhold  

 og  

 niveau, og at uddannelsesinstitutionen sikrer, at de studerende har de  

 nødvendige sproglige kvalifikationer for at følge kurset gennem både  

 mundtlige  

 og skriftlige sprogtest.
7. Undervisere Der foretages en vurdering af, om underviserne har et  

 kvalifikationsniveau, der lever op til kravene på tilsvarende  

 uddannelsesniveau.
Der lægges vægt på undervisernes faglige og pædagogiske  

 kompetencer,  

 sprogkundskaber, og om undervisningen varetages af løst- eller fastansatte  

 undervisere.
8. Organisation, ledelse og fysiske faciliteter Der foretages en vurdering af de organisatoriske og  

 ledelsesmæssige forhold samt de fysiske faciliteter for uddannelsens eller  

 kursets gennemførelse.
9. Brugerbetaling Der foretages en vurdering af, om gebyret for uddannelsen  

 eller kurset modsvarer uddannelsens eller kursets omfang, varighed, niveau,  

 eksamensform og undervisningsfaciliteter eller udstyr.
Der vil tillige  

 lægges  

 vægt på uddannelsesinstitutionens markedsføring af uddannelsen eller kurset.
10. Kvalitetssikring Der foretages en vurdering af, om der er formelle  

 mekanismer til løbende og systematisk evaluering af uddannelsen eller kurset,  

 om disse mekanismer anvendes, samt om opfølgning på evalueringsresultater  

 finder sted.
Der er tale om en bruttoliste, hvor det ikke er  

 nødvendigt, at kriterier skal kunne opfyldes fuldt ud, for at en uddannelse  

 eller et kursus kan opnå en positiv vurdering.
Da kriterierne har varierende  

 betydning for kvaliteten af en uddannelse eller et kursus, vil den vejledende  

 udtalelse bygge på en samlet vurdering.
