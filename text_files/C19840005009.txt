1. Indledning Dette cirkulære omhandler vedligehold af arealer, der er bevokset med  

 græs, urter eller lyng, og som er beliggende på vejskråninger, i heller,  

 oversigtsarealer, side-, midter- og skillerabatter samt i vejalen, grøfter og  

 trug.
 Cirkulæret er udfærdiget af ministeriet for offentlige arbejder i medfør  

 af § 6 i lov om offentlige veje (lovbekendtgørelse nr. 585 af 20. november  

 1975) og § 24, stk. 3, i lov om private fællesveje (lovbekendtgørelse nr. 587  

 af 20. november 1975) og erstatter ministeriets cirkulære af 26. oktober 1971  

 og af 29. marts 1974 samt cirkulæreskrivelse af 4. juli 1975.
For så vidt angår hovedlandeveje er reglerne bindende.
Slåning af rabatter  

 m.v. langs hovedlandeveje må derfor kun finde sted i det omfang, dette er i  

 overensstemmelse med de nedenfor angivne bestemmelser.
 For så vidt angår landeveje og kommuneveje har reglerne karakter af  

 vejledninger.
 Samtidig med udsendelsen af dette cirkulære udsender vejdirektoratet et  

 informationshæfte om græsslåning m.v., udarbejdet af vejregeludvalget.  

 Informationshæftet uddyber og supplerer cirkulærets bestemmelser.
2. Ordinær slåning Ordinær slåning foretages en gang hvert år om efteråret efter  

 afblomstring.
Slåningen må således normalt tidligst påbegyndes den 20. august  

 og bør være afsluttet inden udgangen af oktober.
 Slåning af arealer uden for kronekant kan undlades, hvis den ikke er  

 nødvendig for at hindre f.eks. snelæg, brandfare, utilfredsstillende  

 afvanding eller uønsket opvækst.
 Lyngbevoksede arealer må kun slås eller afbrændes, når det - med flere års  

 mellemrum - er nødvendigt for at forynge bevoksningen.
3. Slåning i særlige tilfælde Den ordinære slåning om efteråret kan i de tilfælde, der er omtalt  

 nedenfor, suppleres af en forsommerslåning.
Denne slåning bør udføres under  

 hensyntagen til miljøet og bør derfor så vidt muligt finde sted inden den 15.  

 juni.
Slåning af heller, midter- og skillerabatter ved vejkryds kan foretages  

 uden de nævnte begrænsninger.
3.1. Trafikale hensyn Forsommerslåning kan foretages ved vejtilslutninger, foran autoværn og i  

 indersiden af kurver af hensyn til sikring af oversigt.
 Forsommerslåning kan foretages af hensyn til vejafmærkningen, herunder  

 færdselstavler samt kant- og baggrundsafmærkning, hvis bevoksningen i løbet  

 af sommeren erfaringsmæssigt ellers får en sådan højde, at trafikanterne  

 vanskeligt kan se afmærkningen.
 Forsommerslåning kan foretages på arealer, der kan forudses anvendt som  

 nødspor, hvis der på arealerne findes genstande, der vanskeligt kan fjernes,  

 og som er til fare for trafikken.
 Slåning af trafikale hensyn bør ikke udstrækkes til et større areal eller  

 til lavere slåningshøjde, end hvad der er nødvendigt for at varetage det  

 konkrete hensyn.
 Trafikale hensyn kan således ikke begrunde generel slåning af sidearealer  

 i delvis eller fuld bredde eller slåning for markering af grøftekanter.
3.2. Ordens- og vedligeholdsmæssige hensyn Slåning af ordens- og vedligeholdsmæssige hensyn bør kun finde sted i  

 specielle tilfælde, f.eks. i eller i nærheden af bymæssig bebyggelse, ved  

 rastepladser og holdepladser.
 I vandførende grøfter kan hensynet til vandets frie løb begrunde slåning  

 af grøfter og grøftekanter.
3.3. Fredningsmæssige hensyn På strækninger, hvor vejens sidearealer rummer en særlig bevaringsværdig  

 flora, og på strækninger, der gennemløber fredede eller fredningsmæssigt  

 værdifulde områder, kan vejbestyrelsen efter indstilling fra amtsrådet som  

 fredningsmyndighed fastsætte en vedligeholdelsesform, der tilgodeser disse  

 interesser.
 3.4. Hensyn til frømarker.
Ved frømarker forstås dels marker med frøafgrøder, dels marker, der er  

 bestemt til frøafgrøder det efterfølgende år.
Disse er beskyttet i lov nr.  

 138 af 23. marts 1948 om voldgift i tvistigheder angående krydsbefrugtning i  

 frøavl og sygdomssmitte på markafgrøder.
 Uanset denne lov ikke omfatter krydsning fra vildtvoksende planter med  

 undtagelse af vild gulerod, bør arealerne i nærheden af frømarker slås,  

 såfremt der af tilgrænsende arealers ejere eller brugere fremsættes anmodning  

 herom med henvisning til krydsningsfare eller risiko for indblanding af  

 fremmede frøarter.
4. Slåning i henhold til særlige lovbestemmelser 4.1. Vild gulerod I henhold til lov nr. 138 af 23. marts 1948 om voldgift i tvistigheder  

 angående krydsbefrugtning i frøavl og sygdomssmitte på markafgrøder kan  

 avlere af gulerodsfrø kræve vild gulerod uskadeliggjort såvel på privat som  

 på offentlig grund, når den frembyder krydsningsfare for den pågældende avl,  

 og når frøavlerne udreder de med uskadeliggørelsen forbundne omkostninger.
4.2. Flyvehavre I henhold til landbrugsministeriets bekendtgørelse nr. 202 af 30. april  

 1981 pålægges ejere af jordarealer, herunder vejrabatter, pligt til at  

 bekæmpe flyvehavre på arealet ved bortlugning, afhugning, jordbehandling  

 eller sprøjtning med et egnet flyvehavrebekæmpelsesmiddel samt pligt til at  

 holde arealer, der ligger inden for en afstand af 15 m fra skel (vejarealets  

 grænser), fri for frøbærende flyvehavreplanter i hele vækstsæsonen.
Bortluget  

 flyvehavre skal straks brændes, og anvendte redskaber, sække m.v. renses.
