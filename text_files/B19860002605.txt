 I medfør af § 20, stk. 1, nr. 2, i lov nr 229 af 26. maj 1982 om  

 investeringsforeninger, fastsættes:
 § 1.  Handelsværdien af fast ejendom fastsættes til:
1. købsprisen omregnet til kontantværdi på  

 handelstidspunktet, såfremt den faste ejendom har været handlet inden for de  

 sidste 2 år eller 2. den seneste offentlige ejendomsværdi.
 § 2.  Foranstående gæld i fast ejendom opgøres  

 således:
1. fast forrentet gæld omregnes til kontantværdi i  

 forhold til aktuelle markedskurser for henholdsvis obligationer og  

 pantebreve, og 2. indeksreguleret gæld og anden gæld til variabel  

 rente omregnes til henholdsvis reguleret indeksværdi og kapitaliseret værdi i  

 forhold til markedsrenten dog ikke under den nominelle restgæld.
 § 3.  Overtrædelse af foranstående bestemmelser  

 straffes med bøde.
§ 4.  Bekendtgørelsen træder i kraft ved  

 offentliggørelsen i Lovtidende.
