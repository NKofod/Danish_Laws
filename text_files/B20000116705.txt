Bekendtgørelse om Danmarks  

 Skibskreditfond I medfør af § 5 og § 5d, stk. 7, i lov om et  

 skibsfinansieringsinstitut, jf. lovbekendtgørelse nr. 264 af 4. maj  

 1999 som ændret ved § 5 i lov nr. 392 af 30. maj 2000,  

 fastsættes:
Kapitel 1 Virksomhed og organisation § 1. Danmarks Skibskreditfond (fonden) er et  

 kreditinstitut, der er optaget på undtagelseslisten i  

 Europa-parlamentets og Rådets direktiv 2000/12/EF, om adgang til at  

 optage og udøve virksomhed som kreditinstitut, art. 2, stk. 3.
Stk. 2. Det er fondens formål at drive  

 skibsfinansieringsvirksomhed.
Denne virksomhed omfatter finansiering  

 af:
1)	nybygning og ombygning af skibe samt 2)	køb, salg og refinansiering af skibe.
Stk. 3. Fonden kan midlertidigt drive anden virksomhed  

 til afvikling af forud indgåede engagementer.
Indberetning herom skal  

 gives til Finanstilsynet.
 Stk. 4. Fonden kan helt eller delvis udøve sin  

 skibsfinansieringsvirksomhed gennem datterselskaber underlagt tilsyn af  

 Finanstilsynet.
 Stk. 5. Fonden kan stille garantier i overensstemmelse  

 med formålet for fondens virke.
§ 2. Skibsfinansiering kan ydes alene af fonden  

 eller ved medfinansiering fra andre kreditinstitutter.
Fonden kan deltage  

 på tilsvarende måde i andre kreditinstitutters  

 skibsfinansieringsvirksomhed.
 Stk. 2. Inden aftaler om medfinansiering kan  

 indgås, skal Finanstilsynet godkende de i stk. 1 anførte  

 kreditinstitutter, medmindre disse er underlagt tilsyn.
Kapitel 2 Obligationsudstedelse, virksomhed m.v.
 § 3. Fondens långivning sker på  

 grundlag af udstedelse af obligationer, udlån af fondens egenkapital,  

 jf. dog § 12, samt optagelse af lån på penge- og  

 kapitalmarkeder.
 Stk. 2. Af fondens samlede långivning skal mindst  

 10 pct. af kreditrisikoen overtages af andre kreditinstitutter, jf. § 2, stk.  

 1, 1. pkt., eller fonden skal modtage statsgaranti, garanti fra pengeinstitut  

 eller forsikringsselskab.
 Stk. 3. Långivning i forbindelse med deltagelse i  

 andre kreditinstitutters skibsfinansieringsvirksomhed fradrages i fondens  

 samlede långivning ved opgørelsen af den andel af  

 kreditrisikoen, som skal overtages af andre kreditinstitutter, jf. stk.  

 2.
 § 4. Ved forhåndslån forstås  

 lån til brug for finansiering af ny- eller ombygning af skibe.
 § 5. Løbetiden for de af fonden ydede  

 lån kan højest udgøre 15 år fra lånets  

 udbetalingstidspunkt og for forhåndslån højst 4 år.  

 Fastsættelse af løbetiden for lån skal ske under  

 behørig hensyntagen til skibstypens gennemsnitlige levetid og det  

 konkrete skibs alder og stand m.v.
 Stk. 2. Fonden fastsætter de nærmere  

 vilkår for sin udlånsvirksomhed.
Kapitel 3 Værdiansættelse, sikkerheder m.v.
 § 6. Fonden yder lån mod  

 sikkerhedsstillelse.
 Stk. 2. Fonden fastsætter en værdi af skibet  

 eller skibene til brug for sikkerhedsstillelsen.
 Stk. 3. Værdiansættelsen til brug for  

 sikkerhedsstillelsen sker på grundlag af en af fonden foretaget eller  

 godkendt vurdering.
Stk. 4. Værdiansættelsen til brug for  

 sikkerhedsstillelsen, skal ligge inden for det beløb, som en kyndig  

 erhverver med kendskab til de særlige pris- og markedsvilkår for  

 den pågældende type skib må skønnes at ville betale  

 for skibet.
Forhold, der betinger en særlig høj pris, må  

 ikke indgå i værdiansættelsen.
 Stk. 5. Fonden skal ved værdiansættelsen til  

 brug for sikkerhedsstillelsen tage hensyn til eventuel risiko for  

 ændringer i markeds- og strukturforhold.
 Stk. 6. Skibets værdi til brug for  

 sikkerhedsstillelsen skal fastsættes på tidspunktet for  

 tilbudsgivningen eller senest ved lånets udbetaling.
 Stk. 7. Fonden skal udarbejde retningslinier for  

 debitorskifte ved fravigelse af stk. 1. Retningslinierne skal godkendes af  

 Finanstilsynet.
 § 7. Fonden kan yde lån mod registreret  

 panteret i det finansierede skib inden for 70 pct. af værdien af skibet  

 fastsat til brug for sikkerhedsstillelsen.
Stk. 2. Panteretten inden for 70 pct. af værdien  

 fastsat til brug for sikkerhedsstillelsen af det finansierede skib kan  

 frafaldes mod, at der 1)	stilles anden sikkerhed af særlig god bonitet, jf. § 10  

 eller 2)	at der foretages merbelastning af fondens solvens, jf. § 14, stk.  

 4.
 Stk. 3. Fonden kan endvidere yde lån mod  

 registreret panteret i andre skibe end det finansierede, såfremt de til  

 sikkerhed stillede skibe har ikke-belånt værdi inden for 70 pct.  

 af det enkelte skibs værdi fastsat til brug for  

 sikkerhedsstillelsen.
§ 8. Långivningen ud over 70 pct. af det  

 finansierede skibs værdi fastsat til brug for sikkerhedsstillelsen kan  

 ydes mod, at der for denne del af lånet 1)	stilles anden sikkerhed af særlig god bonitet, jf. § 10  

 eller 2)	foretages merbelastning af fondens solvens, jf. § 14, stk.  

 4.
§ 9. Fonden yder forhåndslån mod, at  

 der 1)	stilles sikkerhed af særlig god bonitet, jf. § 10, eller 2)	foretages merbelastning af fondens solvens, jf. § 14, stk.  

 4.
 § 10. Som sikkerhed af særlig god bonitet  

 kan efter nøje prøvelse og forsigtig vurdering i hvert enkelt  

 tilfælde anvendes dansk statsgaranti, garanti fra dansk eller  

 udenlandsk bank, sparekasse eller forsikringsselskab, obligationer noteret  

 på en fondsbørs i en stat, der er medlem af Den Europæiske  

 Union, eller i lande, som Unionen har indgået aftale med eller lignende  

 sikkerheder.
Kapitel 4 Midlernes anbringelse m.v.
§ 11. Fondens bestyrelse skal fastsætte  

 regler for fondens spredning af risici.
Reglerne skal godkendes af fondens  

 repræsentantskab.
 § 12. Mindst 65 pct. af fondens egenkapital  

 eksklusiv garantikapital skal være anbragt i børsnoterede  

 obligationer opgjort til kursværdi eller i indeståender i  

 kreditinstitutter.
§ 13. Fonden skal udarbejde regler for fondens  

 anvendelse af finansielle instrumenter, styring af likviditet,  

 påtagelse af rente- og valutarisici m.v.
De udarbejdede regler skal  

 godkendes af Finanstilsynet.
 Stk. 2. Fondens samlede finansieringsbehov som  

 følge af løbetidsforskelle mellem oplån og udbetalte  

 lån må på intet tidspunkt overstige 100 pct. af fondens  

 egenkapital.
 Stk. 3. Fonden skal have en samlet positiv  

 overskudslikviditet inden for den førstkommende 3 måneders  

 periode.
Stk. 4. Overtrædelse af stk. 1-3 skal straks  

 meddeles Finanstilsynet.
Finanstilsynet kan under særlige  

 omstændigheder give en bestemt tidsfrist til atter at overholde  

 grænserne.
Kapitel 5 Reservekrav, kapitaldækning m.v.
 § 14. Fondens egenkapital ifølge det  

 seneste godkendte årsregnskab, jf. stk. 4, 5 og 7, skal til enhver tid  

 udgøre mindst 10 pct. af fondens samlede cirkulerende obligationsmasse  

 og øvrige forpligtelser, jf. stk. 6, med fradrag af anden sikkerhed af  

 særlig god bonitet, jf. § 10, og fradrag efter stk. 2 og 3.
 Stk. 2. Ved opgørelsen af fondens solvens  

 fradrages den andel af den cirkulerende obligationsmasse og øvrige  

 forpligtelser, hvor staten hæfter direkte.
 Stk. 3. I fondens samlede cirkulerende obligationsmasse  

 og øvrige forpligtelser fradrages ved opgørelse af fondens  

 solvens, jf. stk. 1 de hensættelser, der er foretaget til  

 imødegåelse af tab på udlån.
Stk. 4. I de tilfælde hvor der foretages  

 merbelastning af fondens solvens, skal långivningen ved  

 solvensberegningen fradrages i fondens egenkapital.
Er lånets  

 restgæld med fradrag af sikkerheder opgjort til realisationsværdi  

 mindre end merbelastningen tillagt hensættelsen, kan det i  

 første punktum anførte fradrag reduceres med forskellen.
 Stk. 5. Kapitalandele i et andet kredit- eller  

 finansieringsinstitut skal ved solvensberegningen fradrages i fondens  

 egenkapital, jf. stk. 1.
 Stk. 6. Til øvrige forpligtelser henføres  

 fondens optagelse af lån på danske og internationale penge- og  

 kapitalmarkeder samt garantiforpligtelser.
 Stk. 7. Fondens egenkapital skal reduceres med  

 årets løbende underskud.
Stk. 8. Hvis et medlem af fondens bestyrelse, direktion  

 eller revision må formode, at fonden ikke opfylder solvenskravet, jf.  

 stk. 1, skal de pågældende straks meddele dette til  

 Finanstilsynet.
Finanstilsynet kan fastsætte en frist inden for hvilken  

 solvenskravet skal være opfyldt.
Kapitel 6 Ledelse § 15. Senest en måned efter  

 ansættelse, valg og afgang af direktører, revisorer og  

 bestyrelsesmedlemmer skal meddelelse herom være modtaget i  

 Finanstilsynet.
§ 16. Fondens bestyrelse og direktion  

 forestår ledelsen af fondens anliggender.
Bestyrelsen skal sørge  

 for en forsvarlig organisation af fondens virksomhed.
Direktionen varetager  

 den daglige ledelse af fonden.
 Stk. 2. Fondens bestyrelse skal udfærdige  

 skriftlige retningslinier for fondens væsentligste  

 aktivitetsområder, hvori arbejdsdelingen mellem bestyrelse og direktion  

 fastlægges.
 Stk. 3. Et eksemplar af retningslinierne skal indsendes  

 til Finanstilsynet, der ligeledes skal orienteres skriftligt om eventuelle  

 ændringer.
 Stk. 4. Fonden skal have:
1)	en god administrativ og regnskabsmæssig praksis, 2)	skriftlige forretningsgange på alle væsentlige  

 aktivitetsområder og 3)	fyldestgørende interne kontrolprocedurer.
Kapitel 7 Regnskab og revision § 17. Fonden udarbejder for hvert  

 regnskabsår et årsregnskab bestående af  

 resultatopgørelse, balance, noter og årsberetning.
Stk. 2. Årsregnskab og årsberetning skal  

 underskrives af direktionen og bestyrelsen.
Mener en direktør eller et  

 bestyrelsesmedlem, at årsregnskabet eller årsberetningen ikke  

 bør godkendes, eller har han andre indvendinger mod disse, som han  

 ønsker at gøre repræsentantskabet bekendt med, skal han  

 gøre rede herfor i sin påtegning.
 Stk. 3. Regnskabsåret er kalenderåret.
 Stk. 4. Årsregnskabet skal opstilles på  

 overskuelig måde i overensstemmelse med denne bekendtgørelse og  

 forskrifter i henhold til bekendtgørelsen.
 Stk. 5. Årsregnskabet skal give et retvisende  

 billede af fondens aktiver og passiver, dens økonomiske stilling samt  

 resultat.
 Stk. 6. Hvis anvendelsen af bestemmelser i denne  

 bekendtgørelse eller forskrifter i henhold til bekendtgørelsen  

 ikke er tilstrækkelige til at give et retvisende billede som  

 nævnt i stk. 5, skal der gives yderlige oplysninger i  

 årsregnskabet.
 Stk. 7. Posterne i årsregnskabet  

 værdiansættes i overensstemmelse med følgende almindelige  

 principper:
1)	fonden formodes at fortsætte sin virksomhed, 2)	værdiansættelsesmetoderne må ikke ændres fra  

 det ene regnskabsår til det næste, 3)	værdiansættelsen skal i alle tilfælde ske under  

 udvisning af behørig forsigtighed og især  

 således, a)	at kun den fortjeneste, der er konstateret på  

 balancetidspunktet, medtages, b)	at der tages hensyn til alle forudseelige risici og eventuelle tab,  

 som er opstået i løbet af det regnskabsår,  

 årsregnskabet vedrører, eller i et tidligere regnskabsår,  

 selv om disse risici eller tab først bliver kendt mellem  

 balancetidspunktet og det tidspunkt, på hvilket årsregnskabet  

 udarbejdes, og c)	at der tages hensyn til enhver værdiforringelse, hvad enten  

 årsregnskabet udviser tab eller fortjeneste, 4)	der skal tages hensyn til indtægter og udgifter  

 vedrørende det år, som regnskabet omfatter, uanset  

 betalingstidspunkt, 5)	aktiv- og passivposternes bestanddele skal værdiansættes  

 hver for sig, og 6)	åbningsbalancen for hvert år skal svare til balancen for  

 det foregående år.
 Stk. 8. Finanstilsynet kan fastsætte regler,  

 hvorefter værdipapirer, der ikke er anlægsaktiver, finansielle  

 instrumenter, gældsposter og hensættelser, opgøres til  

 markedsværdi.
Stk. 9. De almindelige principper i stk. 4 og 7 kan  

 fraviges i undtagelsestilfælde.
Eventuelle fravigelser skal  

 anføres i noterne og behørigt begrundes tillige med angivelse  

 af deres indvirkning på fondens aktiver og passiver, dens  

 økonomiske stilling og resultat.
§ 18. Årsberetningen skal indeholde en  

 redegørelse for udviklingen i fondens økonomiske aktiviteter og  

 forhold.
Endvidere skal årsberetningen indeholde oplysninger om fondens  

 spredningsregler, samt spredning på engagementer og skibstyper.
Hvis  

 årsregnskabet i væsentlig grad er påvirket af  

 usædvanlige forhold, samt hvis der er væsentlig usikkerhed ved  

 opgørelsen af årsregnskabet, skal der gives oplysninger herom i  

 en særskilt del af beretningen.
Oplysningerne skal gives hver for sig  

 og om muligt med beløbsangivelse.
 Stk. 2. Årsberetningen skal endvidere indeholde  

 omtale af:
1)	betydningsfulde hændelser indtruffet efter  

 regnskabsårets afslutning 2)	fondens forventede udvikling og 3)	væsentlige udviklingsaktiviteter.
 Stk. 3. Bestyrelsen skal i årsberetningen eller i  

 tilknytning til resultatopgørelsen eller balancen stille forslag til  

 beslutning vedrørende anvendelse af fondens overskud eller  

 dækning af tab.
§ 19. Fonden skal meddele Finanstilsynet  

 oplysninger om forhold, der er af afgørende betydning for fondens  

 fortsatte virksomhed.
De valgte revisorer skal påse, at fonden  

 overholder denne forpligtelse.
 § 20. Årsregnskabet skal revideres af mindst  

 2 revisorer, hvoraf den ene skal være statsautoriseret.
 Stk. 2. Over revisorernes arbejde føres en  

 revisionsprotokol.
Stk. 3. Revisionsprotokollen vedrørende  

 årsregnskabet skal indeholde en redegørelse for fondens 10  

 største engagementer.
Beskrivelsen skal indeholde oplysninger om  

 engagementets størrelse, indlagte sikkerheder og deres skønnede  

 værdi, evt. hensættelser på engagementet samt debitors  

 økonomiske forhold.
Revisorerne skal endvidere oplyse om deres  

 vurdering af risikoen på engagementet under hensyntagen til samtlige  

 foreliggende forhold.
 Stk. 4. Revisionsprotokollen skal tillige indeholde  

 oplysninger om, hvorvidt fondens forretningsgange er betryggende.
 § 21. Fondens datterselskabers årsregnskaber  

 skal revideres af de samme revisorer, som reviderer fondens  

 årsregnskaber.
 Stk. 2. Finanstilsynet kan i særlige tilfælde  

 dispensere fra kravet i stk. 1.
§ 22. Det reviderede og af bestyrelsen godkendte  

 og underskrevne årsregnskab skal senest 8 dage efter bestyrelsens  

 godkendelse og senest 3 måneder efter regnskabsperiodens afslutning  

 være modtaget i Finanstilsynet.
En kopi af revisionsprotokollen skal  

 samtidig indsendes til Finanstilsynet.
Stk. 2. Dirigenten for  

 repræsentantskabsmødet, hvor årsregnskabet er forelagt til  

 godkendelse, skal straks efter repræsentantskabsmødet give  

 Finanstilsynet oplysning, om årsregnskabet er vedtaget uden  

 ændringer.
Hvis repræsentantskabet foretager ændringer i  

 det af bestyrelsen godkendte regnskab eller årsberetning, skal det  

 endelige regnskab samt årsberetningen som godkendt af  

 repræsentantskabet og med angivelse af de ændringer, der er  

 foretaget, være modtaget i to eksemplarer i Finanstilsynet senest 8  

 dage efter afholdelsen af repræsentantskabsmødet.  

 Repræsentantskabsmødet skal finde sted senest 4 måneder  

 efter regnskabsårets udløb.
 Stk. 3. Fonden skal senest 2 måneder efter  

 halvårets udløb indsende halvårsregnskabet til  

 Finanstilsynet.
 § 23. Finanstilsynet fastsætter regler om  

 fondens regnskabsaflæggelse, herunder om årsregnskabets  

 opstilling, indhold af resultatopgørelsens og balancens poster, ikke  

 balanceførte poster, noter, værdiansættelser af de enkelte  

 poster, årsberetning samt foreløbige årsregnskaber og  

 koncernregnskaber.
 Stk. 2. Finanstilsynet fastsætter endvidere regler  

 om kvartalsvise og halvårlige regnskaber.
§ 24. Den reviderede resultatopgørelse og  

 balance skal af fonden senest to uger efter afholdelse af det  

 repræsentantskabsmøde, hvor årsregnskabet er godkendt,  

 offentliggøres i et eller flere dagblade, der udkommer på  

 fondens hjemsted.
Tilsvarende offentliggørelse og udlevering af  

 regnskabet for første halvår skal ske senest 2 måneder  

 efter halvårets udløb.
Offentliggørelsen skal ske i en af  

 Finanstilsynet godkendt form.
Kapitel 8 Tilsyn m.v.
 § 25. Finanstilsynet påser overholdelsen af  

 lov om et skibsfinansieringsinstitut samt regler udfærdiget i  

 medfør af denne lov.
 Stk. 2. Fonden skal på forlangende meddele  

 Finanstilsynet enhver oplysning om fondens forhold.
Stk. 3. Fonden afholder statens udgifter ved tilsynet.  

 Bidraget fastsættes af Finanstilsynet i forhold til de medgåede  

 ressourcer ved tilsynet, men kan dog ikke fastsættes lavere end 1.000  

 kr. årligt.
Bidrag kan inddrives ved udpantning.
Kapitel 9 Straffebestemmelser § 26. Undlader fondens repræsentantskab,  

 bestyrelse, direktion eller revisor i rette tid at efterkomme de pligter, der  

 efter bekendtgørelsen eller bestemmelser fastsat i henhold til  

 bekendtgørelsen påhviler dem over for Finanstilsynet, kan  

 Finanstilsynet som tvangsmiddel pålægge de pågældende  

 daglige eller ugentlige bøder.
 § 27. Overtrædelse af bestemmelserne i § 1,  

 stk. 2 og 3, § 2, stk. 2, § 3, stk. 2, § 5, stk. 1, §§ 6-9, §§ 12-13, § 14,  

 stk. 8, §§ 16-19, § 22 og § 25, stk. 2, og § 27 straffes med bøde, for  

 så vidt højere straf ikke er forskyldt efter straffeloven.
Kapitel 10 Ikrafttrædelse og overgangsbestemmelser § 28. Bekendtgørelsen træder i kraft  

 den 31. december 2000.
 Stk. 2. § 1, stk. 4 i bekendtgørelsen gælder  

 alene for datterselskaber etableret efter 18. juni 1997.
 Stk. 3. § 3, stk. 2 gælder alene for  

 lånetilbud afgivet efter den 18. juni 1997 og skal først  

 være opfyldt fra den 31. december 1998.
 Stk. 4. Bekendtgørelse nr. 479 af 4. juni 1997 om Danmarks  

 Skibskreditfond ophæves.
