Kendelse fra Pressenævnet i sag nr.  

 37/1999 En mand har klaget til Pressenævnet over den  

 måde, hvorpå et læserbrev fra ham blev bragt i Amager  

 Bladet den 9. marts 1999, idet han mener, at god presseskik er  

 tilsidesat.
 Læserbrevet blev bragt med overskriften  

 "Erhvervslivet må vige for kvarterløft" og havde bl.a.  

 følgende indhold:
"Amager Bladet spørger, hvor dialogen er blevet af  

 i lederartiklen tirsdag 16. februar   altså dialogen mellem  

 erhvervslivet og Kvarterløft Holmbladsgade.
Projektmagerne beskyldes i  

 samme åndedrag for at have fået storhedsvanvid   jamen, det  

 må der gøres noget ved! Amager Bladet mener, at kvarterløft-projektet skal  

 søge dialog med erhvervslivet før der offentliggøres  

 ideer til projektet.
Hvorfor i al verden det? Har erhvervslivet nogen  

 særstilling i lokalsamfundet, bortset fra, at det bidrager med store  

 midler til f.eks. kvarterløft-projektet, eller er det ikke  

 sådan, at vi til daglig skal trækkes med erhvervslivets frie  

 råderet i vores daglige byrum, såsom usmagelige butiksfacader,  

 aggressive slagsopstillinger langt ud på fortove og sjusket  

 ophængte markiser? Er det ikke sådan, at de fleste af de  

 sidegader, hvor vi har erhvervsliv, er et værre svineri med gamle  

 bilvrag fra diverse værksteder? Og hvor attraktivt fremstår vore  

 industrikvarterer? Jeg synes ikke jeg i min daglige færden inden for  

 kvarterløftets arbejdsområde ser noget umiddelbart bevis  

 på, at vort lokale erhvervsliv har gjort sig fortjent til nogen positiv  

 særbehandling.
Når erhvervslivet ikke i rimelig tid, til rimelige  

 priser og på rimelig måde i forhold til sine omgivelser kan finde  

 ud af at anvende store velegnede arealer fornuftigt, så må man i  

 erhvervslivet se i øjnene, at en del af den private ejendomsret  

 anfægtes.
Der eksproprieres jo også i anden forbindelse.
 At Sadolin skulle føle sig gået for  

 nær, fordi de ikke er blevet spurgt om de synes deres parkeringsplads  

 kunne anvendes til noget mere fornuftigt   ja, det er jeg kold over for.  

 Formodentlig er det ikke populært med et så stort areal midt i et  

 tæt bebygget område i forvejen.
Så derfor kære naboer og erhvervsliv: Kom  

 så i gang.
Det er vores kvarter, der skal ændres til det bedre.  

 Jeg er i øvrigt træt af at lære enøjet, negativt  

 kværulantstof i Amager Bladet.
[Navn] (adresse) Svar fra Amager Bladets chefredaktør  Jan  

  Jeppesen: Tak for dine synspunkter.
Det er glædeligt at  

 konstatere, at Amager Bladets lederartikel har givet anledning til en  

 nuanceret dialog mellem beboere og erhvervsliv.
Stakken af læserbreve  

 viser jo, at der har været behov for en dialog!" I tilknytning til læserbrevet blev bragt et billede  

 af en baggård, der bl.a. indeholdt nogle garager, heraf én med  

 et Tuborg-skilt henover.
 Klageren har anført, at der er foretaget  

 væsentlige tilføjelser og ændringer i teksten,  

 således at han ikke længere opfatter teksten som sin.
 Klageren har videre anført, at hans indlæg  

 var et svar på en leder bragt i bladet i uge 8. I den  

 pågældende leder omtaltes en stor gård bag ved eller i  

 Amagercentret, og det er dén gård, klageren henviste til i sit  

 indlæg, og ikke den baggård, der blev vist på fotoet.
Klageren har yderligere anført, at bladet har  

 tilføjet overskriften.
Klageren har i den forbindelse anført,  

 at han har indsendt debatbidraget som privatperson, og at han ikke er  

 tilknyttet eller en del af "Kvarterløft".
 Klageren har herudover anført, at han efter  

 offentliggørelsen af læserbrevet har haft to mindre behagelige  

 telefonopkald fra naboer, bl.a. fra formanden for den andelsforening, hvis  

 baggård vises på fotoet.
 Klageren har fremlagt sit manuskript til  

 læserbrevet.
Bladet har i en udtalelse om klagen anført, at  

 illustrationen af en gård i Gislersgade er bragt for at illustrere  

 klagerens synspunkter, idet klageren ikke kun refererer til en gård bag  

 Sadolin eller Amager Centret, men også til erhvervslivet og gårde  

 i almindelighed i Holmbladsgade-kvarteret.
Bladet har dog beklaget, at den  

 medfølgende tekst til det bragte billede er faldet ud ved redigeringen  

 af læserbrevet.
 Bladet har videre anført, at bladet finder  

 overskriften for dækkende for klagerens synspunkter.
 Bladet har endelig anført, at bladet har forbeholdt  

 sig ret til at redigere og forkorte i klagerens læserbrev, men at der  

 kun i meget få tilfælde er udeladt passager og/eller redigeret  

 til korrekt tegnsætning og grammatik.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Preben Sørensen.
 Pressenævnet udtaler:
 Pressenævnet finder, at læserbrevets  

 overskrift har fornøden dækning i teksten, og at der ikke er  

 foretaget sådanne meningsforstyrrende ændringer i klagerens  

 læserbrev, at der er grundlag for kritik.
 Pressenævnet finder endelig ikke fornødent  

 grundlag for at udtale kritik af, at bladet anvendte et foto af en  

 baggård, selv om læserbrevet ikke direkte vedrørte denne  

 baggård.
 Afsagt den 5. maj 1999.
