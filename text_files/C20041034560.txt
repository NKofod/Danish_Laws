At-vejledning C. 0.14 om AIDS og forebyggelse af  

 HIV-infektion  

  

 December 2004  

  

 Erstatter At-vejledning nr. 4.9.1.1 af juni 1988 Indledning Arbejde  

 med eller håndtering af HIV eller materiale med mulig forekomst af HIV er  

 omfattet af bekendtgørelse om biologiske agenser og arbejdsmiljø.
 At-vejledningen  

 indeholder en orientering om sygdommen AIDS og risikoen for smitte med HIV i  

 arbejdsmiljøet,  

 samt hvorledes arbejdet kan foregå på en forsvarlig måde.
 -  

 	  

 En nærmere beskrivelse  

 af HIV findes i Sundhedsstyrelsens vejledninger (  

  

 www.sst.dk  

  

 ):
-  

 	  

 HIV og AIDS:  

 HIV-infektion, følgesygdomme og behandling, september 2002 -  

 	  

 Human immundefekt  

 virus HIV og forebyggelse af blodbåren smitte, oktober 1992 -  

 	  

 Brugen af antiviral  

 kemoprofylakse mod HIV-smitte efter erhvervsbetinget eksposition, januar 1998 1.  

 Orientering AIDS  

 er en forkortelse for Acquired Immune Deficiency Syndrome (erhvervet  

 immunsvigt) og karakteriserer det mest almindelige slutstadie for dem, som  

 bliver syge af Human Immundefekt Virus (HIV).
 For  

 at HIV-smitte skal kunne finde sted, kræves det, at smittefarligt materiale  

 trænger ind i modtagerens krop, fx gennem stik med blodforurenet kanyle eller  

 blodkontakt med slimhinde eller skadet hud.
 I  

 praksis er kun set smitteoverførsel ved seksuel kontakt, ved inokulation af  

 blod (fx indføring af blod i organismen ved blodtransfusion eller stik fra  

 forurenede kanyler) og over moderkagen fra den svangre til hendes foster.
HIV-smitte  

 spredes ikke gennem luften og overføres ikke gennem uskadt hud.
HIV smitter  

 derfor ikke ved almindelig social omgang og kropskontakt på arbejdspladsen  

 eller i hjemmet.
Smitte kan heller ikke overføres gennem måltider, via  

 bestik,  

 badevand, toiletter, opkast, håndklæder e.l.
 Sammenlignet  

 med andre sygdomme, der smitter på lignende måde, fx hepatitis B (serum  

 leverbetændelse),  

 er HIV ikke særlig smitsomt, hvilket skyldes en kombination af flere  

 faktorer:  

 Viruskoncentrationen er ikke så stor i den syge, virus er ikke særlig  

 levedygtigt uden for organismen, og virus er ikke så virulent (dvs. der skal  

 mange vira til, for at der opstår smitte).
 HIV  

 angriber specielt de hvide blodlegemer, der normalt er en vigtig del af det  

 menneskelige immunforsvar, og nedbryder derved kroppens modstandskraft.
 Sygdomsbilledet  

 ved HIV-infektion er følgende:
Inden  

 for de første måneder, efter at personen er smittet, kan man se et mildt  

 sygdomsbillede med let feber, lymfeknudesvulst eller udslæt, men i cirka  

 halvdelen af tilfældene forløber smitten uden symptomer.
De HIV-smittede  

 danner  

 med få undtagelser antistoffer mod HIV inden for 3 måneder.
Disse kan påvises  

 ved blodprøver.
Den pågældende er efter den nuværende viden smittefarlig fra  

 smittetidspunktet og resten af livet, og antistofferne virker ikke  

 beskyttende  

 over for virus.
Efter  

 yderligere en periode (år) indtræder hos ca. en tredjedel af de smittede den  

 egentlige sygdom AIDS.
For AIDS er der tale om et broget sygdomsbillede, der  

 skyldes defekt immunforsvar.
Dette viser sig ved talrige infektioner og  

 undertiden svulster og slutteligt død.
Helbredende  

 behandling er endnu ikke mulig.
En lang række antivirale stoffer kan hæmme  

 formeringen  

 af HIV og dermed forsinke udviklingen af AIDS.
I dag anvendes en kombination  

 af  

 tre eller flere antivirale midler (kombinationsbehandling).  

 Bivirkningerne  

 kan være alvorlige.
 Vaccination  

 er ikke mulig endnu, og der forventes at gå flere år, før effektiv vaccine  

 og/eller  

 behandling er tilgængelig.
Pr.  

 31. december 2002 var der i alt i Danmark til Statens Seruminstitut anmeldt  

 2.435 patienter med AIDS, og 3.678 var konstateret HIV-positive.
Det reelle  

 antal HIV-smittede i Danmark er højere, men svært at sætte tal på.
Det  

 skønnes  

 i øjeblikket at være omkring 5.000.
 Ifølge  

 Verdenssundhedsorganisationen WHO lever der 38 millioner mennesker med  

 HIV/AIDS  

 på verdensplan.
2.  

 Smitterisiko i arbejdsmiljøet Den  

 rapporterede erhvervsbetingede smitte har været begrænset til  

 sundhedsvæsenet.  

 De smittede har overvejende været plejepersonale og laboranter.
På  

 verdensplan  

 er der kendskab til ca. 50 tilfælde af arbejdsbetinget HIV-smitte.
De fleste  

 er  

 blevet smittet ved stikuheld med forurenede skarpe genstande, typisk kanyler.  

 Resten er smittet i forbindelse med HIV-inficeret blod på ubeskyttet,  

 ikke-intakt hud eller slimhinder, eller ved langvarig kontakt med inficerede  

 kropssekreter eller kulturvæsker med høj koncentration af virus.
 Der  

 er ingen tilfælde af erhvervsbetinget HIV-infektion i Danmark.
De  

 undersøgelser, der belyser den erhvervsbetingede risiko for HIV-smitte,  

 konkluderer samstemmende, at arbejdstagere i visse erhverv har en risiko for  

 at  

 pådrage sig infektion med HIV, men at denne risiko er ringe.
HIV-infektion  

 har imidlertid  

 så alvorlige konsekvenser for den enkelte, at erhvervsmæssig  

 HIV-smitteoverførsel må undgås i alle tilfælde.
 Ansatte,  

 der i det daglige arbejde ikke er i kontakt med blod, væv og vævsvæsker, men  

 blot har almindelig kontakt med andre mennesker, har ingen risiko for  

 HIV-smitte.
Derimod  

 kan der opstå visse risikosituationer, hvor overførsel af HIV-smitte kan  

 tænkes  

 at finde sted, såsom stik- og skæreulykker med blodforurenede kanyler og  

 knive  

 samt visse førstehjælpssituationer.
Endelig kunne bid og krads teoretisk  

 tænkes  

 at være risikosituationer.
Der er dog aldrig set erhvervsbetinget smitte i  

 denne sammenhæng.
 Eksempler  

 på erhvervsgrupper uden for sundhedsvæsenet, hvis arbejde kan medføre  

 risikosituationer:
 -  

 	  

 Renovationsarbejdere,  

 kloakarbejdere, rengøringspersonale - ved håndtering af affald/kloakslam, der  

 kan indeholde brugte kanyler og andre spidse og skarpe genstande.
 -  

 	  

 Betjente,  

 fængselspersonale - i situationer, hvor vold/trusler om vold kan opstå samt  

 ved  

 visitation af klienter/indsatte for kanyler og andre spidse og skarpe  

 genstande.
 -  

 	  

 Redningspersonale - i  

 forbindelse med førstehjælpssituationer med større blødning samt ved mulighed  

 for stik- og skæreulykker.
 -  

 	  

 Akupunktører,  

 tatovører, fodterapeuter - ved kontakt med blodforurenede spidse og skarpe  

 redskaber.
3.  

 Retningslinjer Det  

 skal understreges, at det er nødvendigt generelt at behandle især blod, men  

 også andre vævsvæsker og væv fra mennesker som muligt smittefarlige.
Det  

 gælder  

 både ansatte i sundhedsvæsenet og på andre arbejdspladser, hvor ansatte kan  

 komme i kontakt med blod og vævsvæsker.
 Dette  

 skyldes, at ikke alle HIV-smittede selv er klar over, at de er smittede, at  

 de  

 blodprøver, der kan tages for HIV-antistof, kun afspejler smitte foregået  

 indtil 1-3 måneder før blodprøven, og at det af diskretionshensyn ikke altid  

 kan lade sig gøre at få oplysninger om, hvem der er smittet med HIV.
3.1. Område Retningslinjerne  

 i det følgende gælder for:
 Enhver  

 arbejdsproces, der medfører kontakt med blod, væv og vævsvæsker fra  

 mennesker,  

 uanset disses HIV-status, på en sådan måde, at smitte med HIV kan overføres.
 Arbejde,  

 der sædvanligvis ikke medfører kontakt med blod mv., men hvor der på grund af  

 arbejdets art eller de forhold, hvorunder det foregår, kan opstå situationer  

 med risiko herfor, fx i forbindelse med stik- og skæreulykker eller  

 førstehjælp.
 Arbejde  

 under særlige forhold, hvor opkoncentrering af HIV finder sted, som fx i  

 forskningslaboratorier.
3.2. Generelle retningslinjer Arbejdet  

 skal planlægges, tilrettelægges og udføres således, at smitterisiko ikke  

 forekommer eller bliver mindst mulig.
 Dette  

 skal ske i snævert samarbejde med de ansatte og sikkerhedsorganisationen og  

 skal i samarbejde med sikkerhedsorganisationen tilpasses de lokale forhold.
 Den  

 ansatte skal gøres bekendt med de sundhedsrisici, der er forbundet med  

 arbejdet, herunder risiko for HIV-smitte, og instrueres i de forholdsregler,  

 der derfor skal overholdes.
 Der  

 skal træffes forholdsregler, der mindsker hud- og slimhindekontakt med blod,  

 væv og vævsvæsker fra mennesker.
 Hvor  

 der er risiko for kontakt med blodforurenede kanyler, knive og andre spidse  

 og  

 skarpe genstande, skal der træffes forholdsregler, der effektivt begrænser  

 antallet af stik- og skæreuheld (fx stikfaste beholdere til kanyler o.l.).
 Tekniske  

 hjælpemidler og personlige værnemidler, som forebygger stik- og skæreulykker  

 samt hud- og slimhindekontakt med blod, væv og vævsvæsker, skal anvendes.  

 Mundpipettering må ikke finde sted.
 Mulighed  

 for håndvask samt egnet huddesinfektionsmiddel skal forefindes i forbindelse  

 med arbejde, hvor det er sandsynligt, at blodkontakt forekommer.
 Blod,  

 væv og vævsvæsker fra mennesker skal transporteres på en sådan måde og i en  

 sådan emballage, at spild undgås.
3.2.1. Håndtering af affald Affald,  

 der indeholder blod, væv eller vævsvæsker fra mennesker, bør håndteres,  

 opbevares og bortskaffes, således at de ansatte undgår hud- eller  

 slimhindekontakt.
Der skal anvendes egnede tekniske hjælpemidler og  

 personlige  

 værnemidler ved håndtering af affald.
 Affald  

 behandles som klinisk risikoaffald i overensstemmelse med Miljøstyrelsens  

 regler (  

  

 www.mst.dk  

  

 ).
I  

 tilfælde af spild af mindre mængde blod eller andre vævsvæsker bør dette  

 straks  

 tørres op, hvorefter almindelig rengøring er tilstrækkelig.
Ved spild af  

 større  

 mængder bør dette straks tørres op, og stedet aftørres med egnet  

 desinfektionsmiddel.
3.2.2. Desinfektion De  

 sædvanlige desinfektions- og sterilisationsprocedurer, der anvendes i  

 sundhedsvæsenet, er tilstrækkelige til at desinficere/sterilisere  

 instrumenter,  

 redskaber og andre genstande, der er forurenet med blod eller vævsvæsker fra  

 personer inficeret med HIV.
Varmedesinfektion foretrækkes, hvor det er  

 muligt.  

 Almindeligt kendte metoder anvendes.
HIV  

 inaktiveres efter behandling med en række desinfektionsmidler som fx  

 hypoklorit, kloramin, glutaraldehyd og alkoholer.
Klorprodukterne og  

 glutaraldehyd egner sig især til desinfektion af redskaber og overflader.
I  

 hjemmet kan anvendes frisk hypokloritopløsning fremstillet ved fortynding af  

 handelsproduktet Klorin eller tilsvarende indeholdende 4,5 pct. frit klor.  

 Fortyndingen 1:10 opnås ved at blande 1 del klorin med 9 dele koldt vand.  

 Opløsningen bør være frisk fremstillet samme dag.
 Alkohol  

 kan anvendes til hud- og hånddesinfektion samt til desinfektion af rene  

 overflader.
3.2.3. Håndtering af forurenet vasketøj Hygiejnisk  

 og almindelig fornuftig omgang med snavsetøj anbefales.
Stærkt blodigt  

 vasketøj  

 skal opbevares og håndteres således, at de ansatte ikke udsættes for  

 hudkontakt  

 hermed.
3.2.4. Uheld/ulykker Hænder  

 eller anden hud, der forurenes med blod eller vævsvæske, vaskes med det samme  

 grundigt med vand og sæbe.
Slimhinder skylles grundigt.
Læsioner i huden  

 pensles to gange med jodspiritus 2,5-5 pct. eller hospitalssprit.
 Ulykker,  

 der finder sted på arbejdspladsen, skal anmeldes til Arbejdstilsynet efter  

 sædvanlige retningslinjer.
 Ved  

 mistanke om smitteoverførsel bør den ansatte tilbydes regelmæssige blodprøver  

 for HIV-antistof, men denne testning er frivillig og kan udføres anonymt.
 Uheld  

 eller tilløb hertil, hvor der er risiko for HIV-smitte, bør i  

 sikkerhedsorganisationen føre til nøje overvejelse af, hvorfor  

 uheldet/situationen opstod, og hvordan lignende uheld/situationer kan undgås  

 i  

 fremtiden.
3.2.5. Førstehjælp Førstehjælpsberedskab  

 skal tilrettelægges således, at der kan benyttes udstyr, der effektivt  

 beskytter den ansatte mod kontakt med blod og andet smittefarligt materiale.
 Førstehjælpskasser  

 skal indeholde egnede handsker, hvor blodkontakt må påregnes.
3.3. Særlige retningslinjer Ud  

 over de generelle retningslinjer gælder der nogle særlige retningslinjer for  

 følgende former for arbejde:
3.3.1. Arbejde i sundhedsvæsenet Sikkerhedsorganisationen  

 skal medvirke til at -  

 	  

 afgrænse, hvilke  

 situationer der skal betragtes som risikosituationer -  

 	  

 omsætte  

 retningslinjerne i praksis, herunder -  

 	  

 vurdere allerede  

 eksisterende forholdsregler og/eller udarbejde nye med henblik på de ansattes  

 sikkerhed, samt -  

 	  

 foreslå tiltag, der  

 bringer den hygiejniske standard op på et niveau/eller fastholder den  

 hygiejniske  

 standard på et niveau, der hindrer HIV-smitte.
3.3.2. Arbejde med opkoncentreret HIV Ved  

 sådant arbejde, der navnlig forekommer i forskningslaboratorier, kan særlige  

 foranstaltninger være nødvendige.
3.4. Graviditet Da  

 graviditet ikke indebærer større modtagelighed for smitte med HIV, er der  

 ingen  

 yderligere forholdsregler mod HIV-smitte ud over dem, der nævnes ovenfor i  

 retningslinjerne.
 Læs også branchearbejdsmiljørådenes  

 vejledninger mv.
