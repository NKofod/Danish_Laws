Under henvisning til § 2 i Handelsministeriets bekendtgørelse nr. 75 af 6.  

 februar 1976 vedrørende EØF-justering, der her i landet gennemfører  

 rådsdirektiv 71/316/EØF (rammedirektiv), som ændret ved rådsdirektiv  

 72/427/EØF meddelelse herved bestemmelser for alkoholometre og areometre til alkohol således som disse er fastsat i EØF rådsdirektiv 76/765/EØF af 27. juli  

 1976 (specialdirektiv) med berigtigelser angivet i De Europæiske  

 Fællesskabers Tidende nr.
L 153 af 22. juni 1977 og ændret ved  

 kommissionsdirektiv 82/624/EØF:
 1. I dette direktiv fastsættes specifikationerne for  

 alkoholometre og areometre til alkohol til bestemmelse af alkoholindholdet i  

 blandinger af vand og alkohol.
 2. Alkoholometre og areometre til alhokol, som  

 beskrevet under 1, gøres til genstand for EØF-typegodkendelse og underkastes  

 EØF-førstegangsverifikation, såfremt de med hensyn til måletekniske  

 egenskaber, teknisk udførelse, materiale, funktion, nøjagtighed,  

 anvendelsesområde samt afprøvningsmetode, opfylder betingelserne som angivet  

 i bilaget til dette tekniske direktiv.
Sådanne alkoholometre og aerometre til alkohol vil herefter af  

 Teknologistyrelsen kunne typegodkendes og forsynes med mærke for  

 EØF-typegodkendelse.
Alkoholometre og areometre til alkohol, der er forsynet  

 med mærke for EØF-typegodkendelse fra Danmark eller fra et andet medlemsland,  

 vil af Teknologistyrelsen kunne verificeres og i denne forbindelse forsynes  

 med stempel for EØF-førstegangsverifikation.
 3. Dette tekniske direktiv træder i kraft den 1. maj  

 1983. Samtidig ophæves TDIR 19.91.1-01, udg. 1, idet de i henhold til dette  

 direktiv udstedte godkendelser vedbliver at have gyldighed indtil de udløber  

 eller tilbgekaldes.
Peder C.
Beyer /Jørgen Kaavee ALKOHOLOMETRE OG AREOMERE TIL ALKOHOL 1. Definition af instrumenterne.
 1.1. Alkoholometre er glasinstrumenter, der angiver:
- enten alkoholindholdet udtrykt i pct. masse, - eller alkoholindholdet udtrykt i pct. volumen.
 De kaldes, alt efter den målte størrelse, massealkoholometre eller  

 volumenalkoholometre.
 Aerometre til alkohol er glasinstrumenter, der angiver vægtfylden af en  

 blanding af alkohol og vand.
1.2. De instrumenter, der omfattes af dette direktiv, er inddelt ved  

 referencetemperaturen 20 grader C efter værdierne i de internationale  

 tabeller til alkoholmåling, der er offentliggjort af Den internationale  

 organisation for legal Metrologi (OIML) 1.3. De er inddelt med henblik på aflæsning i højde med væskens vandrette  

 frie overflade.
 2. Beskrivelse af instrumenterne.
 2.1. Alkoholometre og areometre til alkohol er glasinstrumenter, der  

 består af:
- et cylindrisk legeme, hvis nederste ende har konisk form eller form som  

 en halvkugle, således at der ikke tilbageholdes luftblærer, - en hul cylindrisk stilk, der er sammensvejset med den øverste del af  

 legemet; dens øverste ende er lukket.
 2.2 Instrumentets ydre overflade skal være symmetrisk i forhold til  

 hovedaksen.
 Glassets tværsnit må ikke udvise uregelmæssigheder.
 2.3 Den nederste del af legemet indeholder den ballast, der skal regulere  

 areometrets masse.
 2.4. Stilken er forsynet med en skala på et cylindrisk underlag, der er  

 fastgjort til stilkens indre, således at den ikke kan bevæges.
3. Konstruktionsprincipper 3.1. Det glasmateriale, der anvendes til fremstilling af instrumenterne,  

 skal være gennemsigtigt og uden defekter, der kan hindre aflæsningen af  

 skalaens angivelser.
 Det skal have en volumetrisk udvidelseskoefficient på (25 plus/minus 2)x  

 10exp(-6) grader Cexp(-1).
3.2. Det materiale, der udgør ballast skal være fæstnet til bunden af  

 instrumentet.
Efter at have været fastholdt i vandret stilling i en time ved  

 en temperatur på 80 grader C og derefter afkølet i samme stilling skal det  

 færdige instrument flyde med lodret akse, idet der tillades en tolerance på 1  

 grad 30 minutter.
4. Skala 4.1. Instrumenterne er kun forsynet med en skala af den type, der er  

 omhandlet i punkt 4.5. eller 4.6.
 4.2. Skalaen og angivelserne skal være anført på et underlag med glat og  

 mat overfalde.
 Dette underlag skal være fastholdt solidt i stilken, og en passende  

 indretning skal gøre det muligt at konstatere enhver bevægelse af skalaen og  

 dens underlag i forhold til stilken.
 Underlaget, skalaen og angivelserne må ikke udvise spor af forvrængning,  

 misfarvning eller forkulning, når de i fireogtyve timer har været udsat for  

 temperaturen 70 grader C.
4.3. Delestregerne skal være - anbragt i planer vinkelret på instrumentets akse, - sorte(* 1) og markeret på klar og uforgængelig måde - fine, skarpt afgrænsede og af ensartet tykkelse, der ikke overskrider  

 0,2 mm.
 4.4 Længden af skalaens korte streger er mindst en femtedel af stilkens  

 omkreds, de mellemlange stregers længde mindst halvdelen af omkredsen.
4.5. Inddelingen af den nominelle skala på alkoholometret udtrykker  

 alkoholindholdet i pct. masse eller pct. volume.
Den dækker højst et område  

 på 10 pct. af alkoholindholdet udtrykt i pct. masse eller pct. volumen.
 Hver deling udgør 0,1 pct.
4.6. Den nominelle skala på areometret til alkohol inddeles i kg pr.  

 kubikmeter.
Den dækker højst et område på 20 kg/kubikmeter.
 Hver deling udgør 0,2 kg/kubikmeter.
Hver skala omfatter fra 5 til 10 delinger ud over sin nederste og øverste  

 nominelle grænse.
Der er imidlertid ikke pligt til at forlænge skalaen ud  

 over værdien 1000 kg/kubikmeter.
5. Skalaens inddeling og talsætning 5.1. På alkoholometret er hver tiende delestreg, beregnet fra en  

 grænseafmærkning på den nominelle skala, en lang streg.
 Der er en mellemlang streg mellem to på hinanden følgende lange streger og  

 fire korte streger mellem en lang og en mellemlang streg.
 Kun de lange streger er forsynet med tal.
 5.2. På areometret til alkohol er hver femte delestreg, beregnet fra en  

 grænseafmærkning på den nominelle skala, en lang streg.
 Der er fire korte steger mellem to på hinanden følgende lange steger.
 Kun de lange steger for hver femte delesteg er forsynet med tal.
 5.3. Talsætningen af de streger, der angiver grænserne for den nominelle  

 skala, skal være uforkortet.
 De øvrige tal på areometre til alkohol kan være forkortede.
 6. Klassificering af instrumenterne og vigtigste  

 dimensioner.
 6.1. Instrumenterne tilhører en af de følgende præcisionsklasser:
- klasse I.
Den mindste gennemsnitlige længde for en deling er 1,5 mm.  

 Instrumenterne i denne klasse har ikke indbygget termometer.
 - klasse II: Den mindste gennemsnitlige længde for en deling er 1,05 mm.  

 Instrumenterne i denne klasse kan have indbygget termometer.
 - klasse III: Den mindste gennemsnitlige længde for en deling er 0,85 mm.  

 Instrumenterne i denne klasse kan have indbygget termometer.
 6.2. Legemets ydre diameter er mellem 19 og 40 mm.
Stilkens ydre diameter skal være mindst 3 mm for instrumenter i klasserne  

 I og II, og mindst 2,5 mm for instrumenter i klasse III.
Stilken skal  

 fortsætte mindst 15 mm ud over skalaens øverste mærke.
 Stilkens tværsnit skal forblive uændret mindst 5 mm under skalaens  

 nederste mærke.
7. Påskrifter 7.1. Følgende påskrifter skal anføres på instrumenternes inderside, på let  

 læselig og uforgængelig måde:
- klasse I eller klasse II eller klasse III, - kg/kubikmeter eller pct. mas eller pct. vol - 20 grader C, - ethanol, - instrumentets fabrikationsnummer, - fabrikantens navn eller mærke, - EØF-typegodkendelsesmærke.
 7.2. Instrumentets masse, udtrykt med et milligrams nøjagtighed, kan  

 eventuelt indskrives på legemet.
8. Tolerancer og verifikation 8.1. Tolerancen for alkoholometre og areometre til alkohol er fastsat  

 således:
 - for instrumenterne i klasse I, en halv deling for hver målt værdi, - for  

 instrumenterne i klasse II og III, en deling for hver målt værdi.
 8.2. Verifikationen skal foretages på grundlag af prøvning mindst tre  

 værdier inden for den nominelle skala.
 9. Termometre, der anvendes ved måling af  

 alkoholindhold.
 9.1. Termometre indbygget i det instrument, der anvendes til måling af  

 alkoholindholdet.
 Hvis det instrument, der anvendes til måling af alkoholindholdet, hører  

 til klasse II eller III, kan der i dette instument indbygges et  

 kviksølvtermometer af glas.
 9.1.1. Dette termometer skal være graderet med 0,1 grad C, 0,2 grader C  

 eller 0,5 grader C og behøver ikke være forsynet med graderingen 0 grader C.
9.1.2. Den mindste afstand mellem skalatrinnene skal være: 0,8 mm for  

 termometre graderet med 0,1 grad C og 0,2 grader C; 1,0 mm for termometre graderet med 0,5 grader C.
 9.1.3. Tykkelsen af stregerne må ikke overstige en femtedel af afstanden  

 mellem skalatrinnene.
 9.1.4. Tolerancen er:
 Plus/minus 0,10 grader C, hvis termometret er graderet med 0,1 grad C.
 Plus/minus 0,20 grader C, hvis termometret er graderet med 0,2 grader C  

 eller 0,5 grader C.
 9.1.5. Ved EØF-førstegangsverifikationen bestemmes det indbyggede  

 termometers fejlvisning for mindst tre værdier inden for skalaen.
 9.2. Termometre ikke-indbygget i det instrument, der anvendes til måling  

 af alkoholindholdet.
 9.2.1. Såfremt det instrument, der anvendes til måling af  

 alkoholindholdet, hører til klasse I, skal det termometer, som anvendes  

 sammen med dette instrument, være:
 - af typen metalmodstandstermometer, som gør det muligt at bestemme  

 temperaturen i blandingen alkohol/vand med en tolerance på højst 0,10 grader  

 C, eller af typen kviksølvglastermometer graderet med 0,1 grad C eller 0,05  

 grad C.
 Kviksølvtermometre skal være forsynet med graderingen 0 grader C, den  

 mindste afstand mellem skalatrinnene skal være 0,8 mm, og tykkelsen af  

 stregerne må ikke overstige en femtedel af afstanden mellem skalatrinnene.
 Den maksimale tolerance er eet skalatrin.
 9.2.2. Hvis et instrument, der anvendes til måling af alkoholindholdet,  

 hører til klasse II eller III, skal det termometer, som anvendes sammen med  

 dette instrument, være af kviksølv-glastermometertypen.
 9.2.2.1. Termometret skal være graderet med 0,1 grad C, 0,2 grader C eller  

 0,5 grader C.
 Det skal være forsynet med graderingen 0 grader C.
 9.2.2.2. Den mindste afstand mellem skalatrinnene skal være:
 0,8 mm ved termometre graderet med 0,1 grad C eller 0,2 grader C.
 1,0 mm ved termometre graderet med 0,5 grader C.
 9.2.2.3. Tykkelsen af stregerne må ikke overstige en femtedel af afstanden  

 mellem skalatrinnene.
 9.2.2.4. Tolerancen er:
plus/minus 0,1 grad C, hvis termometret er graderet med 0,1 grad C; plus/minus 0,20 grader C, hvis termometret er graderet med 0,2 grader C  

 eller 0,5 grader C.
10. Mærkning På bagsiden af alkoholometrene og areometrene til alkohol skal der på  

 legemets øverste tredjedel være plads til anbringelse af  

 EØF-førstegangsverifikationsstemplet.
 I henhold til punkt 3.1.1. i bilag II til handesministeriets  

 bekendtgørelse nr. 75 af 6. februar 1976 og med forbehold af den almindelige  

 bestemmelse i punkt 3 i samme bilag skal EØF-førstegangsverifikationsstemplet  

 på grund af særlige bestemmelser for mærkning på glasinstrumenter, være  

 forsynet med en række tegn med følgende betydning:
- et lille »e«, - de to sidste cifre i verifikationsåret, - kendingsbogstavet eller kendingsbogstaverne for den stat, i hvilken  

 EØF-førstegangsverifikationen er foretaget, - eventuelt identifikationsnummer for verifikationskontoret.
 Såfremt mærkningen foretages ved sandblæsning, skal bogstaver og tal være  

 afbrudt således, at læseligheden ikke hindres.
 Eksempel:
 e 75 D 48: EØF-førstegangsverifikation foretaget i 1975 af kontor nr. 48 i  

 Forbundsrepublikken Tyskland.
 (* 1) Uden for den nominelle skala kan stregerne være af en anden farve.
 Hver skala omfatter fra 5 til 10 delinger ud over sin nederste og øverste  

 nominelle grænse.
