 I medfør af § 29, 34, 73, 216 og 218 i lov om forsikringsvirksomhed, jfr.  

 lovbekendtgørelse nr. 127 af 23. marts 1984, som senest ændret ved lov nr.  

 272 af 13. maj 1987 fastsættes:
 Ansøgning om koncession m.v.
 § 1.  Et forsikringsselskab skal have  

 Forsikringstilsynets tilladelse (koncession) til at drive  

 skadesforsikringsvirksomhed, jfr. § 8, stk. 1. Forinden koncession er givet,  

 og optagelse i Forsikringsregisteret har fundet sted, må selskabet ikke tegne  

 forsikringer.
 Stk. 2.  Bestemmelsen i stk. 1 finder tilsvarende  

 anvendelse på forretningsafdelinger (generalagenturer) oprettet her i landet  

 af udenlandske forsikringsselskaber.
 § 2.  Ansøgning om koncession skal indeholde oplysning  

 om den virksomhed, som selskabet agter at drive med angivelse af  

 forsikringsklasser, grupper af klasser og eventuelle accessoriske risici,  

 jfr. § 8.
§ 3.  Ansøgning om koncession i forbindelse med  

 stiftelsen af et forsikringsselskab, som har til formål at drive  

 forsikringsvirksomhed, der ikke omfatter livsforsikring, skal være ledsaget  

 af ansøgning om stadfæstelse af selskabets vedtægter og anmeldelse til  

 Forsikringsregisteret.
For bygningsbrandforsikring skal tillige indsendes  

 ansøgning om godkendelse af forsikringsbetingelserne.
Stk. 2.  Ansøgning om ændring i en koncession skal være  

 ledsaget af anmeldelse til Forsikringsregisteret.
Er der med henblik på  

 ændring af koncessionen vedtaget ændringer i selskabets vedtægter, indsendes  

 tillige ansøgning om stadfæstelse af disse ændringer.
 Stk. 3.  Er der truffet beslutning om ændring i  

 forsikringsbetingelser for bygningsbrandforsikring, indsendes ansøgning om  

 godkendelse af disse ændringer.
 § 4.  Ansøgning om koncession i forbindelse med  

 stiftelsen af et forsikringsselskab skal i henhold til lov om  

 forsikringsvirksomhed § 28 og § 29 være ledsaget af følgende bilag:
 § 5.  Ansøgning om ændring af en koncession skal være  

 ledsaget af:
 Stk. 2.  Medfører ændring af en koncession en udvidelse  

 af selskabets virksomhed til at omfatte bygningsbrandforsikring, skal  

 selskabet indsende ansøgning om godkendelse af forsikringsbetingelser for  

 bygningsbrandforsikring.
§ 6.  Et udenlandsk forsikringsselskab, der ønsker at  

 oprette en forretningsafdeling her i landet, skal indsende ansøgning om  

 koncession og samtidig hermed anmeldelse til Forsikringsregisteret.
Ansøgning  

 om koncession og anmeldelse til Forsikringsregisteret skal i henhold til lov  

 om forsikringsvirksomhed § 217 være ledsaget af:
 Stk. 2.  På forlangende af Forsikringstilsynet skal der  

 indsendes en autoriseret oversættelse af de i stk. 1 nævnte bilag.
 Stk. 3.  Det udenlandske selskabs ansøgning om  

 koncession skal endvidere være vedlagt en driftsplan, jfr. bestemmelserne i  

 Industriministeriets bekendtgørelse om solvensmargen og kapitalgrundlag for  

 en forsikringsvirksomhed, der ikke omfatter livsforsikring.
 Stk. 4.  Et udenlandsk forsikringsselskab, der har sit  

 vedtægtsmæssige hjemsted inden for De europæiske Fællesskaber, skal fremlægge  

 et solvenscertifikat, der er udstedt af de kompetente myndigheder i  

 hjemlandet, jfr. bestemmelserne i den i stk. 3 nævnte bekendtgørelse.  

 Solvenscertifikatet træder i stedet for de i stk. 1, litra a) og h), nævnte  

 bilag.
Stk. 5.  Ansøgning om ændring af det udenlandske  

 selskabs koncession skal være ledsaget af de i stk. 1, litra a), d), g) og  

 h), nævnte bilag, for så vidt der er sket ændringer i de forhold, hvorom der  

 tidligere er givet oplysninger.
Der skal endvidere indsendes en driftsplan i  

 det omfang, som dette kræves i henhold til Industriministeriets  

 bekendtgørelse om solvensmargen og kapitalgrundlag for en  

 forsikringsvirksomhed, der ikke omfatter livsforsikring.
Et selskab, der er  

 hjemmehørende i De europæiske Fællesskaber, skal indsende et  

 solvenscertifikat, jfr. stk. 4.
Koncessionens indhold § 7.  En koncession gives uden tidsmæssig begrænsning.  

 Koncessionen kan begrænses til et geografisk bestemt område, såfremt  

 selskabet anmoder herom.
 Stk. 2.  De i lov om forsikringsvirksomhed, kapitel 21,  

 omfattede gensidige skadesforsikringsselskaber med særligt begrænset formål,  

 kan kun få koncession til at drive virksomhed her i landet.
 § 8.  Koncessionen gives særskilt for hver af de  

 følgende forsikringsklasser: 1. Ulykker (herunder arbejdsulykker og  

 erhvervssygdomme): summaforsikring, erstatning af økonomiske tab,  

 kombinationer heraf og personbefordring. 2. Sygdom: summaforsikring,  

 erstatning af økonomiske tab og kombinationer heraf. 3. Kaskoforsikring for  

 landkøretøjer (bortset fra jernbaners rullende materiel): alle skader på  

 motordrevne landkøretøjer og ikke-motordrevne landkøretøjer. 4.  

 Kaskoforsikring for jernbanekøretøjer: alle skader på jernbanekøretøjer. 5.  

 Kaskoforsikring for luftfartøjer: alle skader på luftfartøjer. 6.  

 Kaskoforsikring for fartøjer til sejlads på have, indsøer og floder: alle  

 skader på flodfartøjer, indsøfartøjer og havfartøjer. 7. Godstransport  

 (herunder varer, bagage og alt andet gods): alle skader på transporterede  

 varer eller bagage uanset arten af transportmidlet. 8. Brand og naturkræfter:  

 alle skader på ejendom (bortset fra ejendom omfattet af klasserne 3, 4, 5, 6  

 og 7), når de er forårsaget af brand, eksplosion, storm, naturkræfter  

 (bortset fra storm), kerneenergi og jordskred. 9. Andre skader på ejendom:  

 alle skader på ejendom (bortset fra ejendom omfattet af klasserne 3, 4, 5, 6  

 og 7), når disse skader skyldes hagl eller frost samt årsager af enhver art  

 f.eks. tyveri, undtagen de, der er anført under nr. 8.
 10. Ansvarsforsikring for motordrevne landkøretøjer:  

 ethvert ansvar hidrørende fra brugen af motordrevne landkøretøjer (herunder  

 førerens ansvar).
 11. Ansvarsforsikring for luftfartøjer: ethvert ansvar  

 hidrørende fra brugen af luftfartøjer (herunder førerens ansvar).
 12. Ansvarsforsikring for fartøjer til sejlads på  

 have, indsøer og floder: ethvert ansvar hidrørende fra anvendelsen af flod-,  

 indsø- og havfartøjer (herunder førerens ansvar).
 13. Almindelig ansvarsforsikring: ethvert ansvar, der  

 ikke er anført under numrene 10, 11 og 12.
 14. Kredit: almindelig insolvens, eksportkredit, salg  

 på afbetaling, hypotekforsikring og landbrugsforsikring.
 15. Kaution: direkte kaution og indirekte kaution.
 16. Diverse økonomiske tab: arbejdsløshedsrisici,  

 incassotab (almindeligt), dårligt vejr, tab af fortjeneste, fortsatte  

 generalomkostninger, uforudsete handelsudgifter, tab af salgsværdi, husleje-  

 eller indtægtstab, indirekte handelstab, bortset fra de ovenfor nævnte, ikke  

 forretningsmæssige, økonomiske tab og andre økonomiske tab.
 17. Retshjælpsforsikring: retshjælpsforsikring.
 18. Assistance: assistance til personer, der kommer i  

 vanskeligheder under befordring eller under fravær fra bopælen eller det  

 faste opholdssted.
 Stk. 2.  Risici, der er omfattet af een klasse, kan ikke  

 klassificeres i en anden klasse bortset fra de tilfælde, der er anført i stk.  

 5.
 Stk. 3.  Koncessionen omfatter hele den pågældende  

 klasse, medmindre ansøgeren kun ønsker at dække en del af de risici, der  

 hører under vedkommende klasse.
Stk. 4.  Koncession kan gives samtidig for flere  

 klasser.
Når tilladelsen samtidig omfatter:
Stk. 5.  Den koncession, der gives for en  

 forsikringsklasse eller for en gruppe af klasser, omfatter ligeledes dækning  

 af de under en anden klasse hørende accessoriske risici, uden at der kræves  

 koncession til disse risici, såfremt de indgår i den principale risiko og  

 angår det objekt, der er dækket af den kontrakt, der dækker den principale  

 risiko.
Kreditforsikring og kautionsforsikring, jfr. stk. 1, klasse 14 og 15,  

 kan dog ikke være accessoriske risici til andre klasser.
§ 9.  En koncession kan ikke omfatte anden virksomhed  

 end den, der er hjemmel til ifølge vedtægternes angivelse af selskabets  

 formål.
Koncessionen kan omfatte virksomhed, der er mindre omfattende end  

 selskabets formål.
 § 10.  En koncession optages i Forsikringsregisteret i  

 forbindelse med registreringen af selskabets vedtægtsmæssige formål.
 § 11.  En koncession skal indeholde oplysning om:
 § 12.  Afslår Forsikringstilsynet en ansøgning om  

 koncession, skal afgørelsen udfærdiges skriftligt og være ledsaget af en  

 begrundelse.
 Ikrafttræden m.v.
 § 13.  Bekendtgørelsen træder i kraft den 15. juli  

 1987.
 § 14.  Koncessioner til skadesforsikringsvirksomhed  

 udstedt i henhold til bekendtgørelse nr. 480 af 22. september 1975 og  

 bekendtgørelse nr. 455 af 10. september 1981 bevarer deres gyldighed.
