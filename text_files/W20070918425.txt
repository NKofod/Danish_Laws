Landsskatteretskendelse vedr.
Fusion af 2 søsterselskaber -  

 udnyttelse af moderselskabets underskud fra tidligere år I denne sag skal der tages  

 stilling til, om et selskab, som er sambeskattet med sit moderselskab (B  

 A/S),  

 og som er modtagende selskab efter skattefri fusion pr. 1.1.1998 med et  

 søsterselskab som indskydende selskab, kan udnytte et underskud hidrørende  

 fra  

 moderselskabet fra tidligere år.
Landsskatterettens afgørelse Skattepligtig indkomst Regionen har ikke godkendt  

 anvendelse af underskud fra tidligere år fra moderselskab på 2.271.047 kr.,  

 jf.  

 fusionsskattelovens § 8, stk. 6, 1. pkt.
 Landsskatteretten godkender  

 anvendelse af underskud fra tidligere år fra moderselskab 2.271.047 kr.
Generelle oplysninger Moderselskabet B A/S ejede  

 pr. 31. december 1997 100 % af aktierne i datterselskaberne A A/S og C A/S.  

 Datterselskabernes formålsbestemmelse var at drive entreprenørvirksomhed samt  

 anden efter bestyrelsens skøn hermed beslægtet virksomhed.
 C A/S har fra dets 1.  

 regnskabsår (perioden 1.4.1992 - 31.12.1992) og indtil fusionstidspunktet  

 været  

 sambeskattet med moderselskabet B A/S.
A A/S har fra dets 1.  

 regnskabsår (perioden 1.1.1995 - 31.12.1995) været sambeskattet med moder- og  

 søsterselskabet.
Pr. 1. januar 1995 har B A/S overdraget den af selskabet  

 hidtil drevne entreprenørvirksomhed til A A/S.
Sagens oplysninger De to søsterselskaber, A A/S  

 og C A/S, har i henhold til tilladelse af 20. oktober 1998 gennemført en  

 skattefri fusion pr. 1. januar 1998 med A A/S som det modtagende selskab.
B  

 A/S  

 ejer fortsat 100 % af aktierne i A A/S.
For indkomståret 1998 var  

 moderselskabet fortsat sambeskattet med datterselskabet A A/S.
Der indgik  

 ikke  

 andre datterselskaber i sambeskatningen.
 På fusionstidspunktet havde A  

 A/S et fremførselsberettiget underskud på i alt 3.531.726 kr. fra indkomstår  

 1996. Moderselskabet B A/S havde fremførselsberettigede underskud fra 1995 og  

 1996 på hhv. 2.358.585 kr. og 506.747 kr., eller i alt 2.865.332 kr.
 B  

 A/S har for indkomstår 1998 selvangivet en skattepligtig indkomst på -218.714  

 kr. og en sambeskatningsindkomst på 1.614.420 kr.
 A A/S har for indkomstår 1998 selvangivet en  

 skattepligtig indkomst på 8.230.192 kr. før underskudsfremførsel og på  

 1.614.420 kr. efter underskudsfremførsel.
 Underskudsreduktionen på 6.615.772 kr. vedrører  

 udnyttelse af følgende underskud:
 B  

 A/S underskud i 1998:
 218.714 kr.
 B  

 A/S underskud fra 1995 og 1996:
 2.865.332 kr.
 A  

 A/S underskud fra 1996:
 3.531.726 kr.
 I  

 alt:
 6.615.772 kr.
ToldSkats afgørelse Den skattepligtige indkomst  

 for A A/S for indkomstår 1998 er ansat til 8.032.222 kr., da der ikke er  

 godkendt anvendelse af underskud i alt 6.417.802 kr.
Klagen angår 2.271.047  

 kr.  

 af denne regulering.
Reguleringer på i alt  

 4.146.755 kr.  som der er enighed om - angår dels ikke godkendt  

 anvendelse af  

 A A/S´s eget underskud fra tidligere år 3.531.726 kr. med henvisning til  

 fusionsskattelovens § 8, stk. 6, 1. pkt., dels ikke godkendt anvendelse af  

 underskud fra moderselskabet 615.029 kr. med henvisning til  

 sambeskatningsvilkår 2.4.2., jf.
TS-cirk. 1997-39.
Reguleringen  

 på 2.271.047 kr.  som der er uenighed om - angår ikke godkendt  

 anvendelse af underskud  

 fra moderselskabet fra tidligere år med henvisning til fusionsskattelovens §  

 8,  

 stk. 6, 1 pkt.
Af fratrukket underskud fra moderselskabet for tidligere år (i  

 alt 2.865.332 kr.), er 594.285 kr. således nægtet allerede som følge af  

 sambeskatningsvilkår 2.4.2, jf. foran.
Det  

 fremgår af fusionsskattelovens § 8, stk. 6 (lovbekendtgørelse nr. 954 af 5.  

 november 1996), at foreligger der ved fusionen i et af selskaberne underskud  

 fra tidligere år, kan dette underskud uanset bestemmelsen i ligningslovens §  

 15  

 ikke bringes til fradrag ved det modtagende selskabs indkomstopgørelse.
Dette  

 gælder dog ikke, når et moderselskab fusionerer med et datterselskab, hvormed  

 det har været sambeskattet indtil fusionsdatoen og i de seneste 5 indkomstår  

 forud herfor.
A A/S´s eget underskud på  

 3.531.726 kr. fra indkomståret 1996 kan ikke føres til fradrag i selskabets  

 egen indkomst i indkomståret 1998, jf. direkte ordlyden i fusionsskattelovens  

 §  

 8, stk. 6. 1. pkt.
Underskuddet kan, som følge af sambeskatningsreglerne,  

 fremføres til fradrag i øvrige sambeskattede selskabers (konkret B A/S),  

 fremtidige skattepligtige indkomster efter bestemmelserne i  

 sambeskatningscirkulæret.
For  

 underskuddet på 2.271.047 kr. hidrørende fra moderselskabet er forholdet ikke  

 umiddelbart omfattet af en ordlydsfortolkning af fusionsskattelovens § 8,  

 stk.  

 6, men praksis, jf. bl.a.
TfS 1995.117 og Ligningsvejledning 1998, S.D.1.9.  

 s.  

 133 ff har anlagt en såkaldt enhedspraksis, hvorefter det modtagende selskab  

 og  

 de med dette selskab indtil fusionen sambeskattede selskaber i relation til  

 fusionsskattelovens § 8, stk. 6, må betragtes som en enhed.
Herefter kan  

 underskuddet fra B A/S ikke anvendes i det modtagende selskabs indkomst efter  

 fusionen.
Klagerens påstand og argumenter Der er fremsat påstand om, at  

 den skattepligtige indkomst for indkomstår 1998 nedsættes med 2.271.047 kr.  

 fra  

 8.032.222 kr. til 5.761.175 kr.
 Det gøres gældende, at der ikke  

 i fusionsskattelovens § 8, stk. 6, er hjemmel til at foretage  

 underskudsbegrænsningen  

 på 2.271.047 kr. vedrørende underskud fra tidligere år fra B A/S.  

 Begrænsningen  

 af retten til fremførsel af skattemæssigt underskud hidrørende fra  

 moderselskabet til det modtagende selskab er således hverken omfattet af  

 ordlyden af fusionsskattelovs § 8, stk. 6, eller forarbejderne hertil.
Fusionsskattelovens § 8, stk.  

 6, vedrører efter sin ordlyd og efter lovens § 8 i øvrigt alene underskud  

 hidrørende fra de selskaber, som indgår i fusionen.
B A/S indgik ikke i  

 fusionen.
 Lovens forarbejder støtter  

 ingen steder regionens fortolkning af bestemmelsen.
 Det har også stedse været  

 forudsat i ligningsvejledninger, som Told- og Skattestyrelsen udgiver, at  

 underskudsbegrænsningen alene omfatter de fusionerede selskaber (og i et vist  

 omfang disses datterselskaber). Af Ligningsvejledningen i afsnit S.D.1.9 for  

 1998 og 2005 fremgår således indledningsvis følgende i forbindelse med  

 gennemgangen af fusionsskattelovens § 8, stk. 6:
Ifølge FUL § 8, stk. 6, 1.  

 pkt.., kan underskud fra tidligere år i de fusionerende selskaber uanset  

 bestemmelsen i LL § 15 ikke bringes til fradrag i det modtagne selskabs  

 indkomstopgørelse.
Dette gælder såvel underskud i det indskydende selskab som  

 underskud i det modtagende selskab   I Ligningsvejledningen for  

 2005, afsnit S.D.1.9, fremkommer følgende konklusion vedrørende rækkevidden  

 af  

 den før 1. juli 2002 bindende regel i fusionsskattelovens § 8, stk. 6:
Sammenfattende kan det  

 siges, at FUL § 8, stk. 6, 1. pkt. udelukker, at underskud i det indskydende  

 selskab og dettes eventuelle datterselskaber, kan udnyttes af det modtagende  

 selskab.
Ligeledes kan ej heller underskud i det modtagende selskab og dettes  

 eventuelle datterselskaber udnyttes i det modtagende selskab.
FUL § 8, stk.  

 6,  

 1. pkt. kan imidlertid ikke i øvrigt indskrænke adgangen til  

 underskudsfremførsel efter reglerne om sambeskatning.
Ved f.eks. fusion af  

 søsterselskaber, der er sambeskattet med deres fælles moderselskab, kan  

 underskud  

 i det indskydende selskab ikke fradrages ved det modtagende søsterselskabs  

 indkomstopgørelse efter fusionen, men underskuddet kan som følge af  

 sambeskatningsreglerne fradrages i koncernens sambeskattede indkomst.  

 Underskud  

 i det modtagende søsterselskab kan heller ikke fradrages ved dette selskabs  

 indkomstopgørelse efter fusionen, men underskuddet kan ligeledes som følge af  

 sambeskatningsreglerne, fradrages i koncernens sambeskattede indkomst, skd.  

 1981.57.152. Ud over lovens ordlyd støtter  

 lovens forarbejder tillige, at der ikke ved indsættelsen af  

 fusionsskattelovens  

 § 8, stk. 6, skulle ske en indskrænkning i det modtagende selskabs adgang til  

 at udnytte underskud fra moderselskabet.
Advokat Michael Serup har i bogen  

 Fusionsskatteloven med kommentarer, 2 udgave, side 106-107  

 gennemgået den  

 historiske baggrund for bestemmelsen.
På side 108 konkluderes følgende:
Som den skitserede  

 forhistorie viser, kan det lægges til grund, at bestemmelsen er baseret på to  

 delvist modstridende hensyn Der er tale om en værnsregel,  

 som grundlæggende skal forhindre skattemæssigt betingede fusioner, hvor et  

 overskudsgivende selskab fusionerer med et underskudsgivende selskab.
Derfor  

 afskæres det modtagende selskab fra at udnytte den almindelige adgang til  

 underskudsfremførsel efter LL § 15.
Den skattefri fusion skal  

 imidlertid ikke stille de fusionerede selskaber hverken ringere eller bedre,  

 end hvis de i stedet havde opretholdt eksisterende sambeskatningsenheder.  

 Derfor tillades underskudsfremførsel, der kunne have fundet sted efter  

 reglerne  

 om sambeskatning, jf. nedenfor. Undtagelsen i  

 fusionsskattelovens § 8, stk. 6, 2. pkt., om konsekvenserne ved fusion mellem  

 moder- og datterselskaber støtter tillige, at der ikke kan ske den foretagne  

 underskudsbegrænsning.
Man har ved denne bestemmelse netop præciseret, at man  

 ikke ønsker at begrænse underskudsfremførselsadgangen ved fusioner mellem  

 moder- og datterselskaber, som var sambeskattede forud for fusionen.
Når man  

 ikke ønsker at begrænse underskudsfremførslen ved en direkte fusion mellem et  

 moderselskab  

 og et datterselskab, som før fusionen var sambeskattet, vil der så meget  

 desto  

 mere heller ikke være grundlag for en sådan begrænsning, hvor moderselskabet  

 ikke indgår i fusionen.
 Det må derfor klart kunne  

 fastslås, at det ikke har været lovgivers formål at gøre indgreb i den  

 underskudsfremførsel,  

 som sambeskatningsreglerne udstedt med hjemmel i selskabsskattelovens § 31  

 giver grundlag for, og at lovgiver på ingen måde har haft nogen intention om  

 at  

 begrænse underskudsfremførslen mellem moderselskabet og datterselskabet,  

 såfremt underskuddet vedrører underskud for den periode, hvor selskaberne har  

 været sambeskattede.
 Sammenfattende konkluderes,  

 at B A/S og A A/S med hjemmel i selskabsskattelovens § 31 med tilhørende  

 cirkulærer  

 m.v. har et retskrav på at kunne fradrage den del af B A/S´s underskud fra  

 indkomstår forud for fusionen mellem C A/S og A A/S, som kunne anvendes i de  

 under sambeskatningen værende selskaber.
I medfør af  

 fusionsskattelovens § 8, stk. 6, er det modtagende selskab (her A A/S),  

 afskåret fra efter fusionen at udnytte egne fremførbare underskud.
Derimod  

 kan  

 eventuelle uudnyttede underskud også efter fusionen fradrages i koncernens  

 sambeskattede indkomst i kraft af den eksisterende sambeskatning, som også er  

 opretholdt efter fusionen.
Landsskatterettens bemærkninger og begrundelse Klagen angår alene, at A A/S,  

 som er sambeskattet med sit moderselskab, B A/S, og som er modtagende selskab  

 efter skattefri fusion pr. 1.1.1998 med et søsterselskab som indskydende  

 selskab, ikke er anset at kunne udnytte et underskud hidrørende fra  

 moderselskabet fra tidligere år på 2.271.047 kr., jf. fusionsskattelovens §  

 8,  

 stk. 6, 1. pkt., idet selskabet og moderselskabet er betragtet som en enhed.
 I fusionsskattelovens dagældende  

 § 8, stk. 6, 1. og 2. pkt. hedder det:
Foreligger der ved fusionen i  

 et af selskaberne underskud fra tidligere år, kan dette underskud uanset  

 bestemmelsen i ligningslovens § 15 ikke bringes til fradrag ved det  

 modtagende  

 selskabs indkomstopgørelse.
Dette gælder dog ikke, når et moderselskab  

 fusionerer med et datterselskab, hvormed det har været sambeskattet indtil  

 fusionsdatoen og i de seneste 5 indkomstår forud herfor.
Videre hedder det i cirkulære  

 nr. 31 af 22. februar 1996 om fusionsskatteloven, pkt. 1.8.7. (2), som for  

 indkomståret 1998 er indarbejdet i Ligningsvejledningen for Aktionærer og  

 Selskaber 1998, jf. herved afsnit S.D.1.9, bl.a.: Det indskydende  

 selskab og  

 de selskaber, der indtil fusionen var sambeskattet med dette, betragtes i  

 relation til fusionsskattelovens § 8, stk. 6, som en samlet enhed.
Ligeledes  

 betragtes det modtagende selskab og de selskaber, der indtil fusionen var  

 sambeskattet med dette, som en samlet enhed.
Dette indebærer, at uudnyttede  

 underskud i selskaber, der indtil fusionen var sambeskattet med det  

 indskydende  

 selskab henholdsvis det modtagende selskab, som udgangspunkt ikke kan  

 fradrages  

 ved det modtagende selskabs indkomstopgørelse efter fusionen. Henset til, at fusionen  

 vedrører to søsterselskaber, som forinden fusionen var sambeskattet med deres  

 moderselskab, kan bestemmelsens 1. punktum ikke udstrækkes til at omfatte  

 moderselskabets underskud.
Det bemærkes, at for så vidt bestemmelsen er anset  

 for anvendelig i Landsskatterettens afgørelse i TfS 1991.269, var der tale om  

 underskud i et datterselskab til et af de fusionerede selskaber.
 Fradragsbegrænsningen efter  

 bestemmelsens 1. pkt. kan derfor ikke medføre, at B A/S´s underskud fra  

 tidligere år ikke kan udnyttes af det modtagende selskab A A/S efter de for  

 sambeskattede selskaber almindeligt gældende regler.
 Den påklagede regulering på  

 2.271.047 kr. bortfalder derfor, hvilket er tiltrådt af SKAT.
