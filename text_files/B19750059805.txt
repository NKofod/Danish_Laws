 I medfør af § 30, stk. 3, i lov nr. 199 af 2. april 1974 om banker og  

 sparekasser fastsættes:
§ 1.  Ejer en bank eller sparekasse en spå stor del af  

 aktierne i et aktieselskab eller af anparterne i et anpartsselskab, at de  

 repræsenterer flertallet af stemmerne, anses banken eller sparekassen som  

 moderselskab og det sidstnævnte selskab som datterselskab.
Ejer et  

 datterselskab eller et moderselskab i forening med et eller flere  

 datterselskaber tilsammen så mange aktier eller anparter i et selskab som  

 nævnt i 1. pkt., anses sidstnævnte selskab ligeledes som datterselskab af  

 moderselskabet.
 Stk. 2.  Har en bank eller sparekasse i øvrigt på grund  

 af aktiebesiddelse, anpartsbesiddelse eller aftale, herunder om belåning af  

 aktier eller anparter, en bestemmende indflydelse over et aktieselskab eller  

 over et anpartsselskab og en betydelig andel i dets driftsresultat, anses  

 banken eller sparekassen ligeledes som moderselskab og det sidstnævnte  

 selskab som datterselskab.
 Stk. 3.  Tilsynet med banker og sparekasser afgør på  

 grundlag af en konkret vurdering, om banker og sparekasser til koncernen skal  

 medregne virksomhed, som midlertidigt drives i henhold til bank- og  

 sparekasselovens § 1, stk. 4.
 Stk. 4.  Moder- og datterselskaber udgøri en forening en  

 koncern.
§ 2.  For hvert regnskabsår udarbejdes i  

 moderselskaber et koncernregnskab.
Koncernregnskabet skal opgøres pr. samme  

 dato som moderselskabets årsregnskab og kan bestå af enten en koncernbalance  

 eller en koncernredegørelse.
Stk. 2.  Moderselskabets revisorer skal revidere  

 koncernregnskabet og koncernselskabernes indbyrdes regnskabsmæssige forhold.  

 Et datterselskabs bestyrelse og direktion skal give moderselskabets revisorer  

 adgang til at foretage de undersøgelser, disse finder nødvendige, og skal  

 sørge for, at revisorerne får de oplysninger og den bistand, som de anser for  

 nødvendig for udførelsen af deres hverv.
Det reviderede koncernregnskab  

 underskrives af bestyrelsen og direktionen og indsendes til tilsynet med  

 banker og sparekasser og offentliggøres i overensstemmelse med reglerne i  

 bank- og sparekasselovens § 37, stk. 1 og 2, jfr. regnskabsbekendtgørelsens  

 §§ 3 og 4.
§ 3.  En koncernbalance skal indeholde et sammendrag  

 af moder- og datterselskabernes status opgjort i overensstemmelse med god  

 regnskabsskik og under iagttagelse af de tilsvarende regler i tilsynets  

 bekendtgørelse nr. 595 af 13. december 1974 for så vidt angår  

 vurderingsprincipper, formkrav og specifikationsgrad.
Koncernbalancen  

 indsendes til tilsynet og offentliggøres i overensstemmelse med vedlagte  

 skema.
Stk. 2.  En koncernredegørelse skal oplyse det samlede  

 beløb af moderselskabets tilgodehavende hos og gæld til hver enkelt  

 datterselskab og hvert enkelt datterselskabs tilgodehavender hos og gæld til  

 andre datterselskaber og moderselskabet.
I redegørelsen skal endvidere  

 oplyses hvert enkelt datterselskabs samlede gælds- og garantiforpligtelser.
I  

 redegørelsen skal tillige oplyses hvert enkelt datterselskabs årsresultat  

 samt dets egenkapital eller tab, for så vidt angår den på moderselskabet  

 faldende andel heraf, i det omfang dette ikke er taget i betragtning i  

 moderselskabets status ved værdiansættelsen af aktierne eller anparterne i  

 det pågældende datterselskab.
Redegørelsen skal være opgjort i  

 overensstemmelse med de i § 3, stk. 1 anførte principper.
Tilsynet kan kræve  

 yderligere oplysninger til redegørelsen.
Stk. 3.  Såvel i koncernbalance som i koncernredegørelse  

 skal der gives oplysninger om koncernens årsresultat samt om den samlede  

 egenkapital eller det samlede tab indenfor koncernen.
Ved beregningen af de  

 nævnte beløb skal der ske fradrag af interne fortjenester og af foretagen  

 udbytteudbetaling mellem koncernselskaberne.
 Stk. 4.  Som intern fortjeneste anses den på  

 moderselskabet faldende andel af fortjenesten ved overdragelse af aktiver  

 mellem moder- og datterselskaber, så længe overdragelse ikke har fundet sted  

 til en uden for koncernen stående køber, eller det pågældende aktiv er  

 tilsvarende nedskrevet eller forbrugt hos det koncernselskab, som har  

 erhvervet aktivet.
 § 4.  Tilsynet med banker og sparekasser kan efter en  

 konkret vurdering af den enkelte banks eller sparekasses forhold gøre  

 undtagelse fra den i § 2 anførte valgfrihed mellem koncernbalance og  

 koncernredegørelse.
 § 5.  Bekendtgørelsen træder i kraft ved  

 offentliggørelsen i lovtidende.
 Tilsynet med banker og sparekasser, den  

 5. december 1975.
 Knud Agbo.
/C.
A.
Otholm.
 Skema for koncernbalance.
A.
AKTIVER:
1. Kassebeholdning ----- 2. Tilgodehavender i Danmarks Nationalbank ----- 3. Tilgodehavender i indenlandske banker og  

 sparekasser ----- 4. Tilgodehavender i udenlandske pengeinstitutter m.v.  

 ----- 5. Beholdning af obligationer ----- 6. Beholdning af aktier m.v. ----- (Heraf egne aktier nom.------kr.).
 7. Udlån:
7.1 Udlånskonti med adgang til variabel udnyttelse ----- 7.2 Veksler ----- 7.3 Byggelån ----- 7.4 Prioritetslån:
7.4.1. Uopsigelige pantebreve med fast rente ----- 7.4.2. Andre prioritetslån ----- 7.5 Andre udlån ----- 8. Garantidebitorer ----- Blandt deponerede  

 sikkerhed under 7 og 8 udgør egne aktier nom.------kr.). 9. Faste ejendomme  

 ----- 10. Maskiner og inventar m.v. ----- 11. Andre aktiver ----- Aktiver i alt ----- B: GÆLD OG EGENKAPITAL:
 1. Indlån:
1.1 På anfordring eller med kortere varsel end 1 måned ----- 1.2 Med opsigelsesvarsel på 1 måned til under 12 måneder ----- 1.3 Med opsigelsesvarsel på 12 måneder og derover samt på særlige indlånsformer ----- 2. Gæld til Danmarks Nationalbank ----- 3. Gæld til indenlandske banker og sparekasser ----- 4. Gæld til udenlandske pengeinstitutter m.v. ----- 5. Afgivne garantier ----- 6. Prioritetsgæld i faste ejendomme ----- 7. Andre passiver ----- Forpligtelser i alt ----- 8. Ansvarlig indskudskapital ----- 9. Koncernens egenkapital:
9.1. Moderselskabets aktiekapital/garantikapital ----- 9.2. Koncernens reserver ----- Passiver i alt ----- C.
KONCERNENS RESULTAT:
a.
Resultat af ordinær drift før kursregulering og skat.
b.
Resultat før skat.
 c. Årets nettoresultat.
D.
Datterselskaber.
