Bindende forhåndsbesked  

 virksomhedsordningen   udlån af opsparede midler til  

 investeringsselskab I en anmodning om bindende forhåndsbesked blev  

 Ligningsrådet anmodet at besvare følgende  

 spørgsmål:
"Kan A  fra sin virksomhed under virksomhedsordningen  

 foretage et udlån til et af  ham 100 pct. ejet anpartsselskabet, der  

 driver finansiel virksomhed, uden om hæverækkefølgen i  

 virksomhedsskattelovens § 5?" Ligningsrådet besvarede spørgsmålet  

  benægtende.
Det fremgik af sagens oplysninger, at A driver en  

 virksomhed med svineproduktion under virksomhedsordningen.
Han har fornylig  

 stiftet et anpartsselskab, hvis vedtægtsmæssige formål er  

 angivet til: "at drive handel med værdipapirer, investere i ejendomme  

 samt anden formueforvaltning".  A påtænker  at stille  

 økonomiske midler til rådighed for selskabet hidrørende  

 fra virksomheden.
Det er således tanken, at den overskydende likviditet  

 i virksomheden skal lånes ud, i stedet for at  pengene sættes i  

 banken.
 Der har indtil videre ikke været nogen  

 erhvervsmæssig aktivitet i selskabet, der er blevet stiftet efter  

 etableringen af virksomheden med svineproduktion.
Ifølge forespørgerens revisor vil  

 udlån fra virksomheden til anpartsselskabet  blive anvendt til  

 investering i overensstemmelse med selskabets formålsbestemmmelse, og  

 lånet vil blive forrentet på markedsvilkår.
Der var  

 på tidspunktet for indgivelsen af anmodningen om bindende  

 forhåndsbesked ikke truffet beslutning om lånets løbetid  

 og forrentning.
 Revisoren har anført, at der hverken direkte eller  

 indirekte vil ske overførsel fra virksomhedsøkonomien til A's  

 privatøkonomi i forbindelse med ydelsen af lånet.
 Told- og Skattestyrelsen afgav følgende  

 udtalelse til Ligningsrådet:
Uanset at det påtænkte udlån af ledig  

 likviditet fra virksomheden til anpartsselskabet sker på  

 markedsmæssige vilkår med hensyn til forrentning m.v. kan  

 udlånet efter Told- og Skattestyrelsens opfattelse ikke anses for  

 erhvervsmæssigt, og det kan derfor ikke indgå i  

 virksomhedsordningen.
Told- og Skattestyrelsen  lægger herved  

 vægt på, at lånet i overvejende grad må anses for  

 ydet med henblik på varetagelsen af A's interesser som  

 eneaktionær i anpartsselskabet, og at det forekommer  tvivlsomt, om A  

 ville have ydet et tilsvarende lån til et af ham uafhængigt  

 selskab.
Endvidere lægger Styrelsen vægt på, at den del af  

 afkastet fra aktierne m.v. , der overstiger den aftalte rente på  

 lånet, ikke går tilbage til virksomheden, men tilfalder selskabet  

 og dermed A som eneaktionær.
Han opnår herved at kunne drage  

 personlig nytte af midlerne på konto for opsparet overskud, før  

 der sker endelig beskatning heraf.
 Told- og Skattestyrelsen indstillede herefter til  

 Ligningsrådet, at det rejste spørgsmål besvares  

 benægtende.
 Ligningsrådet tiltrådte Told- og  

 Skattestyrelsens indstilling.
