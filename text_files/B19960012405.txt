 I medfør af § 7, stk. 1 og 3, § 9, § 10, stk. 1, § 12, § 15, stk. 1, § 34  

 og § 35, stk. 2, i lov om husdyrsygdomme, jf. lovbekendtgørelse nr. 381 af 7.  

 juni 1993, fastsættes:
Definitioner § 1.  I denne bekendtgørelse forstås ved:
 Høns, kalkuner, gæs og ænder af alle aldre beregnet til produktion af  

 rugeæg.
 Fjerkræ, hvis alder ikke er over 72 timer, og som ikke har optaget foder.  

 Moskusænder (cairina mosechata) eller krydsninger heraf må dog gerne fodres  

 inden for de nævnte 72 timer.
 Bedrift med fjerkræ registreret af Veterinærdirektoratet som avls-,  

 centralopdrætnings-, formerings-, opdrætnings- eller rugevirksomhed.
 Virksomhed, hvis aktivitet består i produktion af fjerkræ til avls- og  

 formeringsvirksomheder.
 Virksomhed, hvis aktivitet består i opdrætning af fjerkræ til  

 rugeægsproduktion.
 Virksomhed, hvis aktivitet består i produktion af rugeæg.
 Virksomhed, hvis aktivitet består i opdrætning af fjerkræ til  

 konsumægsproduktion, der leveres til autoriseret ægpakkeri.
 Virksomhed, hvis aktivitet består i maskinel udrugning af rugeæg.
Registreringsbetingelser § 2.  Enhver rugerivirksomhed med en  

 rugemaskinekapacitet på over 1000 æg skal før ibrugtagning registreres i  

 Veterinærdirektoratet.
Ved rugemaskinekapacitet forståes det største antal  

 rugeæg, der på samme tid kan ligge i forrugerne.
 Stk. 2.  Enhver avls-, centralopdrætnings- og  

 formeringsvirksomhed, der danner baggrund for en registreret  

 rugerivirksomhed, skal før ibrugtagning registreres i Veterinærdirektoratet.
 Stk. 3.  Opdrætningsvirksomheder, som ønsker at deltage  

 i samhandelen inden for Den Europæiske Union skal før ibrugtagning lade sig  

 registrere i Veterinærdirektoratet.
 § 3.  Registrering af en virksomhed kan omfatte enten:
 Kun en af de nævnte fjerkræarter må befinde sig på ejendommen.
 Stk. 2.  Veterinærdirektoratet kan dog give tilladelse  

 til, at gæs og ænder holdes på samme ejendom.
 § 4.  Ansøgning om registrering af avls-,  

 centralopdrætnings-, opdrætnings-, formerings- eller rugerivirksomhed skal  

 indsendes til Veterinærdirektoratet, ledsaget af en beskrivelse af den  

 aktivitet, virksomheden agter at udøve, indretning og beliggenhed samt  

 angivelse af virksomhedsejerenes navn, adresse og telefonnummer.
 Stk. 2.  Inden for en virksomheds område må der ikke  

 udøves andre aktiviteter end sådanne, hvortil virksomheden er registreret, og  

 de enkelte lokaler må kun benyttes til det formål, hvortil de er beregnet.
 Stk. 3.  For virksomheder, som ved denne bekendtgørelses  

 ikrafttræden er godkendt som avls-, centralopdrætnings-, formerings- og  

 rugerivirksomheder, er godkendelsen fortsat gældende.
 § 5.  Ejerskifte, flytning, udvidelse, ophør eller  

 anden væsentlig ændring af en virksomheds aktivitet skal skriftligt meddeles  

 Veterinærdirektoratet inden 1 måned efter, at ændringen er sket.
 § 6.  En virksomhed må kun modtage fjerkræ, rugeæg og  

 sæd, som kommer direkte fra virksomheder registreret i henhold til denne  

 bekendtgørelse, eller som er indført fra et tredjeland efter bestemmelserne i  

 Veterinærdirektoratets bekendtgørelse om dyresundhedsmæssige betingelser for  

 samhandelen inden for Det Europæiske Fællesskab (EF) med fjerkræ og rugeæg  

 samt indførsel heraf fra tredjelande.
 § 7.  Veterinærdirektoratet kan suspendere eller  

 tilbagekalde en virksomheds registrering, hvis betingelserne i denne  

 bekendtgørelse konstateres overtrådt.
 Stk. 2.  Veterinærdirektoratet kan for eksisterende  

 registrerede virksomheder tillade, at registreringen opretholdes, selv om  

 kravene i denne bekendtgørelse ikke er fuldt opfyldt.
 § 8.  En virksomheds registrering vil blive  

 suspenderet, hvis der blandt en virksomheds fjerkræ opstår mistanke om eller  

 konstateres en af de i bilag 1 nævnte sygdomme, eller hvis der er tilført  

 virksomheden fjerkræ, rugeæg eller sæd fra en anden virksomhed, hvor der er  

 opstået mistanke om eller konstateret en af disse sygdomme, eller der  

 foreligger anden form for smittefarlig kontakt.
 Stk. 2.  Fornyet registrering kan meddeles, når  

 betingelserne i bilag 2 er opfyldt.
Generelle bestemmelser om virksomhedernes indretning og drift § 9.  Enhver virksomhed skal have tilknyttet en  

 tilsynsførende dyrlæge, som Veterinærdirektoratet har godkendt til at føre  

 tilsyn med fjerkrævirksomheder.
 § 10.  Avlsvirksomheder må kun tilføres daggammelt  

 fjerkræ udruget af æg produceret på avlsvirksomheder og sæd fra andre  

 avlsvirksomheder.
 Stk. 2.  Centralopdrætningsvirksomheder må kun tilføres  

 daggammelt fjerkræ udruget af æg produceret på avlsvirksomhed.
 Stk. 3.  Formeringsvirksomheder må kun tilføres fjerkræ  

 fra avls- eller centralopdrætningsvirksomheder.
 Stk. 4.  Opdrætningsvirksomheder må kun tilføres  

 daggammelt fjerkræ udruget af æg produceret på formeringsvirksomheder.
 § 11.  Virksomheder med høns eller kalkuner samt  

 avlsvirksomheder med ænder skal holde alt fjerkræ i staldrum.
 Stk. 2.  Løbegårde for gæs i avlsvirksomheder skal være  

 indrettet med gulv, der er uigennemtrængeligt for vand samt forsynet med  

 sikkert hegn og overdækket, så kontakt med vilde fugle i videst muligt omfang  

 undgås.
 § 12.  I avls- og formeringsvirksomheder skal æg,  

 beregnet til rugning, desinficeres straks efter indsamlingen ved  

 formalinrygning eller på anden måde godkendt af Veterinærdirektoratet.
 § 13.  Fjerkræ, der er tilført en virksomhed fra  

 forskellige virksomheder, må kun holdes i samme lokale, hvis  

 Veterinærdirektoratet har givet tilladelse hertil.
 § 14.  Bygningerne skal være grundmurede eller opført  

 på fast sokkel.
Stk. 2.  Der skal etableres forrum ved indgangen til de  

 enkelte huse.
Forrummet skal inddeles i en ren og en uren afdeling ved en  

 rist, hvor skift af fodtøj kan finde sted.
Såfremt områder af forrummet,  

 herunder el-installationer, ikke kan rengøres ved vask, skal der støvsuges  

 efter behov.
§ 15.  Arealerne omkring bygningerne skal holdes rene  

 og veldrænede.
Såfremt der direkte op ad husene findes vegetation, der  

 hindrer gnaverbekæmpelse, skal denne fjernes.
Stk. 2.  Samtlige lokaler, inventar og redskaber skal  

 holdes i god orden, rene og vel vedligeholdte.
Staldrum for fjerkræ, forrum,  

 ventilationssystem, anvendte foder- og drikkeanlæg samt redskaber skal  

 umiddelbart efter tømning rengøres og desinficeres, og nyt fjerkræ må ikke,  

 bortset fra rugerivirksomheder, indsættes før tidligst 14 dage herefter.  

 Rengørings- og desinfektionsmidler skal være godkendt af  

 Veterinærdirektoratet.
 § 16.  I en virksomhed skal samtlige lokaler, der  

 anvendes til fjerkræ, rugeæg, desinfektion af rugeæg, forruger, klækker eller  

 emballage til fjerkræ og rugeæg, have gulv, der er uigennemtrængeligt for  

 vand og indrettet med afløb.
Stk. 2.  Det skal sikres, at hunde og katte ikke færdes  

 i lokalerne.
Lokalerne skal endvidere i videst muligt omfang være sikret mod  

 rotter, mus, fugle og insekter, og disse skal bekæmpes i fornødent omfang.
 Stk. 3.  Virksomheden skal være indrettet på en sådan  

 måde, at lokalerne let og effektivt kan rengøres og desinficeres, uden at  

 materialerne ødelægges eller beskadiges.
§ 17.  I virksomhedens lokaler skal forefindes solide  

 beholdere, forsynet med tætsluttende låg, til midlertidig opbevaring af al  

 affald med undtagelse af gødning.
Kun affaldsprodukter fra virksomheden må  

 deponeres heri.
Beholderne må kun opbevares uden for virksomhedens lokaler,  

 hvis de placeres på cementeret underlag på en indhegnet aflukkelig plads,  

 hvor der er truffet fornødne foranstaltninger mod hunde og katte, rotter,  

 mus, fugle og insekter.
Affaldet, der opbevares i beholderne, skal  

 destrueres.
 Stk. 2.  Opbevaringsmåder og den endelige deponering af  

 gødning skal godkendes af Veterinærdirektoratet.
§ 18.  Personalet må ikke uden for virksomheden have  

 kontakt med fjerkræ, herunder andre arter end omfattet af denne  

 bekendtgørelse, eller produkter, der kan udgøre en smitterisiko.
Flere  

 virksomheder under samme ejer kan dog have fælles personale.
Stk. 2.  Personale, der har kontakt med anden animalsk  

 produktion, skal være særlig omhyggelig med hygiejnen.
Dette indebærer blandt  

 andet total skift af tøj og fodtøj ved ankomst til virksomheden.
Stk. 3.  Personalet skal være iført egnet arbejdstøj og  

 vaske hænder i nødvendigt omfang.
Personalet skal foretage skift af  

 overtrækstøj samt desinfektion og skift af fodtøj ved de enkelte  

 virksomheders ind- og udgange.
 § 19.  Besøgende, herunder den tilsynsførende dyrlæge  

 og konsulenter, skal være iført overtrækstøj og i øvrigt forholde sig som  

 beskrevet i § 18, stk. 3. Besøg skal dog i videst mulig omfang undgås.
§ 20.  Transport af fjerkræ, rugeæg eller sæd fra en  

 virksomhed skal foregå i egnet engangsemballage.
Flergangsemballeage kan  

 anvendes efter tilladelse fra Veterinærdirektoratet.
Flergangsemballage må  

 kun anvendes efter at være rengjort og desinficeret efter metoder godkendt af  

 Veterinærdirektoratet.
 Stk. 2.  Brugt engangsemballage må ikke hjemtages.  

 Opbevaring af urenset og udesinficeret flergangsemballage skal godkendes af  

 Veterinærdirektoratet.
 Stk. 3.  Transport af fjerkræ til virksomheden skal  

 foregå uden, at de transporterede dyr kommer i kontakt med andet fjerkræ,  

 herunder også andre arter end omfattet af denne bekendtgørelse.
Rugerivirksomheder § 21.  Rugerivirksomheder må kun tilføres rugeæg fra  

 avls- eller formeringsvirksomheder, og der må ikke forekomme andet fjerkræ  

 end daggammelt fjerkræ, udruget på den pågældende virksomhed.
 § 22.  På en rugerivirksomhed skal forefindes  

 særskilte lokaler til de enkelte arbejdsprocesser således, at disse kan  

 opdeles med henblik på nedsættelse af risiko for smittespredning.
 § 23.  Driften skal tilrettelægges således, at de  

 enkelte arbejdsprocesser sektioneres, og at fjerkræ, redskaber og personer så  

 vidt muligt bevæger sig fra rent til urent i virksomheden  

 (envejstrafik-princippet).
 Stk. 2.  Arbejdstøjet skal skiftes i nødvendigt omfang,  

 og fodtøj desinficeres eller skiftes ved ankomst til hvert enkelt af  

 virksomhedens afsnit, og når disse forlades.
 § 24.  Udrugning af rugeæg skal ske, så rugeæg fra en  

 given avls- eller formeringsvirksomhed altid kan identificeres i  

 rugemaskinen.
Stk. 2.  Ruge- og klækkemaskiner skal rengøres og  

 desinficeres mellem hver rugning og klækning.
Anvendes kontinuerlig rugning,  

 skal inventar og transportudstyr med rugeæg rengøres og desinficeres inden  

 anbringelse i forrugere, og maskinen skal rengøres for støv ved hjælp af  

 støvsuger inden ilægning af rugeæg.
Stk. 3.  Lokaler for kønssortering og for opbevaring af  

 daggammelt fjerkræ skal tømmes mellem hver klækning.
Inden nyt fjerkræ  

 indsættes, skal der foretages rengøring og desinfektion af lokaler og  

 inventar.
 § 25.  En rugerivirksomhed, der udruger både avls- og  

 formeringsfjerkræ, må ikke klække rugeæg fra avlsvirksomheder samme dag, der  

 klækkes rugeæg fra formeringsvirksomheder.
 § 26.  Rugerivirksomheder skal desinficere alle rugeæg  

 ved modtagelsen ved formalinrygning eller på anden måde godkendt af  

 Veterinærdirektoratet.
 Stk. 2.  Desinfektion af rugeæg ved formalinrygning skal  

 foregå i et særligt lokale. Æggene skal umiddelbart efter desinfektionen  

 anbringes i et velisoleret opbevaringsrum med mulighed for ventilation og  

 temperaturregulering. Æggene må ikke berøres eller ompakkes efter  

 desinfektion.
 Stk. 3.  Behandling af rugeæg med medikamenter må kun  

 foregå i opbevaringslokale for rugeæg eller særskilt lokale.
 Stk. 4.  Vaccination og behandling af daggamle kyllinger  

 med medikamenter må kun finde sted i et særskilt lokale.
Sundhedskontrol § 27.  Virksomhedens tilsynsførende dyrlæge skal  

 rutinemæssigt indsende prøver fra virksomheden til undersøgelse på Statens  

 Veterinære Serumlaboratorium efter retningslinierne i bilag 3.
 Stk. 2.  Rugerivirksomheders tilsynsførende dyrlæge skal  

 endvidere foretage kontrol af rugeriets mikrobiologiske status efter  

 Veterinærdirektoratets anvisning.
 § 28.  Ejeren eller den ansvarlige for driften af en  

 virksomhed skal føre en journal, der indeholder oplysning om:
 Stk. 2.  Virksomheden skal opbevare dokumentation for:
 Stk. 3.  Den i stk. 1 og 2 nævnte dokumentation skal  

 opbevares i 2 år på virksomheden og på forlangende forevises repræsentanter  

 for Veterinærdirektoratet.
 § 29.  Hvis der blandt fjerkræ, som holdes på en  

 virksomhed, optræder unormalt fald i ægydelsen, unormal stor dødelighed, lav  

 befrugtningsprocent eller andre tegn på sygdom, eller såfremt der foreligger  

 mistanke om smittefarligt samkvem, skal ejeren eller den ansvarlige for  

 virksomhedens drift straks tilkalde den tilsynsførende dyrlæge.
 Stk. 2.  Veterinærdirektoratet kan i tilfælde af  

 mistanke om sygdom blandt fjerkræet påbyde ejeren eller den ansvarlige for  

 virksomhedens drift at udtage sygt eller dødt fjerkræ og andre prøver til  

 laboratoriemæssig undersøgelse.
 Stk. 3.  Hvis virksomheden bliver bekendt med, at der  

 fra virksomheden er leveret fjerkræ, blandt hvilke der optræder unormal stor  

 dødelighed, skal det anmeldes til Veterinærdirektoratet.
 § 30.  Den tilsynsførende dyrlæge skal mindst foretage  

 følgende tilsynsbesøg på virksomheden:
 Stk. 2.  Tilsynsbesøget skal mindst omfatte:
 Stk. 3.  Umiddelbart efter tilsynsbesøget skal dyrlægen  

 indberette til kredsdyrlægen, at tilsynet er foretaget og meddele, om  

 tilsynet giver anledning til bemærkninger.
Betaling, straf, ikrafttræden § 31.  Udgifter, som afholdes i medfør af denne  

 bekendtgørelse, er Veterinærdirektoratet uvedkommende.
 § 32.  Med bøde straffes den, der overtræder § 2, § 4.  

 stk. 1 og 2, §§ 5-6, §§ 9-16, § 17, stk. 1 eller §§ 18-30.
Stk. 2.  For overtrædelser, der begås af et  

 aktieselskab, anpartsselskab, andelsselskab eller lignende, kan der efter §  

 36 i lov om husdyrsygdomme pålægges selskabet som sådant bødeansvar.
Er  

 overtrædelsen begået af en kommune eller et kommunalt fællesskab, jf. § 60 i  

 lov om kommuners styrelse, kan der i medfør af samme bestemmelse pålægges  

 kommunen eller det kommunale fællesskab bødeansvar.
 § 33.  Bekendtgørelsen træder i kraft den 15. marts  

 1996.
 Stk. 2.  Samtidig ophæves Veterinærdirektoratets  

 bekendtgørelse nr. 109 af 18. februar 1992 om produktion af høns, kalkuner,  

 gæs og ænder.
 § 34.  Bekendtgørelsen gælder ikke for Grønland.
Veterinærdirektoratet, den 5. marts 1996 Erik Stougaard / Henrik Curtz Bilag 1 Sygdomme, der medfører suspension eller tilbagekaldelse af en virksomheds  

 registrering 1. Aviær influenza (Fowl Plague) 2. Newcastle disease (ND) 3. Hønsetyfus (Salmonella Gallinarum og Salmonella  

 Pullorum) 4. Infektion med Salmonella Arizona 5. Infektion med Mycoplasma Gallisepticum 6. Infektion med Mycoplasma Meleagridis Bilag 2 Betingelser for fornyet registrering af virksomhed efter sygdom 1. Hvis registreringen er trukket tilbage på grund af  

 udbrud af Aviær Influenza eller Newcastle disease, kan registreringen fornyes  

 21 dage efter rengøringen og desinfektionen, hvis der er foretaget  

 sanitetsslagtning, som består i under iagttagelse af alle fornødne  

 sundhedsmæssige forholdsregler, herunder rengøring og desinfektion, at  

 destruere alt det fjerkræ, der er angrebet eller mistænkt for at være  

 angrebet af smitsom sygdom samt destruere alle produkter, der er kontamineret  

 eller mistænkt for at være det.
2. Hvis registreringen er trukket tilbage som følge af  

 infektion med Bilag 3 SUNDHEDSKONTROL Kredsdyrlægen foretager mindst 1 årligt kontrolbesøg på virksomheden.
 Blodprøver udtages af den del af en rugerivirksomheds fjerkræ, der går i  

 lægning samtidig (et hold). Hvis holdet omfatter flere flokke, skal  

 blodprøverne udtages repræsentativt for de enkelte flokke.
Prøverne skal udtages jævnt fordelt i flokken.
Mængden af blod skal udgøre  

 min. 1,5 ml.
Virksomhedens tilsynsførende dyrlæge er ansvarlig for udtagelse og  

 indsendelse af blodprøverne.
Indsendelsesblanketten skal være udfyldt og  

 underskrevet af dyrlægen.
 Blodprøver, der indsendes til Statens Veterinære Serumlaboratorium, sendes  

 til Bulowsvej 13, 1790 København V.
 Høns:
Der udtages blodprøver to gange om året.
Første blodprøve udtages omkring  

 æglægningens begyndelse og undersøges for:
- Mycoplasma gallisepticum - Newcastle disease - Salmonella gallinarum og Salmonella pullorum Anden blodprøve undersøges for:
- Mycoplasma gallisepticum Kalkuner:
Der udtages blodprøver to gange om året.
Første blodprøve udtages omkring  

 æglægningens begyndelse og undersøges for:
- Mycoplasma gallisepticum - Mycoplasma meleagridis - Newcastle disease - Salmonella gallinarum og Salmonella pullorum - Salmonella arizona Anden blodprøve undersøges for:
- Mycoplasma gallisepticum - Mycoplasma meleagridis Ænder og gæs: Blodprøves ikke.
 (* 1) Bekendtgørelsen indeholder bestemmelser, der gennemfører dele af  

 Rådets direktiv nr. 90/539 EØF, EF-Tidende 1990, L 303 s. 6, samt  

 bestemmelser, der gennemfører visse dele af Rådets direktiv nr. 93/120/EØF,  

 EF-Tidende 1993, L 340 s. 35.
I bekendtgørelsen er medtaget visse bestemmelser fra Rådets forordning nr.  

 2782/75/EØF om produktion og afsætning af rugeæg og kyllinger af fjerkræ og  

 Kommissionens forordning nr. 1868/77/EØF om gennemførelsesbestemmelser til  

 forordning nr. 2782/75/EØF om produktion og afsætning af rugeæg og kyllinger  

 af fjerkræ. Ifølge artikel 189 i EØF-traktaten gælder en forordning  

 umiddelbart i hver medlemsstat.
Gengivelsen af disse bestemmelser i  

 bekendtgørelsen er således udelukkende begrundet i praktiske hensyn og  

 berører ikke de nævnte forordningers umiddelbare gyldighed i Danmark.
