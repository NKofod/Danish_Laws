Den 20.december 1961 undertegnedes i Helsingfors en overenskomst med  

 tilhørende protokol mellem Danmark, Finland, Norge og Sverige om samarbejde  

 med hensyn til isbrydning.
Overenskomsten trådte i kraft ved undertegnelsen  

 og har følgende ordlyd:
 OVERENSKOMST mellem Danmark, Finland, Norge og Sverige om samarbejde med  

 hensyn til isbrydning.
 Regeringerne i Danmark, Finland, Norge og Sverige, som har til hensigt at  

 lette skibsfartens opretholdelse og fremme sikkerheden til søs ved vintertid  

 i de nordiske farvande gennem isbrydningssamarbejde og ensartede bestemmelser  

 angående isbrydningsvirksomheden, er blevet enige om følgende:
 Artikel 1.
 Nordisk isbrydningssamarbejde finder sted i Den botniske Bugt,  

 Ålandshavet, Østersøen nord for breddeparallellen gennem Dueodde på Bornholm  

 samt i Øresund, Kattegat og Skagerrak mellem åbent vand og farvande, som ikke  

 er udsat for havis, drivis, pakis og lignende ishindringer.
 Artikel 2.
 Enhver af de kontraherende stater skal efter behov i nordisk  

 isbrydningssamarbejde anvende alle til rådighed stående statsejede eller af  

 vedkommende stat lejede isbrydere, som ikke uomgængeligt er nødvendige til  

 isbrydning i egne kystfarvande.
Hver kontraherende stats isbrydere anvendes fortrinsvis til opgaver i de  

 til eget land grænsende farvande.
Regionalt samarbejde iværksættes efter  

 behov i første række mellem Finland og Sverige i Den botniske Bugt, Ålandshavet og den nordlige  

 del af Østersøen, mellem Danmark og Sverige i Øresund og farvandene syd derfor, i Kattegat  

 og det sydlige Skagerrak, og mellem Norge og Sverige i det nordlige Skagerrak.
 Artikel 3.
 Ud over hvad der er forudsat i artikel 1 og artikel 2 kan nordisk  

 isbrydningssamarbejde iværksættes i det omfang og under de former, hvorom  

 aftale træffes mellem vedkommende myndigheder i de kontraherende stater.
 Artikel 4.
 Ledelsen af de af en kontraherende stat benyttede isbryderes virksomhed  

 udøves af isbrydningsledelsen i denne stat i nødvendigt samarbejde med  

 isbrydningsledelserne i de øvrige kontraherende stater.
 Under samarbejde i et område med isbrydere fra flere stater skal den  

 operative ledelse af den fælles virksomhed tilrettelægges på den måde, hvorom  

 aftale træffes mellem vedkommende isbrydningsledelser.
 Efter aftale i hvert enkelt tilfælde mellem isbrydningsledelserne i  

 vedkommende stater kan ansvaret for ledelsen af de af en stat ejede eller  

 lejede isbrydere overføres til isbrydningsledelsen i en anden kontraherende  

 stat.
 Artikel 5.
 De af de kontraherende stater benyttede isbrydere nyder i hver  

 kontraherende stat samme fordele og rettigheder som den kontraherende stats  

 egne isbrydere.
 Artikel 6.
Med henblik på tilvejebringelse af oplysninger om havisens udbredelse  

 etableres efter behov flyverrekognoscering efter aftale mellem vedkommende  

 isbrydningsledelser i hvert enkelt tilfælde eller for en bestemt periode, over Den botniske Bugt og Østersøen nord for breddeparallellen gennem  

 Bogskærens fyr af Finland og Sverige, over de øvrige dele af Østersøen øst for meridianen gennem Falsterbo fyr  

 af Sverige, over Kattegat af Danmark og over Skagerrak af Danmark, Norge og Sverige.
 Tilvejebringelse af isefterretninger i øvrigt sker efter aftale mellem  

 vedkommende myndigheder.
 Artikel 7.
 Når særlige grunde ikke giver anledning til en anden fremgangsmåde, skal  

 skibe, der behøver hjælp, uanset nationalitet assisteres i følgende orden:
1. skibe i nød eller som behøver hjælp på grund af  

 fare for ombordværendes liv, 2. skibe bestemt til eller kommende fra en af de  

 kontraherende stater, således at fortrinsret skal gives passagerskibe og  

 skibe, som medfører ladninger af særlig betydning, 3. andre skibe.
 Artikel 8.
Vedkommende myndigheder i de kontraherende stater skal udfærdige ensartede  

 bestemmelser om pligt for skibe, der kan få brug for hjælp fra isbrydere fra  

 en af de kontraherende stater, til i forvejen at anmelde deres ankomstsamt  

 til at give alle oplysninger om skibe og ladning, som kræves af  

 isbrydningsledelsen.
I disse bestemmelser skal tillige fastsættes de vilkår,  

 der skal lægges til grund for afgørelsen af, om et anmeldt skib skal kunne  

 påregne assistance fra isbrydere, anvisninger om, hvad førere af anmeldte  

 skibe under hensyn til isforholdene skal iagttage, såvel som oplysning om  

 følgerne af, at skibe undlader at efterkomme meddelte forskifter eller  

 anvisninger.
 Artikel 9.
 Ved lydsignalering mellem isbrydere og assisterede skibe skal der anvendes  

 en af vedkommende myndigheder i de kontraherende stater udfærdiget fælles  

 signaltabel.
 Artikel 10.
 Isbrydere, som benyttes af en af de kontraherende stater, skal efter  

 mørkets frembrud som særligt kendetegn på mastetoppen føre et blåt lys, der  

 lyser horisonten rundt.
 Artikel 11.
 Isbrydningsledelserne i de kontraherende stater skal træffe  

 foranstaltninger til proviantering ved hjælp af luftfartøjer eller isbrydere  

 af skibe i de nordiske farvande, til hvilke sådan provianteringshjælp skønnes  

 at være uomgængelig nødvendig.
Betaling for således leverede varer skal afkræves skibets reder med  

 varernes anskaffelsesværdi.
For varernes transport til skibet i uforskyldte  

 nødsituationer skal betaling ikke kræves.
 Artikel 12.
For sådan bugsering eller anden ydet isbrydningsassistance fra de  

 kontraherende staters isbrydere, som forudsættes i denne overenskomst,  

 opkræves ingen afgift.
Dette gælder dog ikke bjergning.
 Artikel 13.
 Ingen af de i det nordiske isbrydningssamarbejde deltagende stater patager  

 sig noget ansvar for forsinkelse, skade eller andet tab, som overgår et skib,  

 dets besætning, passagerer eller ladning på grund af isforholdene.
 Artikel 14.
 Under det i denne overenskomst forudsatte samarbejde bør en sådan  

 arbejdsfordeling tilstræbes, at økonomisk regulering mellem de berørte stater  

 ikke nødvendiggøres, herfra dog undtaget afgifter for leje af isbrydere.
 Artikel 15.
 Der skal årlig udgives en fortegnelse med oplysning om benævnelse på samt  

 adresse og telefonnummer for isbrydningsledelserne i de kontraherende stater.  

 I denne fortegnelser bør tillige medtages tilsvarende oplysninger vedrørende  

 eventuelle af de kontraherende stater oprettede lokale, isbrydningsledelsen  

 underlagte organer.
 Vedkommende myndigheder i de kontraherende stater skal udfærdige  

 enslydende bestemmelser om offentliggørelse af ismeldinger, trafikmeddelelser  

 samt oplysninger om andre forhold af betydning for skibsfarten under  

 isforhold.
 Artikel 16.
 Nødvendige nærmere aftaler vedrørende det nordiske isbrydningssamarbejde  

 træffes af vedkommende myndigheder i de kontraherende stater.
 Artikel 17.
 Ønsker en af de kontraherende stater at opsige overenskomsten, skal  

 skriftlig meddelelse herom tilstilles Finlands regering, som uophørligt skal  

 underrette de øvrige kontraherende stater om opsigelsen og om datoen for  

 meddelelsens modtagelse.
 Opsigelsen gælder kun den stat, som har afgivet den, og træder i kraft den  

 nærmest følgende 1.juli, efter at der er forløbet mindst seks måneder fra  

 tidspunktet for Finlands regerings modtagelse af opsigelsen.
 Artikel 18.
 Overenskomsten skal deponeres i Finlands udenrigsministerium, og  

 bekræftede afskrifter skal af dette ministerium tilstilles enhver af de  

 kontraherende staters regeringer.
 Artikel 19.
 Overenskomsten træder i kraft ved undertegnelsen.
 Til bekræftelse heraf har de respektive befuldmægtigede underskrevet denne  

 overenskomst.
 Udfærdiget i Helsingfors den 20.december 1961 i eet eksemplar på dansk,  

 finsk, norsk og svensk, idet alle tekster har samme gyldighed.
 For Danmark: Holger Bech.
 For Finland: Ahti Karjalainen.
 For Norge: K.Lykke.
 For Sverige: Gøsta Engzell.
PROTOKOL I tilslutning til den overenskomst, som i dag er afsluttet mellem Danmark,  

 Finland, Norge og Sverige om samarbejde med hensyn til isbrydning, er  

 regeringerne i de nævnte stater blevet enige om følgende:
 Vedkommende myndigheder i de kontraherende stater skal hver for sig  

 udfærdige bestemmelser om samarbejde med hensyn til isbrydning i det  

 væsentlige i overensstemmelse med det udkast, som er udarbejdet i tilslutning  

 til overenskomsten, og som vedlægges som bilag til denne protokol.
Denne protokol træder i kraft ved undertegnelsen.
Udfærdiget i Helsingfors  

 den 20. december 1961.
 For Danmark: Holger Bech.
 For Findland: Ahti Karjalainen.
For Norge: K.
Lykke.
 For Sverige: Gøsta Engzell.
UDKAST til bestemmelser som følge af overenskomsten mellem Danmark, Finland,  

 Norge og Sverige om samarbejde med hensyn til isbrydning.
 1. For skibe, som på rejse til nordisk havn kan få  

 brug for isbryderhjælp, skal der, for så vidt meddelelse derom er givet af  

 isbrydningsledelsen, i god tid før ankomsten til islagt farvand ske  

 anmeldelse til vedkommende isbrydningsmyndighed.
Anmeldelsen skal indeholde oplysning om skibets navn, nationalitet,  

 størrelse, maskinkraft, byggeår, ladningsmængde og bestemmelsested samt  

 tidspunktet for forventet ankomst til islagt farvand.
På begæring skal gives  

 de yderligere oplysninger vedrørende skibet og dets ladning, som  

 isbrydningstjenesten har brug for.
 Indstiller, eller afbryder et anmeldt skib sin rejse, skal meddelelse  

 herom snarest gives til isbrydningsledelsen.
 2. Isbrydningsledelsen bestemmer under hensyn til  

 herskende og forudsete isforhold, hvornår anmeldelsespligt for skibe bestemt  

 til havn i et bestemt område indtræder, og hvornår sådan pligt ophører.
3. Under hensyn til herskende og forudsete isforhold  

 samt skibets egnethed til sejlads i is afgør isbrydningsledelsen, om et  

 anmeldt skib kan påregne assistance fra isbrydere.
Der skal herved tages  

 hensyn til, om skibet har højeste klasse hos et af vedkommende stat anerkendt  

 klassifikationsselskab eller ved en iværksat sødygtighedsbesigtigelse har  

 vist sig at være i besiddelse af tilsvarende konstruktiv styrke, til skibets  

 størrelse og maskinkraft, skrogets modstandsdygtighed, om skibet er udrustet  

 med radioanlæg samt ladningens mængde og stuvning.
 4. Skibe, som efter isbrydningsledelsens afgørelse kan  

 påregne assistance fra isbrydere, får nødvendige anvisninger for rejsen.  

 Sådanne anvisninger kan indebære, at assistance kun kan ydes til en anden  

 havn end den i anmeldelsen angivne bestemmelseshavn.
 Skibe, som ikke er anset for berettiget til isbrydningsassistance, skal  

 anmodes om at afstå fra at fortsætte den i anmeldelsen angivne rejse.
5. Skibe skal under anmeldt rejse nøje følge de af  

 isbrydningsledelsen i forbindelse med undersøgelse af anmeldelsen eller  

 derefter givne trafikmeddelelser eller særlige anvisninger.
Senest ved  

 ankomsten til islagt farvand skal skibet pr. radio direkte eller gennem  

 nærmeste kystradiostation melde sig til isbrydere, som assisterer trafikken  

 på bestemmelsesstedet.
Efter at kontakt med isbrydere er etableret, skal  

 uafbrudt radioaflytning, hvis ikke andet er aftalt med isbryderne, finde  

 sted.
6. Førere af anmeldte skibe har pligt til at iagttage  

 de af isbrydere givne anvisninger om samlingsplads, afgangstid og sejlrute  

 samt om rækkefølge i konvoj.
Under assistance fra isbrydere skal følgende  

 særligt iagttages:
 7. Under lydsignalering mellem isbryder og assisteret  

 skib skal de lydsignaler benyttes, som er angivet i den som bilag vedføjede  

 signaltabel.
8. Skibe, som ikke følger disse bestemmelser eller  

 deraf foranledigede anvisninger fra isbrydningsledelsen eller fra førere på  

 isbrydere, kan ikke påregne isbryderassistance.
Det samme gælder skibe, som  

 trods isbrydningsledelsens anmodning om at afstå derfra forsøger at fortsætte  

 en anmeldt rejse.
 9. Isbrydningsledelsen skal i fornødent omfang udsende  

 meddelelser vedrørende vinterskibsfarten i en eller flere af følgende former.
SIGNALTABEL for lydsignalering under isbryderassistance.
 Ved ordregivning til assisteret skib benytter danske, finske, norske og  

 svenske statsisbrydere de i nedenstående tabel anførte signaler, idet prik  

 (.) betyder en kort og streg (-) en lang tone.
Gentagne korte toner (mindst 5) kan gives fra isbrydere eller assisterende skibe for at påkalde opmærksomhed.
 Udenrigsministeriet, den 30. juli 1962.
J.O.
Krag.
