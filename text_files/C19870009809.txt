1. Indledning Med henblik på at gøre sagsgangen vedrørende støtte til almennyttigt  

 nybyggeri mere effektiv og rationel redegøres i dette cirkulære for en række  

 væsentlige forhold, som det enkelte boligselskab og kommunerne som  

 støttemyndighed må være opmærksomme på ifølge de gældende regler.
Samtidig  

 sker der en begrænset stramning af mulighederne for at medregne visse  

 merudgifter i forbindelse med det endelige byggeregnskab.
Herudover  

 gennemføres visse ændringer dels vedrørende rammebeløbsberegningen og  

 reguleringen af rammebeløbene, dels vedrørende projektmaterialet og  

 indsendelsen af skema 2. Cirkulæret finder anvendelse på skema 1- og  

 2-ansøgninger, der indsendes til kommunen efter den 31.7.1987, og på skema  

 3-ansøgninger, der indsendes til kommunen efter den 31.12.1987.
2. Gældende bestemmelser Den støtteprocedure, der i dag gælder for almennyttigt nybyggeri, er  

 navnlig beskrevet i Boligministeriets cirkulære af 4. juni 1975 om støtte til  

 almennyttigt nybyggeri m.v.
 I 1975-cirkulærets pkt. 47 er peget på, at den del af sagsbehandlingen,  

 der har til formål at vurdere, om projekterne opfylder kravene og  

 forudsætningerne til almennyttigt byggeri, er henlagt til kommunerne,  

 således at kommunerne varetager denne opgave8bpå samtlige støttemyndigheders  

 vegne.
Det nævnes endvidere, at Boligministeriet (nu Boligstyrelsen) og  

 Landsbyggefonden som alt overvejende hovedregel uden videre vil lægge  

 bygherrens og kommunens erklæringer herom til grund ved vurdering af, om  

 projektet opfylder kravene til almennyttigt byggeri.
Dog påhviler det  

 Boligstyrelsen, hvor der er tale om de forhold, som er nævnt under pkt.  

 3.1.-3.6., at foretage en mere indgående sagsbehandling.
Når man ser bort fra  

 disse specielle forhold, vil Boligstyrelsen i almindelighed ikke kontrollere  

 forhold, som den kommunale sagsbehandling i forvejen skal tage stilling til,  

 eksempelvis det for et projekt gældende rammebeløb, lejlighedsstørrelser og  

 -fordeling og honorarer.
3. Decentraliseringen fastholdes Den decentrale sagsbehandling, der blev iværksat med boligbyggeriloven fra  

 1975, vil blive fastholdt og vil eventuelt senere kunne udbygges yderligere.
 Uanset at Boligstyrelsen ofte har foretaget en mere detaljeret  

 sagsgennemgang end oprindelig forudsat, skal man derfor understrege, at  

 styrelsen fremtidig - som anført i 1975-cirkulæret alene vil lægge  

bygherrens og kommunens erklæringer til grund ved vurderingen af  

 projektet og ansøgningsmaterialet og således ikke foretage den beskrevne  

 kontrol af rammebeløb m.v., som er udtryk for overflødig  

 dobbeltadministration.
 Følgende forhold skal dog fortsat forelægges Boligstyrelsen til  

 afgørelse af, på hvilke vilkår der i givet fald kan ydes støtte til det  

 pågældende projekt:
 3.1. Når en afdeling under et almennyttigt boligselskab eller eventuelt  

 selskabet selv er grundsælger, jf. lov om boligbyggeri, § 3, stk. 5.
 3.2. Når kommunen er grundsælger, jf. 1975-cirkulærets pkt. 55, eller er  

 udlejer af en grund, på hvilken der agtes opført støttet nybyggeri, jf. pkt.  

 4.1., stk. 3.
 3.3. Når den erhvervede grund er omfattet af en godkendt saneringsplan.
 3.4. Hvis kommunen stiller særlige vilkår for sin medvirken, jf. lov om  

 boligbyggeri, § 61.
 3.5. Når der - udover de almindeligt gældende tillæg til rammebeløbet (for  

 lavt byggeri og/eller lavt lejlighedsgennemsnit) - søges om særligt tillæg  

 (på indtil 10 pct.), jf. 1975-cirkulærets pkt. 38, nr. 3, og pkt. 6 i  

 boligministeriets cirkulære af 8. november 1977 om ændringer i lov om  

 boligbyggeri m.v.
 3.6. Når der søges om tilladelse til at holde merudgifter ved  

 gennemførelse af alternative energiforsyningsanlæg uden for rammebeløbet.  

 Tilladelse kan kun ventes meddelt rent undtagelsesvis og i øvrigt kun under  

 de i pkt. 6 i det foran nævnte cirkulære af 8.11.1977 anførte forudsætninger.
Herudover skal man præcisere, at kommunen ikke kan godkende overskridelser  

 af rammebeløbene, ligesom den ikke, efter at der er meddelt støttetilsagn,  

 kan godkende ændring af lejlighedsantallet.
Med hensyn til ændringer under  

 byggeriets gang henvises til 1975-cirkulærets pkt. 58.
4. Nogle konkrete forhold Flertallet af de støtteansøgninger, der er indsendt til Boligstyrelsen  

 siden omlægningen af støtteproceduren i 1975, har ikke givet styrelsen  

 anledning til særlige bemærkninger, men i en række tilfælde har man dog  

 konstateret nogle gængse fejl og misforståelser i forbindelse med  

 udarbejdelsen af ansøgningsmaterialet.
På denne baggrund - og i øvrigt som  

 led i decentraliseringsbestræbelserne - skal man pege på følgende væsentlige  

 bestemmelser, der på nogle punkter er udbygget og nærmere kommenteret på  

 grund af ændrede (nye) lov- og cirkulærebestemmelser eller som følge af  

 indvundne erfaringer og af den i tidens løb udviklede praksis:
 4.1. Adkomstforholdet.
Den enkelte afdeling (bygherren) skal have skøde på ejendommen, jf.  

 boligbyggerilovens § 6, stk. 1, hvoraf tillige fremgår, at en afdeling skal  

 være økonomisk uafhængig af andre afdelinger og selskabet.
Afdelingen skal  

 endvidere stå som debitor ved belåningen af byggeriet.
Der henvises til § 6,  

 stk. 2, i Boligstyrelsens bekendtgørelse nr. 220 af 24. maj 1985 om  

 almennyttig boligvirksomhed samt til pkt. 3.1. og 19.1 i Boligstyrelsens  

 cirkulære af 25. oktober 1985 om de almennyttige boligselskabers økonomi m.v.  

 (»økonomicirkulæret«).
 Det må over for kommunen dokumenteres, at der er tinglyst endeligt skøde,  

 eller at endeligt skøde vil kunne tinglyses inden for et kortere tidsrum, dog  

 senest samtidig med indhentning af endelige priser, jf. pkt. 8.
Kravet om skøde fraviges i de undtagelsestilfælde, hvor der er tale om  

 støtte til opførelse af nybyggeri på en grund, der er lejet.
Ydelse af  

 statsstøtte vil bero på en konkret vurdering i hvert enkelt tilfælde,  

 herunder af lejevilkårene og lejemålets varighed.
Statstøtte vil i alle  

 tilfælde forudsætte, at der ved beregningen af rammebeløbet tages hensyn til,  

 at anskaffelsessummen ikke indeholder en grundkøbesum.
 4.2. Lejlighedsfordelingen.
I det enkelte byggeprojekt vil det være formålstjenligt, at der  

 tilvejebringes en sådan differentiering af lejlighederne, at det bliver  

 muligt at tilfredsstille boligbehovet for de forskellige befolkningsgrupper  

 og aldersklasser (familier med børn, enlige samt ældre og handicappede). Der  

 gælder ikke noget krav om indretning af 4-rums - eller større - boliger, men  

 der må lægges vægt på, at boligsøgende får en valgmulighed.
Boligstyrelsen  

 vil som udgangspunkt lægge kommunalbestyrelsens indstilling til grund, men en  

 ensidig lejlighedsfordeling vil i ganske særlige tilfælde kunne medføre krav  

 fra Boligstyrelsen om omprojektering.
 4.3. Lejlighedsstørrelser - lejlighedsareal/rumantal.
Det er en almindeligt gældende retningslinje for forholdet mellem  

 lejlighedsareal og antallet af beboelsesrum, at der ikke bør indrettes 3-rums  

 lejligheder på mere end 85 m2 bruttoetageareal og 2-rums lejligheder på mere  

 end 70 m2. Disse grænser kan kun fraviges, hvis helt særlige tekniske forhold  

 kan begrunde det, f.eks. ved bebyggelse af hjørnegrunde i saneringsområder  

 eller ved gennemførelse af huludfyldningsprojekter.
Hvis arealgrænserne i  

 øvrigt overskrides, må lejlighederne indrettes med flere beboelsesrum.
 Man skal i denne forbindelse pege på, at lejlighedernes størrelse i  

 henhold til boligbyggerilovens § 58, stk. 1 ikke må overstige 110 m2  

 bruttoetageareal, jf. nedenfor.
Etagearealet for fritidslokaler, erhvervslokaler, garager/carporte,  

 vaskerier, varmecentraler og udhuse m.v. medregnes ikke i boligernes  

 bruttoetageareal.
Der henvises til Boligministeriets cirkulæreskrivelse af 7.  

 juni 1978 om beregning af etagearealer i almennyttigt boligbyggeri.  

 Cirkulæreskrivelsen er medtaget som bilag 1 til dette cirkulære.
 4.4. Boliger for ældre og handicappede.
I henhold til boligbyggerilovens § 30 skal det af boligselskabets  

 ansøgningsmateriale fremgå, hvor mange lejligheder der i de enkelte projekter  

 er velegnede for ældre og handicappede.
Det er overladt til kommunen at  

 vurdere selskabets skøn i så henseende.
Denne vurdering har intet at gøre  

 med, om kommunen har skønnet det hensigtsmæssigt at klausulere et antal -  

 f.eks. 1/4 - af de pågældende boliger til fortrinsvis anvendelse for ældre og  

 handicappede.
Der henvises herved navnlig til pkt. 5 og 6 i Boligstyrelsens  

 cirkulære af 25. marts 1982 om boliger for ældre og handicappede i  

 almennyttigt byggeri.
Man gør udtrykkeligt opmærksom på, at den nævnte adgang  

 til at klausulere ikke i sig selv indebærer nogen anvisningsret for kommunen.  

 Der henvises i øvrigt til reglerne i boligbyggelovens § 14.
 4.5. Fællesanlæggenes andel af det samlede areal.
Fællesarealer (fritidslokaler, hobbyrum, samlingslokaler og lignende),  

 hvis areal ligger inden for 3 pct. af det samlede beboelsesareal, kan indgå i  

 rammebeløbsberegningen på lige fod med beboelsesarealet.
Beregningen sker  

 herefter ved, at det samlede antal m2 beboelses- og fællesareal divideres op  

 i den for rammebeløbsberegningen afgørende anskaffelsessum.
Udgør  

 fællesarealerne mere end 3 pct., kan det overskydende areal ikke indgå i  

 beregningen, og dets anlægssum skal tillægges, inden beregningen sker.
Et  

 eventuelt overskydende areal kan dog medregnes, hvis der er tale om f.eks. 2.  

 etape af en afdelings i forvejen bestemt afgrænsede byggeri, når denne etape  

 opføres i umiddelbar fortsættelse af den første etape, og de samlede  

 fællesarealer ikke overstiger 3 pct. af beboelsesarealerne i 1. og 2. etape  

 under eet.
 Eventuelle integrerede ungdomsboliger indgår ikke i beregningen af  

 beboelsesarealet.
 4.6. Førtidsinvesteringer.
Såfremt et byggeri skal opføres i flere etaper, og der i 1. etape skal  

 udføres arbejder, der vedrører senere etaper (f.eks. fritidsarealer,  

 varmecentral og støjvolde, terrænregulering eller lignende  

 grundmodningsforanstaltninger), kan udgifter i forbindelse hermed medtages i  

 anskaffelsessummen for 1. etape og kan holdes uden for ved rammeberegningen.  

 Dette forudsætter imidlertid, at disse udgifter kan indeholdes i rammebeløbet  

 for de senere etaper.
For fritidsarealers vedkommende henvises dog til pkt.  

 4.5.
 4.7. Garager/carporte.
 Det understreges, at anskaffelsessummen for garager, herunder  

 underjordiske garageanlæg og eventuelle parkeringshuse, og carporte skal  

 kunne rummes inden for rammebeløbet, men deres areal skal ikke medregnes i  

 bruttoetagearealet.
 Udgifterne indgår i den for landsbyggefondslånet og statsgarantiens  

 størrelse afgørende anskaffelsessum, men der ydes - som hidtil - hverken  

 rente- eller afdragsbidrag til den del af belåningen, der vedrører disse  

 arealer (boligafdelingen skal derfor selv betale kapitalydelserne vedrørende  

 denne del af lånet). I de ganske særlige situationer, hvor  

 kommunalbestyrelsen måtte stille krav om, at parkeringsforholdene løses ved  

 opførelse af underjordisk garageanlæg/parkeringshus, vil der kunne ydes  

 rente- og afdragsbidrag til den del af udgifterne, der svarer til den normale  

 udgift til parkeringspladser i terræn.
 4.8. Erhvervsarealer.
 Statsstøtte - alene i form af statsgaranti op til en lånegrænse på 85 pct.  

 - kan kun ydes til indretning af butiks-, kontor- og værkstedslokaler, når  

 disse arealer ikke udgør mere end 5 pct. af beboelsesafsnittets  

 bruttoetageareal.
 Hvis erhvervsarealet udgør mere end 5 pct. af beboelsesarealet - således  

 at statsstøtte til erhvervsarealet er udelukket - vil det være nødvendigt, at  

 byggeriet inden opførelsen udskilles matrikulært eller - hvor dette ikke er  

 muligt - opdeles i 2 ejerlejlighedspartier, omfattende henholdsvis  

 boligafsnittet og erhvervsarealerne.
Såfremt begge afsnit tilhører boligselskabet, skal de to dele af byggeriet  

 organiseres som selvstændige, økonomisk uafhængige afdelinger.
Hvis kun  

 boligerne tilhører boligselskabet, og hvis erhvervsafsnittet indrettes i  

 stueetagen i et etagebyggeri, således at opførelsen af boligerne beror på  

 opførelsen af erhvervsafsnittet, må der stilles sikkerhed for, at det samlede  

 byggeri vil blive fuldført.
I alle tilfælde må stilles sikkerhed for, at  

 erhvervsafsnittet ikke som følge af manglende dækning for dettes andel i  

 fællesudgifterne påfører ejerforeningen tab.
Endelig må der til de 2  

 ejerlejligheder knyttes en ejendomsret til en ideel anpart af  

 fællesarealerne, og fordelingstallene må fastsættes således, at  

 boligselskabet/boligafsnittet får majoriteten i de organer, som har  

 beslutningsmyndigheden over det i fællesskab ejede.
Hvis boligerne kun udgør  

 en mindre del af den samlede bebyggelse, må der på anden vis sikres en  

 mindretalsbeskyttelse.
 For så vidt angår opdeling i ejerlejligheder af eksisterende ejendomme,  

 der tilhører almennyttige boligselskaber, skal man henlede opmærksomheden på  

 bestemmelsen i boligbyggerilovens § 54 d.
 4.9. Udbudsformen.
De gældende regler findes i Som alt overvejende hovedregel skal byggearbejderne udbydes i konkurrence,  

 dvs. i offentligt eller begrænset udbud (licitation). Man skal navnlig  

 indskærpe bestemmelserne om begrænset udbud i § 6 i udbudscirkulæret og  

 bemærkningerne herom i »Udbud 1983«, og det understreges, at der  

 ved begrænset udbud ikke udelukkende må indbydes virksomheder fra samme  

 kommune.
Det påhviler kommunalbestyrelsen at påse, at udbudsreglerne er  

 overholdt.  Det skal i forbindelse med skema 1 oplyses, hvorledes priser  

 agtes indhentet, og hvilken byggetid der må påregnes.
Det skal endvidere i  

 ansøgningen om godkendelse af de indhentede endelige priser (skema 2)  

 oplyses, hvorledes udbud er sket.
Har kommunalbestyrelsen godkendt anvendelse  

 af underhåndsbud, skal Boligstyrelsen orienteres nærmere herom, jf. pkt. 4 og  

 5 i underhåndsbudscirkulæret.
 4.10. Fastprisperioden.
Det understreges, at de til enhver tid fastsatte rammebeløb forudsætter,  

 at den i skema 2 opgjorte anskaffelsessum er baseret på priser, der er faste  

 i 1 år fra tilbudsdagen.
Tilbudsdagen bør derfor ligge så tæt på tidspunktet  

 for byggeriets påbegyndelse som muligt, dog således, at der normalt afsættes  

 mindst 21 dage fra udbudsmaterialets udlevering til prisafgivelsen  

 (licitationen), og at der normalt afsættes 1-2 måneder mellem tilbudsaccept  

 og arbejdets påbegyndelse.
Licitation må følgelig først finde sted, efter at  

 støttetilsagnet er meddelt.
Det er dog i praksis accepteret, at et projekt,  

 der - i overensstemmelse med det af Boligstyrelsen fastlagte  

 bevillingsprogram - skal gennemføres i 2 etaper i umiddelbar fortsættelse af  

 hinanden, af praktiske og økonomiske grunde udbydes samlet.
I relation til  

 rammebeløbet og prisreguleringen er der her tale om eet projekt.
 4.11. Byplan- eller lokalplanmæssige forudsætninger.
Det er en forudsætning for at opnå støttetilsagn, at der ikke i  

 byplanmæssig henseende er noget til hinder for gennemførelse af det påtænkte  

 byggeri.
Projektet må derfor være i overensstemmelse med kommuneplanen,  

 eventuelt et tillæg til § 15-rammerne for kommunen.
Det fornødne plangrundlag  

 vil i øvrigt normalt være en endeligt vedtaget lokalplan, jf. § 16, stk. 3 i  

 lov om kommuneplanlægning.
Støtteansøgning kan indsendes til Boligstyrelsen, selv om den pågældende  

 forudsætning for støtte endnu ikke er opfyldt.
Boligstyrelsen forventer, at  

 kommunen selv orienterer, når lokalplan m.v. er endeligt vedtaget.
 5. Vedrørende rammebeløbet.
 5.1. Regulering og justering.
 Den kvartalsvise regulering af rammebeløbene er tidligere sket på grundlag  

 af udviklingen i byggeomkostningsindekset for montagebyggeri.
Med virkning fra den 1. juli 1986 foretages reguleringen på basis af  

 udviklingen i timelønsindekset for industriens arbejdere.
Samtidig er  

 offentliggørelsestidspunkterne ændret, således at rammebeløbene pr. 1. april,  

 1. juli og 1. oktober offentliggøres i Statstidende den 2. tirsdag i  

 henholdsvis april, juli og oktober.
Ved den årlige justering af rammebeløbene  

 pr. 1. januar vil der endvidere - som hidtil - blive taget hensyn til  

 grundprisudviklingen og til udviklingen i de boligsøgendes disponible  

 indkomster.
Det således justerede rammebeløb vil blive offentliggjort i  

 Statstidende den 2. tirsdag i januar måned.
Rammebeløbsordningen ændres ikke  

 i princippet.
 Reguleringen - og til dels justeringen - sker på baggrund af den beregnede  

 stigning i det gennemsnitlige timelønsindeks for 4 månedersperioderne  

 juni-september, september-december, december-marts og marts-juni.  

 Reguleringsmekanismen kan skematisk beskrives således:
Opmærksomheden henledes på, at der for så vidt angår projekter, til hvis  

 opførelse der meddeles støttetilsagn efter den 30. juni 1986, skal indbetales  

 bidrag til den i henhold til kapitel 9 a i lov om boligbyggeri etablerede  

 byggeskadefond.
Bidraget udgør 1 pct. af den på grundlag af skema 2 senest  

 godkendte anskaffelsessum før byggeriets påbegyndelse.
Beløbet skal kunne  

 holdes inden for det for byggeriet gældende rammebeløb, og rammebeløbene er  

 på denne baggrund forhøjet med 1 pct. med virkning fra den 1. juli 1986.
 Er støttetilsagn meddelt inden den 1. juli 1986, er byggeriet ikke  

 omfattet af bestemmelserne om Byggeskadefonden, og i disse tilfælde reduceres  

 - på skema 2-stadiet - det senest offentliggjorte rammebeløb med 1 pct., jf.  

 Boligstyrelsens cirkulæreskrivelse af 12. januar 1987. Det samme gælder  

 uanset tidspunkt for meddelelse af tilsagn, hvis der er tale om tilbygning  

 til og mindre ombygninger af en eksisterende bygning, medmindre bygningen i  

 forvejen er omfattet af Byggeskadefonden.
 5.2. Nogle forhold af betydning for beregningen.
I 1975-cirkulærets pkt. 38 er redegjort bl.a. for, hvilke udgiftsposter  

 der indgår i rammebeløbet, jf. også foran under 4.5.-4.7. Opmærksomheden  

 henledes i denne forbindelse på, at gebyret til staten  

 (»promillegebyret«) udgør 41/2 promille af den godkendte  

 anskaffelsessum, jf.
Boligstyrelsens cirkulæreskrivelse af 18. oktober 1984.
Byggelånsrenter indgår ikke i rammebeløbet.
Disse udgifter må søges holdt  

 på det lavest mulige niveau, og der må først trækkes på byggelånet, når det  

 over for den byggelångivende bank er godtgjort, at værdien af det udførte  

 arbejde mindst svarer til den ønskede udbetaling.
Anskaffelsessummen i skema 1 bør anslås pr. en prisbasisdato, der ligger  

 før eller samtidig med ansøgningens indsendelse til kommunen.
Beregningen af  

 rammebeløbet for det pågældende projekt sker herefter med udgangspunkt i det  

 i forhold til prisbasisdatoen senest fastsatte, dvs. offentliggjorte  

 rammebeløb, der kan forhøjes med det samtidigt fastsatte tillæg pr. måned  

 frem til prisbasisdatoen.
Er eksempelvis prisbasis den 1. maj, er  

 udgangspunktet rammebeløbet pr. 1. april, der kan forhøjes med tillæg for 1  

 måned.
 I øvrigt skal man pege på, at der ofte kan gå betydelig tid fra  

 ansøgningens indsendelse til Boligstyrelsen, til der bliver bevillingsmæssig  

 mulighed for at imødekomme den.
 I de tilfælde, hvor et støttetilsagn først kan blive aktuelt, når der er  

 forløbet mere end 1 år fra prisbasisdatoen, må de anslåede priser a jourføres  

 og revideret skema 1 indsendes gennem kommunen.
Den i skema 2 anførte igangsætningsdato forudsættes fastsat ved  

 prisindhentningen. (Tilbudsdagen skal oplyses, jf. pkt. 4.10.). Beregningen  

 af rammebeløbet skal herefter ske med udgangspunkt i det rammebeløb, der var  

 kendt ved prisindhentningen og således var det grundlag, på hvilket bygherren  

 kunne vurdere de indkomne tilbud.
Da der er tale om en fast pris, bør skema 2  

 indsendes til kommunen så betids, at kommunen kan tage stilling til  

 prisforholdet inden den angivne igangsætningsdato.
Man skal i denne  

 forbindelse gøre opmærksom på, at byggeriet kan påbegyndes, når kommunen har  

 godkendt skema 2, jf. dog pkt. 3 og 1975-cirkulærets pkt. 57, stk. 2. Der vil  

 derfor ikke normalt fra Boligstyrelsen fremkomme yderligere i forbindelse med  

 skema 2.
 Forudsætter eksempelvis den i skema 2 angivne pris igangsætning den 25.  

 maj, og er priser indhentet efter offentliggørelsen af rammebeløbet pr. 1.  

 april, kan rammebeløbet pr. 1. april forøges med det pr. denne dato fastsatte  

 månedlige tillæg indtil den 25. maj (2 måneder). Er priser indhentet efter  

 offentliggørelsen af rammebeløbet pr. 1. januar, men før  

 offentliggørelsen af rammebeløbet pr. 1. april, sker vurderingen på grundlag  

 af rammebeløbet pr. 1. januar, der i så fald kan forøges med det pr. denne  

 dato fastsatte månedlige tillæg indtil den 25. maj (5 måneder).
Det må påses, at gældende tillæg for lavt byggeri og for lavt  

 lejlighedsgennemsnit er beregnet korrekt.
Ved beregning af  

 lejlighedsgennemsnit rundes decimaler på 4 nedad til nærmeste hele tal og på  

 5 opad.
I de tilfælde, hvor bygherren påregner, at der - med Boligstyrelsens  

 godkendelse,  jf. pkt. 3.5. - er mulighed for forhøjelse af rammebeløbet  

 med indtil 10 pct., skal der med støtteansøgningen indsendes en  

 fyldestgørende redegørelse for de forhold, der efter ansøgerens opfattelse  

 gør et særligt tillæg nødvendigt.
Der henvises herved til det i pkt. 38 under  

 nr. 3 i 1975-cirkulæret anførte.
I sådanne tilfælde skal der foreligge en  

 konkret opgørelse over grundudgifternes størrelse samt over størrelsen af  

 håndværkerudgifter og omkostninger, der har relation til spørgsmålet om det  

 særlige tillæg.
Det understreges, at særlige krav - f.eks. i henhold til en  

 lokalplan - ikke i sig selv kan føre til, at gennemførelsen af projektet  

 anses som en såkaldt »bunden opgave«, der kan medføre tillæg til  

 rammebeløbet.
Dette er heller ikke tilfældet, selvom der f.eks. er tale om en  

 høj grundkøbesum på grund af attraktiv beliggenhed eller ekstraordinært høje  

 ekstrafunderingsudgifter som følge af grundens - dårlige beskaffenhed.  

 Forhold af sidstnævnte karakter bør normalt føre til en lavere grundkøbesum.  

 Herudover kan eksempelvis nævnes, at udgifter til fjernelse af forurenet jord  

 må give sig udslag i en lavere grundkøbesum. (Køber bør i skødet tage  

 forbehold overfor konstatering af forurenet jord efter købets afslutning).  

 Man gør endvidere opmærksom på, at udgifter til etablering af elevatorer ikke  

 kan begrunde tillæg til rammebeløbet.
 5.3 Beregningseksempler.
 Til belysning af de omtalte beregningsprincipper er nedenfor vist  

 eksempler på, hvorledes rammebeløbet beregnes ved højt byggeri, lavt byggeri  

 og »blandet« byggeri i hovedstadsområdet.
 Eksempel 1:
Højt byggeri Højt byggeri Gennemsnitlig lejlighedsstørrelse 78 m2, særligt tillæg (pkt. 38, nr. 3)  

 10 pct., prisbasis 1. december 1986.
Rammebeløb ved seneste regulering Eksempel 2:
Lavt byggeri Gennemsnitlig lejlighedsstørrelse 78 m2, prisbasis 1. december 1986.
 Eksempel 3:
Blandet byggeri Projekt med 48 lejligheder:
 36 i højt - 12 i lavt byggeri.
 Beregningsforudsætninger:
Prisbasis 1. december 1986 ------------------ 48 lejl. - 3.801 m2 Lavt lejlighedsgennemsnit:
Højt byggeri 78,4 m2 Lavt byggeri 81,6 m2 Tillæg:
 For lavt byggeri 6 pct.
 For lavt lejlighedsgennemsnit:
 Højt byggeri: 2 m2 a 0,3 pct. = 0,6 pct.
 Lavt byggeri: 8 m2 a 0,3 pct. = 2,4 pct.
 Beregningen foretages herefter således:
6. Nogle forhold med relation til det endelige  

 byggeregnskab Boligstyrelsen ønsker også for så vidt angår vurderingen af et byggeris  

 endelige anskaffelsessum at fastholde den med boligbyggeriloven af 1975  

 iværksatte decentralisering, og spørgsmålet om godkendelse af  

 anskaffelsessummen efter færdiggørelsen er derfor fortsat et anliggende, der  

 er henlagt til kommunerne, der er bemyndiget til at varetage denne opgave på  

 støttemyndighedernes vegne, jf. pkt. 9. Dog kan kommunen ikke godkende  

 overskridelser af de gældende rammebeløb.
Det endelige byggeregnskab (skema 3) skal - som anført i 1975-cirkulærets  

 pkt. 60 - indsendes til kommunen snarest muligt og senest 6 måneder efter  

 byggearbejdets afslutning.
Man skal samtidig understrege vigtigheden af, at  

 kommunens behandling fremskyndes mest muligt af hensyn til den endelige  

 finansiering af byggeriet.
Der henvises til pkt. 11-14 i Boligstyrelsens  

 cirkulære af 23. april 1982 om støtte til almennyttigt boligbyggeri, der  

 finansieres med indekslån (indeksstøtte-cirkulæret). Der kan som hidtil i  

 regnskabet afsættes passende beløb til dækning af udgifter, der ikke har  

 kunnet opgøres endeligt inden regnskabets udarbejdelse, jf. herom nedenfor  

 under pkt. 6.7.
 På baggrund af indvundne erfaringer fra nogle af de af kommunerne  

 godkendte endelige byggeregnskaber (skema 3) finder Boligstyrelsen anledning  

 til nedenfor at præcisere nogle forhold af betydning for såvel bygherrers som  

 kommuners vurdering af regnskabernes overensstemmelse med gældende  

 retningslinier, jf. bl.a. bestemmelserne i 1975-cirkulærets pkt. 60 om  

 merudgifter, der kan medregnes uden for de gældende rammebeløb.
6.1. Uforudseelige udgifter Sådanne udgifter kan fortsat godkendes med et beløb, på indtil 2 pct. af  

 den i skema 2 godkendte anskaffelsessum.
Det er en forudsætning, at der er  

 tale om udgifter, som var uforudseelige for bygherren på tidspunktet  

 for byggeriets igangsætning.
Det understreges, at merudgifter, som efter  

 kommunens vurdering burde eller kunne være forudset af bygherren, ikke kan  

 godkendes medregnet i den for statsstøttens størrelse afgørende  

 anskaffelsessum.
6.2. Ekstrafundering og pilotering På grundlag af stedfundne jordbundsundersøgelser skal der senest i skema 2  

 medtages eventuelle udgifter til ekstrafundering og pilotering.
Merudgifter  

 til sådanne arbejder kan godkendes medregnet, hvis de kan indeholdes i de i  

 pkt. 6.1. nævnte 2 pct., og hvis merudgifterne efter kommunens vurdering ikke  

 kunne eller burde være forudset af bygherren på tidspunktet for byggeriets  

 igangsætning.
For at holde de samlede anskaffelsesudgifter i overensstemmelse  

 med de rammebeløb, der har ligget til grund for tilsagnet, vil det ikke være  

 tilstrækkeligt for godkendelse af merudgifter, at der ved indhentning af de  

 faste priser er aftalt faste enhedspriser på leverancerne til disse formål.  

 Merudgifter herudover vil ikke kunne godkendes af kommunalbestyrelsen,  

 medmindre der har været tale om en helt ekstraordinær situation.  

 Fyldestgørende redegørelse herfor skal af bygherren vedlægges  

 byggeregnskabet.
Hvis kommunalbestyrelsen herefter har godkendt merudgifterne  

 - helt eller delvis -, skal begrundelsen herfor anføres i forbindelse med  

 regnskabets indsendelse til Boligstyrelsen.
Man henviser herved til pkt.  

 6.3., sidste stk.
6.3. Udgifter til vinterforanstaltninger Udgifter til overenskomstmæssige vinterforanstaltninger skal være  

 indeholdt i tilbudssummerne.
Herudover skal også udgifterne til  

 »særlige« vinterforanstaltninger - det vil sige ud over de  

 overenskomstmæssige - kunne indeholdes i rammebeløbet.
Eventuelle merudgifter til disse særlige vinterforanstaltninger kan kun  

 godkendes medregnet, hvis de kan indeholdes i de i pkt. 6.1. nævnte 2 pct.,  

 og hvis merudgifterne efter kommunens vurdering ikke kunne eller burde være  

 forudset af bygherren på tidspunktet for byggeriets igangsætning.
Merudgifter  

 herudover vil ikke kunne godkendes af kommunalbestyrelsen, medmindre der har  

 været tale om en helt ekstraordinær situation.
Fyldestgørende redegørelse  

 herfor skal af bygherren vedlægges byggeregnskabet.
Hvis kommunalbestyrelsen  

 herefter har godkendt merudgifterne - helt eller delvis -, skal begrundelsen  

 herfor anføres i forbindelse med regnskabets indsendelse til Boligstyrelsen.
 Der henvises i øvrigt til Byggestyrelsens bekendtgørelse nr. 551 af 11.  

 november 1981 om byggeri i vinterperioden og til Byggestyrelsens  

 »Vejledning om vinterbyggeri« fra juli 1985.
 Såfremt Boligstyrelsen på baggrund af de herefter modtagne indberetninger  

 over en periode finder, at merudgifter til ekstrafundering og pilotering  

 (pkt. 6.2.) og til vinterforanstaltninger af kommunalbestyrelserne bliver  

 godkendt i videre omfang, end det er forudsat, vil bestemmelserne herom blive  

 taget op til fornyet vurdering.
 Det bemærkes i den forbindelse, at der for tiden foregår overvejelser,  

 såvel om bedre sæsonudjævning som om sammensætningen af rammebeløbet.
6.4. Regulering af den faste pris I byggeregnskabet kan - selvom rammebeløbet herved overskrides - optages  

 eventuelle merudgifter som følge af regulering af priserne efter 12 måneder  

 fra tilbudsdagen, jf. pkt. 4.10. og indeksstøttecirkulærets pkt. 18.
6.5. Tilbudsgivers konkurs eller lignende Ifølge gældende praksis kan i byggeregnskabet opføres merudgifter ved, at  

 bygherren under byggeriets gang har måttet antage næstlaveste eller nyt  

 højere tilbud som følge af en tilbudsgivers konkurs, betalingsstandsning  

 eller lignende.
Dette gælder, selvom rammebeløbet herved overskrides.
6.6. Andre merudgifter Er den på grundlag af skema 2 godkendte anskaffelsessum steget som følge  

 af merudgifter som nævnt under pkt. 6.1.-6.5., kan heraf følgende eventuelle  

 nødvendige merudgifter til attester, stempel, tinglysning og promille-gebyr  

 medtages i byggeregnskabet og afholdes uden for rammebeløbet.
 Det samme gælder, hvis der i byggeperioden påføres byggeriet skatte- og  

 afgiftsforhøjelser (f.eks. moms).
Merudgifter herudover kan kommunalbestyrelsen ikke godkende på  

 Boligstyrelsens vegne.
Særskilt ansøgning må derfor indsendes til  

 Boligstyrelsen, men vil normalt ikke kunne påregnes godkendt.
Merudgifter, der ikke kan godkendes, vil ikke kunne finansieres ved den  

 ordinære prioritering.
Merudgifter som følge af kritisable dispositioner  

 eller udvist forsømmelse fra bestyrelsens eller forretningsførerens side vil  

 kunne medføre et erstatningsansvar efter de almindelige erstatningsregler.
I  

 andre tilfælde vil det ud fra hensynet til de kommende lejere kunne være  

 rimeligt at lade byggesagshonoraret og/eller boligselskabets frie egenkapital  

 dække udgiften.
I øvrigt må selskabet søge udgiften dækket ved øget indskud  

 fra beboerne, eller underfinansieringen må afvikles via afdelingens drift,  

 jf. økonomicirkulærets pkt. 15.2.1., bemærkningerne ad konto 301.
6.7. Afsatte beløb/besparelser Kommunen påser, at de i byggeregnskabet afsatte beløb kun anvendes til de  

 forhold, hvortil beløbene er afsat.
Anvendes mindre beløb end afsat til de  

 pågældende forhold, kan mindreudgifterne ikke anvendes til andre formål, og i  

 så fald må byggeriets anskaffelsessum nedsættes.
Merudgifter i forhold til de  

 afsatte beløb kan kun medføre forhøjelse af den tidligere godkendte  

 anskaffelsessum i det i pkt. 6.1.-6.6. angivne omfang og kun under de deri  

 anførte forudsætninger.
 Kommunen påser, at fornøden dokumentation vedrørende afholdelse af afsatte  

 beløb indsendes snarest muligt og senest 6 måneder efter kommunens  

 godkendelse af byggeregnskabet.
 Foreligger dokumentation ikke ved fristens udløb, skal anskaffelsessummen  

 nedsættes med det beløb, der er afsat til det pågældende formål.
 Indvundne besparelser under byggeriets gang, f.eks. mindre byggelånsrenter  

 end påregnet i skema 2, kan således ikke anvendes til formål, der ikke er  

 omfattet af det meddelte støttetilsagn.
6.8. Myndighedskrav Alle af kommunen stillede krav skal være endeligt afklaret senest i  

 forbindelse med skema 2, således at der kan tages hensyn til dem i grundlaget  

 for prisindhentningen, jf. 1975-cirkulærets pkt. 56, stk. 1. Kommunen kan  

 herefter ikke under byggeriets gang fremkomme med krav, der medfører  

 merudgifter.Man skal i denne forbindelse gøre opmærksom på, at bestemmelserne  

 om faste priser i Byggestyrelsens cirkulære af 11. november 1981  

 (»fastpriscirkulæret«) også gælder for arbejder, som udføres af  

 kommunen i forbindelse med det projekt, til hvis genemførelse der ydes  

 statsstøtte, når udgifterne ved arbejdet, f.eks. visse  

 grundmodningsforanstaltninger, skal optages på byggeregnskabet og således  

 indgå i byggeriets anskaffelsessum.
7. Betaling for teknisk rådgivning - projektmaterialet Det indskærpes over for boligselskaberne, at betaling for rådgiverydelser  

 skal ske i overensstemmelse med teknikerreglerne (»Almindelige  

 bestemmelser for teknisk rådgivning og bistand« - ABR 1975 - og de  

 dertil hørende specialnormer). Efter disse regler - ABR 3.4. - er rådgiveren  

 berettiget til at kræve honorar for de præsterede ydelser betalt a conto  

 månedsvis bagud.
Boligselskaberne skal i videst muligt omfang benytte sine  

 likvide midler, herunder dispositionsfonden, til betaling for sådanne  

 ydelser.
Dette gælder således også for de rådgiverydelser, der præsteres, før  

 der er opnået tilsagn om offentlig støtte til det pågældende byggeri.
Der  

 henvises herved til økonomicirkulæret, pkt. 13.2.2. bemærkningerne ad konto  

 803 (cirkulærets side 23, 1. spalte).
 For at undgå unødige eller for tidlige projekteringsudgifter, bør  

 selskaberne udnytte de muligheder, der er angivet i 1975-cirkulærets pkt. 51,  

 for ved henvendelse til kommunen og Boligstyrelsen at skaffe sig så  

 realistisk et grundlag som muligt for en vurdering af, hvornår det vil være  

 hensigtsmæssigt at iværksætte projekteringen.
Til brug ved Boligstyrelsens og Landsbyggefondens behandling af  

 støtteansøgninger (skema 1) er der alene behov for en situationsplan, der  

 tillige angiver forhold til den omliggende bebyggelse m.v.
Yderligere  

 tegningsmateriale bør ikke fremsendes til Boligstyrelsen, medmindre der  

 anmodes herom.
I princippet står kommunerne frit med hensyn til omfanget af det  

 projektmateriale, man ønsker indsendt på skema 1-tidspunktet.
Kommunernes  

 væsentligste behov på skema 1-tidspunktet må formodes at være et materiale,  

 der giver grundlag for at vurdere den påtænkte bebyggelses generelle  

 hensigtsmæssighed i forhold til de lokale bolig- og bebyggelsesforhold.  

 Derfor kan kommunerne ud over de oplysninger, der skal gives til skema 1,  

 basere deres vurdering på et tegningsmateriale, som svarer til et  

 dispositionsforslag (se specialnormerne for arkitekter og ingeniører 2.0.2.),  

 og som bør udformes på følgende måde:
 - Hovedlinierne i projektet skal være fastlagt, herunder bebyggelsens  

 placering på grunden, bebyggelsens karakter og adgangsforhold.
- Planer, snit og facader i et omfang og en detaljeringsgrad, der giver  

 den fornødne forståelse af projektet, samt - de enkelte boligers nærmere udformning og indretning, hvor det på  

 tilfredsstillende måde skal belyses, at boligerne kan indrettes  

 hensigtsmæssigt.
 På denne baggrund henstilles til kommunerne ikke at forlange yderligere  

 materiale.
8. Forlængelse af fristen for indsendelse af skema 2 I de hidtil meddelte støttetilsagn har Boligstyrelsen forudsat, at  

 ansøgningen om godkendelse af endelige priser (skema 2) indsendes til  

 kommunen senest 3 måneder efter tilsagnets dato.
I erkendelse af, at langt  

 den største del af projekteringsarbejdet ifølge foranstående skal præsteres,  

 efter at tilsagn er givet, vil perioden fra tilsagnet til indsendelse af  

 skema 2 til kommunen fremtidig bliver udvidet til 5 måneder.
Denne frist  

 vil kun i ganske specielle tilfælde kunne forlænges, og kun med  

 Boligstyrelsens godkendelse, jf. herved pkt. 5.2. vedrørende den forudsatte  

 igangsætningsdato.
9. Tvivlsspørgsmål Ved dette cirkulære ønsker Boligstyrelsen at understrege  

 boligselskabernes og kommunernes selvstændige ansvar og forpligtelser i  

 forbindelse med behandlingen af sager om støtte til opførelse af nyt  

 almennyttigt byggeri, ligesom man over for kommunalbestyrelserne ønsker at  

 gøre opmærksom på, at styrelsen som hovedregel kun kan foretage en egentlig  

 behandling i de tilfælde, der er nævnt i pkt. 3.1.-3.6. Boligselskaber og  

 kommuner vil fortsat i forbindelse med den konkrete sagsbehandling kunne  

 rette henvendelse til Boligstyrelsen med henblik på afklaring af  

 tvivlsspørgsmål.
 Oversigt over gældende love, bekendtgørelser, cirkulærer og  

 cirkulæreskrivelser vedrørende offentlig støtte til almennyttigt boligbyggeri  

 er optaget som bilag 2 til cirkulæret.
10. Nyt skemamateriale og nye vejledninger Boligstyrelsen overvejer at udbygge decentraliseringen af  

 støtteproceduren.
Der vil endvidere blive udarbejdet et nyt skemamateriale  

 samt nye vejledninger.
Boligstyrelsen, den 30. juni 1987 H.
E.
RASMUSSEN /Birthe Lehmann Cirkulæreskrivelse nr. 96 af 7. juni 1978 om beregning af etagearealer i almennyttigt boligbyggeri (Til samtlige kommunalbestyrelser) (Udelades her) I bilag 3 til Boligministeriets cirkulære af 4. juni 1975 om støtte til  

 almennyttigt nybyggeri m.v. er angivet, i hvilket omfang bygningsreglementets  

 (BR-72) arealberegningsregler fraviges og suppleres ved fastlæggelsen af  

 etageareal i relation til støttens beregning.
Efter at bygningsreglement 1977 (BR-77) har afløst BR-72, har det vist sig  

 nødvendigt med en revision af den i bilag 3 indeholdte vejledning vedrørende  

 beregning af etageareal.
Den reviderede vejledning har herefter fået følgende  

 ordlyd:
 »Bruttoetagearealer udregnes som angivet i bygningsreglement 1977  

 (kap. 2.2.3.), dog med følgende undtagelser:
 1. I tagetager medregnes kun det til beboelse  

 udnyttede areal, der ligger inden for de begrænsende lodrette eller skrå  

 vægges (tagfladens) udvendige sider i et vandret plan 1,5 m over færdigt  

 gulv.
 2. Ved altangangshuse medregnes - når ikke særlige  

 forhold foreligger - trapperummet plus halvdelen af altangangens areal, dog  

 højst i 60 cm bredde.
3. Såfremt indgang til beboelse og udhus eller kælder  

 er fælles, medregnes halvdelen af indgangsarealet til etagearealet.
Dette  

 gælder også i tilfælde, hvor den fælles indgang er placeret i særskilt  

 mellembygning.
Grænse for etagearealet er den mod udhus (garage) vendende  

 side af fælles mure og vægge.
 4. Adgangsarealerne fordeles med lige store andele på  

 lejlighederne uanset disses størrelse.
Vægge, som danner skel mellem lejligheder, medregnes med halvdelen af  

 vægtykkelsen til hver lejlighed.
For gavllejligheders vedkommende medregnes  

 den del af gavlens tykkelse, der svarer til halvdelen af tykkelsen af  

 lejlighedsskel, medens resten af gavlens tykkelse fordeles som omtalt under  

 4. For trapperums vedkommende medregnes hele ydervægstykkelsen og halvdelen  

 af de omgivende vægtykkelser.
 5. Åbne etager, porte, luftsluser og lignende  

 medregnes ikke i bruttoetagearealet.
6. Udenomsrum, såsom udhuse, bryggers, vaskerier,  

 varmecentraler, pulterrum, garager, carporte, cykle- og barnevognsrum og  

 lignende medregnes ikke i bruttoetagearealet.
Såfremt bryggers er indrettet  

 som grovkøkken, medregnes dette i bruttoetagearealet, hvis der andetsteds  

 indrettes udhusplads i fornødent omfang.
 Erhvervsareal:
1. Ved sammenbygning af erhvervsareal og beboelse er  

 grænsen for beboelsesarealet den mod erhvervsrum vendende side af fælles mure  

 og vægge.
Det samme gælder, såfremt der findes erhvervsrum i tagetagen.
2. Findes der fælles indgang til erhverv og beboelse,  

 regnes halvt indgangsareal til hver kategori uanset forholdet i øvrigt mellem  

 størrelsen af erhverv og beboelse.
Er der toiletrum i beboelsen og desuden  

 toiletrum tilgængeligt fra både beboelse og erhverv, medregnes det sidste  

 toiletrum helt under erhvervsarealet.
 Såfremt der er indrettet beboelse eller erhverv i underetager, medregnes  

 kun halvdelen af trappearealet og halvdelen af gangareal fra trappe til disse  

 rum.
Arealet af trapperum, der føres igennem en erhvervsetage, skal fordeles på  

 erhvervsarealet, selv om dette ikke har adgang til trappen.« Boligministeriet agter i et kommende cirkulære vedrørende det støttede  

 almennyttige boligbyggeri at optage vejledningen som nyt bilag.
Ove Hove /J.
Faurholdt Gældende love, bekendtgørelser, cirkulærer og cirkulæreskrivelser vedrørende offentlig støtte til almennyttigt boligbyggeri Love:
 Lov om midlertidig offentlig støtte til almennyttigt boligbyggeri og  

 statsstøttede kollegier, jf. lovbekendtgørelse nr. 480 af 16. august 1982.
 Lov om omprioritering m.m. af visse almennyttige boligafdelinger og om  

 ændring af lov om realkreditinstitutter og lov om boligbyggeri, jf. lov nr.  

 248 af 6. juni 1985.
 Lov om boligbyggeri, jf. lovbekendtgørelse nr. 51 af 22. januar 1987 som  

 ændret ved lov nr. 265 af 13. maj 1987 og § 1 i lov nr. 379 af 10. juni 1987.
 Bekendtgørelser:
 Bekendtgørelse om gebyr ved inddrivelse af beløb til Grundejernes  

 Investeringsfond og Det Almennyttige Byggeris Landsbyggefond, jf.  

 bekendtgørelse nr. 361 af 31. oktober 1968.
 Bekendtgørelse om aftrapning af driftssikring til visse almennyttige  

 byggerier, jf. bekendtgørelse nr. 218 af 30. maj 1980.
 Bekendtgørelse om tilskud fra Boligselskabernes Landsbyggefond til  

 forbedringsarbejder m.v., jf. bekendtgørelse nr. 408 af 24. september 1979  

 som ændret ved bekendtgørelser nr. 406 af 4. august 1981, nr. 43 af 27.  

 januar 1983 og nr. 660 af 29. december 1983.
 Bekendtgørelse om almennyttig boligvirksomhed, jf. bekendtgørelse nr. 220  

 af 24. maj 1985 (bilag: Instruks om revision af almennyttige boligselskabers  

 regnskaber), som ændret ved bekendtgørelse nr. 99 af 17. februar 1986.
 Bekendtgørelse om byggeskadefondens regnskaber m.v. nr. 709 af 14. oktober  

 1986.
 Bekendtgørelse om vedligeholdelse og istandsættelse af almennyttige  

 boligselskabers boliger, jf. bekendtgørelse nr. 433 af 22. juni 1987.
 Cirkulærer:
 Cirkulære af 22. december 1960 om forskellige boligforhold, pkt. 4-6.
 Cirkulære af 11. maj 1962 om administrationsudgifter i byggeri med  

 statsstøtte.
 Cirkulære af 4. juni 1975 om støtte til almennyttigt nybyggeri m.v.
 Cirkulære af 20. juni 1977 om ændringer i lov om midlertid offentlig  

 støtte til almennyttigt boligbyggeri.
 Cirkulære af 8. november 1977 om ændringer i lov om boligbyggeri m.v.  

 (pkt. 9 er dog ophævet).
 Cirkulære af 19. september 1978 om støtte til udbedring af bygningsskader  

 i almennyttigt boligbyggeri.
 Cirkulære af 13. august 1979 om driftssikring til visse almennyttige  

 byggerier.
 Cirkulære af 13. august 1979 om ændringer i lov om boligbyggeri (pkt. 3-6  

 er dog ophævet).
 Cirkulære af 16. maj 1980 om huslejeaktioner, som ændret ved cirkulære af  

 5. november 1980.
 Cirkulære af 11. februar 1981 om forskellige forhold vedrørende de  

 almennyttige boligselskabers virksomhed (afsnit I er dog ophævet).
 Cirkulære af 25. marts 1982 om boliger for ældre og handicappede i  

 almennyttigt byggeri.
 Cirkulære af 23. april 1982 om støtte til almennyttigt boligbyggeri, der  

 finansieres med indekslån.
 Cirkulære af 28. december 1982 om regulering af udgiftsrammerne for  

 statsstøttet boligbyggeri (almennyttigt boligbyggeri, ungdomsboliger, private  

 andelsboliger og lette kollektivboliger).
 Cirkulære af 9. maj 1984 om forskellige forhold i forbindelse med  

 underhåndsbud inden for byggeri, der opføres med støtte i henhold til lov om  

 boligbyggeri.
 Cirkulære af 10. maj 1985 om totalentreprise i byggeri med offentlig  

 støtte (Byggestyrelsens cirkulære).
 Cirkulære af 25. oktober 1985 om de almennyttige boligselskabers økonomi  

 m.v., som ændret ved cirkulære af 17. februar 1986.
 Cirkulære af 14. marts 1986 om organisation og udlejning af almennyttigt  

 byggeri. (Bilag: Normalvedtægter for et selvejende boligselskab,  

 normalvedtægter for et almennyttigt boligselskab med indbetalt garantikapital  

 (garantiselskab), og normalvedtægter for en almennyttig andelsboligforening).
 Cirkulæreskrivelser:
 Meddelelse af 12. oktober 1977 om fordelingen af kommunal driftsstøtte,  

 der udbetales til almennyttige boligselskaber.
 Cirkulæreskrivelse af 7. juni 1978 om beregning af etagearealer i  

 almennyttigt boligbyggeri.
 Cirkulæreskrivelse af 1. september 1979 om nye regler for teknisk  

 rådgivning og bistand inden for almennyttigt byggeri m.v.
 Cirkulæreskrivelse af 4. marts 1983 om overgangsbestemmelser m.v.  

 vedrørende indhentning af underhåndsbud i henhold til Byggestyrelsens  

 cirkulære af 6. januar 1983 om udbud af bygge- og anlægsarbejder  

 (udbudscirkulæret).
 Cirkulæreskrivelse af 22. august 1984 om teknisk rågivning og bistand  

 inden for almennyttigt byggeri m.v.
 Cirkulæreskrivelse af 18. oktober 1984 om forhøjelse af gebyret til staten  

 for behandling af ansøgninger om statsstøtte i henhold til lov om  

 boligbyggeri (»promille-gebyret«).
 Cirkulæreskrivelse af 19. august 1985 om teknisk rådgivning og bistand  

 inden for almennyttigt byggeri m.v.
 Cirkulæreskrivelse af 26. marts 1986 om godkendelse af konvertering af  

 ustøttede realkreditlån, der er optaget til finansiering af  

 forbedringsarbejder i almennyttigt byggeri.
 Cirkulæreskrivelse af 12. januar 1987 om regulering af rammebeløb for  

 statsstøttet boligbyggeri (almennyttigt boligbyggeri, private andelsboliger,  

 ungdomsboliger og lette kollektivboliger) efter timelønsindeks for  

 industriens arbejdere.
 Cirkulæreskrivelse af 13. marts 1987 om supplerende betingelser for  

 opnåelse af tilsagn om støtte til udbedring af byggeskader i almennyttigt  

 byggeri (lov om boligbyggeri § 54).
