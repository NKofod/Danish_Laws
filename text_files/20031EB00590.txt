Beretning afgivet af Skatteudvalget den 27. maj 2004 Beretning over Forslag til  

 folketingsbeslutning om værn af skatteydere imod  dobbeltbeskatning ved  

 tvister mellem landene [af Jens Peter Vernersen (S) m.fl.] 1. Udvalgsarbejde Beslutningsforslaget blev fremsat den 30. marts 2004 og var til  

 1. behandling den 28. april 2004. Beslutningsforslaget blev efter 1.  

 behandling  

 henvist til behandling i Skatteudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 19 spørgsmål til skatteministeren til  

 skriftlig besvarelse, som denne har besvaret.
2. Politiske udtalelser Udvalget  

  

 skal opfordre  

 skatteministeren til fortsat at presse på for at fremskynde forhandlingerne  

 med  

 de tyske skattemyndigheder, idet der nu siden sommeren 2003 har været  

 forhandlet for at løse det problem, der er opstået for fiskerne i Thyborøn.  

 Den  

 danske skatteminister må lægge pres på de tyske skattemyndigheder for at få  

 en  

 snarlig afklaring af sagen.
Det er udvalgets opfattelse, at henstand med eller frafald af  

 skattekrav og rentekrav fortsat skal ske efter en konkret vurdering.
Det er i  

 forbindelse hermed udvalgets opfattelse, at der i størst muligt omfang skal  

 tages de hensyn, som er nødvendige på grund af de pågældende fiskerfamiliers  

 vanskelige situation.
Udvalget har således noteret sig, at  

 skattemyndighederne  

 har givet de berørte familier den fornødne henstand såvel med betalingen af  

 den  

 danske skat som med betalingen af de påløbne renter.
Der er dog ikke sket  

 nogen  

 endelig afklaring af rentebetalingen.
 Udvalget har endelig noteret sig, at skatteministeren har givet  

 tilsagn om, at der i sagen vedrørende thyborønfiskerne ikke vil blive  

 opkrævet  

 renter af et eventuelt dansk skatteprovenu for perioden 1998 og til endelig  

 afklaring af sagen, såfremt det aftales med Tyskland, at Danmark har  

 beskatningsretten,  

 således som dette er kommet til udtryk ved ministerens besvarelse af  

 spørgsmål  

 S 452 og af spørgsmål 8 på B 163. Dog betales renter til Danmark i samme  

 omfang, som der tilbagebetales renter fra Tyskland til thyborønfiskerne.
 Udvalget opfordrer skatteministeren til i størst muligt omfang  

 at sikre, at internationale skatteaftaler bliver så klare som muligt.
P. u. v.  

  

 Jens Peter Vernersen  

  

 formand Bilag 1 Oversigt over bilag vedrørende B 163 Bilagsnr.
