Betænkning afgivet af Udlændinge- og Integrationsudvalget den 17. maj 2022 Betænkning over Forslag til folketingsbeslutning om udvisning af udlændinge, der hjælper illegale udlændinge i Danmark [af Morten Messerschmidt (DF) m.fl.]:
1. Indstillinger Et flertal i udvalget (udvalget med undtagelse af DF og NB) indstiller beslutningsforslaget til forkastelse ved 2. (sidste) behandling.
 Et mindretal i udvalget (DF og NB) indstiller beslutningsforslaget til vedtagelse uændret.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget mener, at det er en alvorlig forbrydelse at hjælpe illegale udlændinge med at opholde sig i Danmark.
Dog mener Venstre, at der allerede i dag er regler, der gør det muligt at udvise udlændinge, der hjælper illegale udlændinge med at opholde sig i Danmark.
I stedet for at støtte beslutningsforslaget ønsker Venstres medlemmer af udvalget, at vi i fremtidigt lovgivningsarbejde skal have større fokus på hjemsendelser af udlændinge, der opholder sig uden opholdsgrundlag i Danmark.
Derfor stemmer Venstre imod beslutningsforslaget.
Dansk Folkeparti Dansk Folkepartis medlemmer af udvalget bemærker, at Danmark bør sætte ind over for, at menneskesmuglere udnytter afviste asylansøgere og hjælper, skjuler eller på anden måde assisterer de afviste asylansøgere i Danmark med det formål at undvige en hjemsendelse.
DF bemærker i den forbindelse, at der lever et stort antal illegale indvandrere i Danmark.
DF finder det vigtigt, at vi kommer denne illegale gruppe til livs, bl.a. fordi de er i risiko for at blive menneskehandlet og på mange måder lever en kummerlig tilværelse med kriminalitet, der selvsagt skaber utryghed for borgerne i Danmark.
 DF ønsker derfor at imødegå problemet og har på den baggrund fremsat nærværende forslag om udvisning af udlændinge, der hjælper illegale udlændinge i Danmark.
3. Udvalgsarbejdet Beslutningsforslaget blev fremsat den 10. februar 2022 og var til 1. behandling den 27. april 2022. Beslutningsforslaget blev efter 1. behandling henvist til behandling i Udlændinge- og Integrationsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 1 møde.
Bilag Under udvalgsarbejdet er der omdelt 1 bilag på beslutningsforslaget.
Bjørn Brandenborg (S) Birgitte Vind (S) Camilla Fabricius (S) fmd.
Thomas Jensen (S) Kasper Sand Kjær (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Carl Valentin (SF) Halime Oguz (SF) Anne Sophie Callesen (RV) Kathrine Olldag (RV) Pernille Skipper (EL) Rosa Lund (EL) Sikandar Siddique (FG) Mads Fuglede (V) Anne Rasmussen (V) Heidi Bank (V) Erling Bonnesen (V) Marlene Ambo-Rasmussen (V) Morten Dahlin (V) Pia Kjærsgaard (DF) nfmd.
Morten Messerschmidt (DF) Peter Skaarup (DF) Marcus Knuth (KF) Rasmus Jarlov (KF) Pernille Vermund (NB) Carsten Kissmeyer (V) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
