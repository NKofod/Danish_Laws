 Et byrådsmedlem vedtog en bøde på 20.000 kr. for overtrædelse af  

 skattekontrolloven ved at have undladt at selvangive indtægter på 52.925 kr.  

 Vagbarhedsnævnet fandt, at den pågældende var valgbar.
 I skrivelse af 25. juli 1998 har kommunalbestyrelsen i henhold til den  

 kommunale valglovs § 34 a, stk. 2, indberettet, at kommunalbestyrelsesmedlem  

 N.N. har vedtaget et af Statsskattedirektoratet den 25. juni 1984 meddelt  

 bødeforlæg på 20.000 kr. for overtrædelse af skattekontrollovens § 13, stk.  

 2.
Det fremgår af sagen, at den pågældende for indkomståret 1984 har undladt  

 at selvangive sine indtægter på 52.925 kr. ved salg af korn og rødkål.
De  

 herved unddragne skatte udgør 23.108,40 kr.
 Den pågældende har været medlem af kommunalbestyrelsen siden 1982.
 I denne anledning skal man meddele, at Valgbarhedsnævnet har fundet, at  

 den begående forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme kan  

 gøre den pågældende uværdig til at være medlem af kommunale råd, jfr. den  

 kommunale valglovs § 2. Den pågældende må derfor anses for valgbar.
 (1 *) I den tidligere lov var bestemmelserne i § 2 og § 34a, stk. 2.  

 Skrivelsen er optaget i Ministerialtidende.
