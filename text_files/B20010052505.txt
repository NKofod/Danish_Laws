Bekendtgørelse om uddannelsen til  

 ortopædist I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence i  

 uddannelsen som ortopædist.
Uddannelsens mål § 2. Den færdiguddannede ortopædist  

 skal kunne udføre alle arbejdsprocesser, der forekommer inden for det  

 område, som uddannelsen retter sig imod under iagttagelse af  

 gældende miljø- og sikkerhedsbestemmelser.
Den uddannede  

 ortopædist skal have kundskaber og færdigheder, der kvalificerer  

 til selvstændigt at fremstille individuelle ortoser og proteser i  

 relevante materialer efter udleverede mål eller  

 gipsafstøbninger.
Arbejdet udføres med det for faget relevante  

 udstyr på baggrund af færdige emnetegninger eller egne tegninger.  

 Den færdiguddannede skal kunne anvende CAD-systemer til konstruktion.  

 Den færdiguddannede skal endvidere kunne planlægge og  

 gennemføre reparation og vedligeholdelse af maskiner, udstyr samt  

 produktionsværktøjer.
Arbejdet udføres under anvendelse  

 af danske og fremmedsprogede tekniske specifikationer.
Den  

 færdiguddannede skal selvstændigt kunne anvende  

 informationsteknologien til fremskaffelse af teknisk information.
 Stk. 2. Den færdiguddannede skal endvidere kunne  

 udvise:
1)	kendskab til samarbejds- og kommunikationsteknikker og kunne  

 indgå i samarbejdsprocesser, 2)	kendskab til projektorganisation og kunne indgå i  

 projektgrupper, herunder etablering og opretholdelse af faglig kommunikation  

 på alle niveauer i virksomheden, 3)	fagligt overblik, initiativ samt kendskab til  

 vidensøgning, 4)	fagligt bevidste holdninger samt holdninger, der tilgodeser  

 samarbejde, ansvarlighed og kvalitetsbevidsthed, 5)	kendskab til etablering og drift af egen virksomhed, 6)	kendskab til produktionsstyring og evner til at strukturere,  

 planlægge og vurdere løsningsmuligheder for egne  

 arbejdsopgaver, 7)	kendskab til design og produktudvikling og 8)	miljøbevidsthed.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Service, jf. § 14, stk. 2,  

 i lov om erhvervsuddannelser.
 Stk. 2. Det faglige udvalg for uddannelsen er  

 Fællesudvalget for Auto-, Ortopædi-, Boligmontering og  

 Polstermøbelindustrien.
 § 4. Uddannelsen varer 4 år.
Stk. 2. Uddannelsen, jf. stk. 1, omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 40 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af 4 skoleperioder på hver 10 uger,  

 der omfatter grundfag, områdefag, bundne specialefag og valgfag.
 Stk. 4. Varigheden og strukturen efter stk. 1-3 fraviges  

 ved voksenuddannelsesforløb, jf. §§ 6-7.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. For elever over 25 år, der har mindst 2  

 års relevant erhvervserfaring, og som har indgået  

 uddannelsesaftale, kan skolen efter samråd med det faglige udvalg  

 tilrettelægge et særligt uddannelsesforløb bestående  

 af perioder med henholdsvis skoleundervisning og praktikuddannelse.  

 Varigheden af skoleundervisningen må ikke overstige den samlede  

 obligatoriske skoletid for uddannelsen, jf. § 4. Det faglige udvalg skal  

 godkende fastsættelsen af den samlede uddannelsestid.
 Stk. 2. Det faglige udvalg kan i særlige tilfælde  

 dispensere fra alderskravet og beskæftigelseskravet efter samråd  

 med praktikvirksomheden.
 Stk. 3. Afgørelser efter stk. 1 og 2 skal så  

 vidt muligt træffes inden indgåelsen af uddannelsesaftalen.
§ 7. Elever, der har de nødvendige  

 forudsætninger, kan gennemføre et supplerende kursus, jf.  

 hovedbekendtgørelsens § 20, stk. 1, på indtil 20 uger,  

 der træder i stedet for grundforløbet.
Skolen kan herunder  

 foretage afklaring af elevens praktiske og teoretiske kvalifikationer med  

 henblik på afgørelse i samråd med det faglige udvalg om  

 merit i uddannelsesforløbet i et forløb på indtil 2 uger,  

 jf. hovedbekendtgørelsens § 20, stk. 2. For elever med  

 uddannelsesaftale er kurset omfattet af uddannelsesaftalen.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
1)	Finmekanisk værksted 1 Niveau: Begynder Målet er, at eleven har kendskab til valg, anvendelse,  

 vedligeholdelse og sikkerhedsbestemmelser, der er forbundet med anvendelse af  

 værkstedsmaskiner og håndværktøjer.
2)	Anatomi Niveau: Begynder Målet er, at eleven har kendskab til anatomien i forhold  

 til kroppens bevægelsesapparat.
3)	Fagtegning 1 Niveau: Begynder Målet er, at:
a)	eleven kender de symboler, der efter dansk standard anvendes ved  

 teknisk tegning og ved fremstilling af arbejdstegninger, og b)	eleven har kendskab til CAD-systemet i forhold til  

 tegningen.
4)	Ortose- /Proteselære Niveau: Begynder Målet er, at eleven kender til fremstilling af fagets ortose- og  

 protesetyper.
5)	Materialelære Niveau: Begynder Målet er, at eleven har kendskab til materialernes struktur,  

 fysiske og kemiske egenskaber og anvendelsesmuligheder.
6)	Branchens arbejdsmiljø Niveau: Begynder Målet er, at:
a)	eleven kender til branchens anvendte produkters indvirkning på  

 miljøet, og b)	eleven kan bidrage til bestræbelserne på at få et  

 bedre arbejdsmiljø.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø (1,0 uge).
 2)	Dansk (niveau F).
 3)	Engelsk (niveau F).
 4)	Materialeforståelse (1,0 uge).
 5)	Produktudvikling, produktion og service (1,0 uge).
 6)	Samfundsfag (niveau E).
 7)	Virksomhedslære og innovation (niveau E).
 Stk. 2. De i stk. 1, nr. 1, 4, 5 og 6, nævnte grundfag  

 påbegyndes i grundforløbet.
 Stk. 3. De i stk. 1 nævnte fag varer i alt 10,5  

 uger.
 § 11. Undervisningen i hovedforløbet  

 omfatter følgende områdefag:
1)	Termisk sammenføjning Niveau: Rutine Målet er, at eleven skal have færdigheder i svejse- og  

 loddeteknikker.
2)	Termoplastisk materiale Niveau: Rutine Målet er, at:
a)	eleven har kendskab til de almindeligst anvendte plasttyper og deres  

 anvendelsesmuligheder, b)	eleven har kendskab til forskellige arbejdsmetoder, emneudformning  

 og dimensioneringsgrundlag, og c)	eleven har færdigheder i bedømmelse af den optimale  

 udnyttelse af plastmaterialer.
3)	Finmekanisk værksted 2 Niveau: Rutine Målet er, at:
a)	eleven selvstændigt skal kunne anvende de til faget  

 hørende elektroniske og mekaniske målemetoder, og b)	at eleven selvstændigt skal kunne betjene finmekaniske  

 værktøjsmaskiner samt kunne anvende og vedligeholde de for faget  

 normalt forekommende hånd- og skærende  

 værktøjer.
4)	Elektronik Niveau: Begynder Målet er, at eleven har kendskab til elektroniske  

 komponenter.
5)	Gips, læder og tekstil Niveau: Rutine Målet er, at:
a)	eleven har kendskab til de gipstyper, der anvendes til proteser og  

 ortosearbejde, b)	eleven kan identificere læders og tekstils  

 anvendelsesområder og funktioner inden for ortosearbejde, c)	eleven kender til branchens almindeligt anvendte materialer,  

 værktøjer og maskiner, og d) 	eleven kender til materialernes struktur, herunder de fysiske og  

 kemiske egenskaber og indvirkning på miljøet.
6)	CAD/CAM Niveau: Rutine Målet er, at:
a)	eleven selvstændigt skal kunne implementere og anvende CAD/CAM  

 til konstruktion og fremstilling af CNC-programmer, og b)	eleven skal kunne anvende et CAD/CAM-system ved konstruktion,  

 produktion og tegninger af emner.
 Stk. 2. De i stk. 1 nævnte fag varer i alt 13,5  

 uger.
 § 12. Til uddannelsen er knyttet følgende  

 bundne specialefag:
1)	Anatomi og fysiologi Niveau: Rutine Målet er, at:
a)	eleven kender til den menneskelige krops opbygning, og b)	eleven har viden om bevægelsesapparatets funktioner og de  

 enkelte organers tilknytning til fysisk arbejde.
2)	Biomekanik Niveau: Rutine Målet er, at eleven skal kende til statik og dynamik og til de  

 kræfter, der virker på og i menneskekroppen.
3)	Ortose- og protese Niveau: Rutine Målet er, at:
a)	eleven har kendskab til branchens almindelige kvalitetskrav, b)	eleven har de nødvendige færdigheder i den for ortose-  

 og protesefremstilling forekommende måle- og tegningsteknik, og c)	eleven kender til råvarer, hel- og halvfabrikatakomponenter  

 samt ortosers og protesers muligheder for at afhjælpe forskellige  

 sygdoms- og invaliditetstilstande.
4)	Fagtegning 2 Niveau: Rutine Målet er, at eleven skal kunne fremstille arbejdstegninger med  

 angivelse af korrekte mål, symboler og signaturer.
Det skal af  

 tegningen fremgå, hvorledes forarbejdningen og opbygningen skal  

 foregå.
 Stk. 2. De i stk. 1 nævnte fag varer 10 uger.
§ 13. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 6 uger.
Praktikuddannelsen § 14. Målet med praktikuddannelsen  

 er:
 1)	Eleven opnår de for branchen nødvendige praktiske  

 færdigheder.
 2)	Eleven opnår viden om branchens typiske materialer,  

 bearbejdningsmetoder, arbejdsprocesser og produktionsformer.
 3)	Eleven kan betjene branchens maskiner og  

 hjælpeværktøjer.
 4)	Eleven kan fremstille og reparere alle almindeligt forekommende  

 arbejder.
 5)	Eleverne opnår kendskab til områdets  

 arbejdsmiljø.
 6)	Eleverne opnår kendskab til nødvendige  

 sikkerhedsforanstaltninger og kravet om høj hygiejnisk  

 standard.
 Uddannelsesbog mv.
 § 15. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 16. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 17. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
 Afsluttende prøver m.v.
 § 18. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Eksamen består af en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Opgavebesvarelserne bedømmes af elevens  

 lærer og to censorer udpeget af det faglige udvalg.
 § 19. Den praktiske prøve har en samlet  

 varighed på 74 timer.
Stk. 2. Læreren skal være til stede under  

 udførelsen af den praktiske prøve og under bedømmelsen  

 af prøven.
Censorerne skal være til stede under  

 bedømmelsen af prøven.
 § 20. Ved bedømmelsen af  

 opgaveløsningerne ved den praktiske prøve giver de to censorer  

 samlet en karakter, og læreren giver en karakter for hvert af  

 bedømmelseskriterierne:
 1)	Håndværksmæssig udførelse.
 2)	Overholdelse af mål og data.
 3)	Helhedsindtryk.
Stk. 2. Der beregnes en gennemsnitskarakter af lærerens  

 3 delkarakterer for den praktiske prøve.
Tilsvarende beregnes en  

 gennemsnitskarakter af censorernes 3 karakterer.
Eksamenskarakteren  

 (svendeprøvekarakteren) for den afsluttende eksamen fremkommer som  

 gennemsnittet af lærerens og censorernes karakterer.
 Stk. 3. For at bestå eksamen skal  

 svendeprøvekarakteren, jf. stk. 2, være mindst 6.  

 Eksamenskarakteren skal være et helt tal beregnet efter bestemmelserne  

 i karakterskalabekendtgørelsen.
Sygeeksamen og ny eksamen § 21. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 22. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført.
 Stk. 2. Eleven skal have opnået mindst karakteren 6,0 i  

 den afsluttende eksamen, jf. §§ 18-20, samt et karaktergennemsnit af  

 alle øvrige afsluttende karakterer på hovedforløbet  

 på mindst 6,0.
 § 23. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 24. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 22, og afsluttende praktikerklæring  

 for praktikuddannelsen er udstedt, jf. § 23.
 Stk. 3. På uddannelsesbeviset anføres alene  

 svendeprøvekarakteren, jf. § 20, stk. 2 og 3.
Kapitel 5 Ikrafttrædelses- og overgangsbestemmelser § 25. Bekendtgørelsen træder i kraft  

 den 1. juli 2001.
 Stk. 2. Samtidig ophæves bekendtgørelse nr. 1243  

 af 18. december 2000 om uddannelsen til ortopædist.
 Stk. 3. Bekendtgørelse af 10. december 1990 om  

 uddannelsen til ortopædist finder dog anvendelse for elever med  

 uddannelsesaftale, der er begyndt på 3. skoleperiode før den 1.  

 januar 2001, jf. § 25, stk. 3, i den i stk. 2 nævnte  

 bekendtgørelse.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
Stk. 5. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb i Service.
Det er dog en betingelse, at de 5 ugers  

 uddannelsesspecifikke områdefag er gennemført:
 1)	Beklædningshåndværker.
 2)	Beklædningsoperatør.
 3)	De tekstile erhvervsuddannelser.
 4)	Farverioperatør.
 5)	Maskinsnedkeruddannelsen.
 6)	Maskinuddannelsen.
 7)	Sejl- og Boligmonteringsuddannelsen.
 8)	Skomager.
 9) Strikkeoperatør.
 10)	Tekstiloperatør.
 11)	Træfagenes industrielle snedkeruddannelse.
