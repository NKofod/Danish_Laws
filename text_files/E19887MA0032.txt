 Nævnet har behandlet et spørgsmål om, hvorvidt der skal betales moms af  

 renteafkastet af et lån, som borgerne yder en idrætshal, der er frivillig  

 registreret efter momsloven for udlejning af lokaler.
"Borgerlånet" er et rentefrit lån, der er bundet i et  

 pengeinstitut til 15% p.a.
Renteafkastet tilfalder hallen og indgår i  

 regnskabet som en indtægt.
Lånet indfries ved tilbagebetaling med 20% årligt,  

 første gang 31. marts 1992. Udlejningsprisen vil blive forhøjet i takt med  

 indfrielsen af lånet.
Nævnet traf afgørelse om, at lånet/renteafkastet ikke kan anses for at  

 være et indirekte tilskud til hallen.
Der skal således ikke betales moms af  

 renteafkastet.
 Nævnet har ved afgørelsen lagt vægt på, at der ikke synes at være  

 sammenfald mellem långiverne og de, der lejer hallen.
