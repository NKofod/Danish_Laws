En ansøger havde i 1987 og 1988 fået afslag på ansøgning om  

 installation af et maritimt VHF-anlæg i sin båd.
Typegodkendelsen, som er en  

 forudsætning for tilladelsen, var blevet inddraget for anlæg af den  

 pågældende type i 1981. Ansøgerens anlæg var fabrikeret i 1978. Idet der ikke  

 i de siden inddragelsen af typegodkendelsen forløbne år er forekommet  

 forstyrrelsessager eller klager af nogen art, der direkte har kunnet henføres  

 til anlæg af den pågældende type, meddeltes der dispensation til installation  

 af anlægget.
 GENERALDIREKTORATETS AFGØRELSE:
 Generaldirektoratets afgørelse af 28. maj 1990:
 »I fortsættelse af generaldirektoratets brev til Dem af 26. april  

 1990, hvori bekræftedes modtagelsen af Deres brev af 18. april 1990 med  

 påklage af Teleinspektionens afslag på Deres dispensationsansøgninger af 18.  

 maj 1987 og 12. april 1988 om installationstilladelse for et maritimt  

 VHF-anlæg af typen ITT STR 12, serienr. 011096, meddeles, at  

 generaldirektoratet nu har modtaget Teleinspektionens udtalelse i sagen.
Generaldirektoratet kan konstatere, at den omhandlede type VHF-anlæg blev  

 typegodkendt den 19. september 1978, men at det senere ved en stikprøvemåling  

 og efterfølgende nærmere undersøgelse af tre anlæg konstateredes, at  

 anlægstypen ikke længere overholdt kravene i de tekniske bestemmelser for  

 maritimt VHF-radiotelefonudstyr.
Typegodkendelsen blev derfor inddraget den  

 11. november 1981.
 Generaldirektoratet finder, at inddragelsen i 1981 af typegodkendelsen for  

 anlæg af fabrikat ITT Marine, type STR 12, er sket på et korrekt grundlag.
 Teleinspektionen har, foranlediget af en sag om samme type anlæg i 1989,  

 genvurderet spørgsmålet om tilladelser til anlæg af typen STR 12, og har,  

 bl.a. som følge af, at der i de forløbne år ikke er forekommet  

 forstyrrelsessager eller klager af nogen art, der direkte har kunnet henføres  

 til anlæg af typen STR 12, indstillet, at der meddeles dispensation til  

 installation af anlægget i Deres fartøj.
 I et tilfælde som det foreliggende er det - efter det af Teleinspektionen  

 i 1989 oplyste om årsagen til inddragelsen af typegodkendelsen -  

 generaldirektoratets opfattelse, at ejerne af de pågældende anlæg bør have  

 krav på en rimelig overgangsordning, der bør være den samme, hvad enten  

 anlægget bliver i et fartøj, flyttes til et andet (ikke radiopligtigt)  

 fartøj, eller, som i Deres tilfælde, er erhvervet inden typegodkendelsen  

 bortfaldt.
