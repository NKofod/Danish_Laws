 Der blev  

 klaget over, at sygehuset videresendte helbredsoplysninger til patientens  

 socialcenter.
Klage  

 over at læge videregav helbredsoplysninger til socialcenter til brug i  

 dagpengesag Nævnet oplyste, at helbredsoplysninger m.v. til andre formål  

 end behandling kun kan videregives med patientens samtykke, som skal  

 foreligge  

 skriftligt og afgives til den myndighed, der skal videregive oplysningerne.
 Nævnet bemærkede, at patienten den 9. august 1999 i sin  

 anmodning om dagpenge (dp 200 B) med sin underskrift gav samtykke til, at der  

 kunne indhentes helbredsmæssige oplysninger til brug ved behandling af  

 dagpengesagen.
 Nævnet lagde til grund, at dette samtykke ikke blev medsendt i  

 forbindelse med socialcenterets anmodning om helbredsoplysninger fra  

 sygehuset.
 Nævnet oplyste i øvrigt, at et samtykke til videregivelse af  

 oplysninger bortfalder senest et år efter, at det er givet.
 I socialcenterets anmodning om journaloplysninger fra sygehus  

 (LÆ 101) var der endvidere ikke sat kryds i rubrikken ?samtykke?.
 Nævnet lagde herefter til grund, at der ikke overfor sygehuset  

 var fremlagt et samtykke fra patienten til, at der kunne videregives  

 oplysninger fra sygehuset til socialcenteret.
 Nævnet fandt på denne baggrund, at den læge på sygehuset, der  

 videresendte epikrisen af 15. januar 2001 til socialcenteret brød sin  

 tavshedspligt,  

 jf. lov om patienters retsstilling § 23.
