(Til kommunalbestyrelsen / Amtsrådet) Emne: Flowtron-pumpe.
Hjælpemiddelnævnet har, jvf.
Socialministeriets bekendtgørelse nr. 787 af  

 14. december 1988 om oprettelse af et hjælpemiddelnævn, § 2, fået forelagt  

 spørgsmålet om, hvorvidt der vil kunne ydes hjælp til en Flowtron-pumpe i  

 henhold til bistandslovens § 58, jvf.
Socialministeriets bekendtgørelse nr.  

 303 af 10. juni 1988 om ydelse af hjælpemidler efter bistandslovens § 58.
Baggrunden for henvendelsen til nævnet er, at en Flowtron-pumpe i dag i  

 nogle tilfælde anvendes permanent til afhjælpning af varig manglende eller  

 nedsat funktion af lymfekarsystemet.
Funktionsnedsættelse ses typisk i  

 armhulens lymfekarsystem efter behandling for brystkræft enten ved operation  

 eller ved strålebehandling.
Flowtron-pumpen anvendes tillige som led i behandling eller som  

 forebyggende behandling ved operation.
Pumpen har til formål at lette blod-  

 eller lymfeafløb i ekstremiteter.
 På baggrund af nævnets drøftelser og efter at nævnets indstilling er  

 tiltrådt af Socialministeriet og Sundhedsministeriet, skal Hjælpemiddelnævnet  

 oplyse, at Flowtron-pumpen er et behandlingsredskab, som udlånes af  

 sygehusvæsenet, så længe den anvendes af en patient i tilslutning til det  

 primære behandlingsforløb for brystkræft (operation, strålebehandling,  

 kemoterapi).
 Konstateres der på sygehuset ved behandlingens afslutning eller senere et  

 kronisk lymfeødem, uden at dette skyldes udsæd (meta- staser) fra  

 brystkræften, finder nævnet, at Flowtron-pumpen kan være et hjælpemiddel,  

 hvortil der kan ydes hjælp efter bistandslovens § 58.
 Hvis der er ydet hjælp til Flowtron-pumpe efter bistandslovens § 58, og  

 patienten senere får recidiv af cancersygdommen, beholdes Flowtron-pumpen i  

 hjemmet som et hjælpemiddel, også selv om patienten igen starter kemoterapi  

 eller strålebehandling.
 Det bemærkes, at en kompressionsarmstrømpe ofte ikke vil være  

 formålstjenlig, men at netop det vekslende tryk, som pumpesystemet giver, kan  

 afhjælpe den nedsatte eller manglende funktion af lymfesystemet.
 Sygehusforvaltningerne vil af Sundhedsministeriet blive informeret om  

 ovenstående.
Der vedlægges en orientering om Hjælpemiddelnævnets opgaver.(* 1) Med venlig hilsen Grethe Buss formand / Margit Kongshaug kontorfm.
 (* 1) Udelades her.
