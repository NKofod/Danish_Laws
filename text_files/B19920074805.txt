 I medfør af § 9, § 19, stk. 2, § 24, stk. 2 og 3, § 26 og § 27, stk.
3 og 4, i lov nr. 343 af 14. maj 1992 i lov om kød (kødloven) og §§ 3 og 7, § 15, stk. 2, § 19, stk. 2 og 3, § 21 og § 22, stk. 3 og 4, i lov nr. 342 af 14. maj 1992 om mælk, mælkeprodukter, margarine m.v.
 fastsættes følgende:
 § 1.  Denne bekendtgørelse omfatter rengørings-,  

 desinfektions- og smøremidler, der anvendes på virksomheder, som i henhold  

 til § 5 i kødloven er autoriseret til udførsel af kød, kødvarer og  

 slagteaffald, samt desinfektionsmidler, der anvendes i  

 levnedsmiddelvirksomheder og i mælkeproducerende besætninger, der er  

 registreret eller autoriseret i henhold til §§ 3 og 6 i mælkeproduktloven.
 Stk. 2.  Anvendelse af de i stk. 1 omhandlede midler på  

 de af bekendtgørelsen omfattede virksomheder og besætninger må alene finde  

 sted efter Veterinærdirektoratets godkendelse og på de af  

 Veterinærdirektoratet stillede betingelser.
 § 2.  Ansøgning om godkendelse skal sendes til  

 Veterinærdirektoratet, Rolighedsvej 25, 1958 Frederiksberg C.
 Stk. 2.  Ansøgningen skal indeholde oplysninger om  

 følgende på ansøgningsskema, som kan rekvireres i Veterinærdirektoratet:
 § 3.  Afgiften i forbindelse med ansøgning om  

 godkendelse af de af bekendtgørelsen omhandlede midler er 880,00 kr.
 Stk. 2.  Der er udpantningsret for afgifterne i stk. 1.
 § 4.  Veterinærdirektoratet kan tilbagekalde eller  

 ændre tidligere meddelte godkendelser, herunder godkendelser meddelt før  

 nærværende bekendtgørelses ikrafttræden.
 § 5.  Overtrædelse af § 1, stk. 2, straffes med bøde.
 Stk. 2.  For overtrædelse, der begås af et aktieselskab,  

 andelsselskab, anpartsselskab eller lignende, kan der pålægges selskabet som  

 sådant bødeansvar, jf. § 27, stk. 4, i kødloven og§ 22, stk. 4, i  

 mælkeproduktloven.
 Stk. 3.  Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar, jf. § 27, stk.  

 4, i kødloven og § 22, stk. 4, i mælkeproduktloven.
 § 6.  Bekendtgørelsen træder i kraft den 8. september  

 1992.
Veterinærdirektoratet, den 28. august  

 1992 Erik Stougaard / Sten Strømgren (* 1) Bekendtgørelsen indeholder bestemmelser, der gennemfører Rådets direktiv nr. 92/5/EØF, EF-Tidende 1992, L 57, s. 14, og Rådets direktiv nr. 85/397/EØF, EF-Tidende L 226, s. 13, bilag A, kapitel VI, C, punkt 5.
