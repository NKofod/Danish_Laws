 Civilretsdirektoratet stadfæstede en af statsamtet truffet afgørelse,  

 hvor statsamtet afslog faderens ansøgninger om fortsat at betale bidrag  

 månedsvist forud og om at måtte betale bidraget direkte til moderen, og hvor  

 statsamtet pålagde faderen at indbetale bidraget på moderens girokonto.
 Statsamtet fastsatte halvårsvist forfald af børnebidraget i en situation,  

 hvor der i 2 år havde været månedsvist forfald, og bestemte, at faderen  

 skulle indbetale bidraget til moderens girokonto og ikke som ansøgt direkte  

 til moderen.
 Faderen klagede og ansøgte om månedsvist forfald af børnebidraget og om,  

 at han måtte betale direkte til moderen.
 Det fremgik af sagen, at faderen ind i mellem var en forsømmelig betaler,  

 og at moderen ikke ønskede at få bidraget udbetalt direkte til sig.
 Civilretsdirektoratet tiltrådte statsamtets afgørelse under henvisning  

 til, at en fordringshaver i medfør af gældsbrevslovens § 3, stk. 2, kan  

 fordre betalingen erlagt på et andet sted i det land, hvor betaling skal ske,  

 såfremt dette ikke medfører en væsentlig ulempe eller udgift for skyldneren.
 For så vidt angår afgørelsen om, at faderen skulle betale bidraget  

 halvårsvist, henholdt man sig til hovedreglen om halvårsvist forfald i  

 børnelovens § 14, stk. 4.
 Der henvises til gældsbrevslovens § 3, stk. 2.
