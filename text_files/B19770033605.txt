 I medfør af § 8H, stk. 4, 1. pkt., § 8J, stk. 1, 2. pkt., stk. 2 og stk.  

 4, jfr. § 8H, stk. 6, i skattekontrolloven, jfr. lovbekendtgørelse nr. 496 af  

 19. september 1975, som ændret ved lov nr. 24 af 21. januar 1976, lov nr. 283  

 af 8. juni 1977 og lov nr. 286 af 9. juni 1977 bestemmes følgende:
 Kontohavere med ophold eller bopæl her i  

 landet.
 § 1.  Oprettes indskudskonto som nævnt i  

 skattekontrollovens § 8H, stk. 1, for en kontohaver, der på  

 oprettelsestidspunktet har bopæl her i landet eller har opholdt sig her i  

 over 3 måneder, skal den, der opretter kontoen, underrette den kontoførende  

 om kontohaverens personnummer (CPR-nr.) eller arbejdsgivernummer efter  

 kildeskatteordningen (CIR-nr.).
 Stk. 2.  Kontohavere, der både har CPR-nr. og CIR-nr.,  

 bør fortrinsvis anvende CPR-nr.
 Stk. 3.  For selskaber, foreninger, legater og andre  

 kontohavere, der hverken har CPR-nr. eller CIR-nr., oplyses CPR-nr. eller  

 CIR-nr. for formanden eller en anden person, der er berettiget til at handle  

 på kontohaverens vegne.
Stk. 4.  Er det ved kontoens oprettelse uvist, hvem der  

 er berettiget til indeståendet, oplyses foreløbig CPR-nr. eller CIR-nr. for  

 den, der indskyder beløbet.
Når ejerforholdet er afklaret, oplyses CPR-nr.  

 eller CIR-nr. for ejeren.
 Stk. 5.  Hvis en konto har flere ejere, oplyses CPR-nr.  

 eller CIR-nr. for en eller flere af ejerne.
 § 2.  I forbindelse med oplysningen om CPR-nr. eller  

 CIR-nr. som nævnt i § 1 skal der gives pengeinstituttet oplysning om  

 kontohaverens navn og adresse.
Stk. 2.  Er der i medfør af § 1 givet oplysning om  

 kontohaverens CPR-nr., oplyses hans bopælsadresse.
Når ganske særlige forhold  

 taler derfor, kan den kontoførende dog tillade, at der oplyses en  

 virksomhedsadresse.
Er der givet oplysning om kontohaverens CIR-nr., oplyses  

 adressen for den pågældende virksomhed.
 Stk. 3.  For selskaber og foreninger m.v. som nævnt i §  

 1, stk. 3, oplyses kontoens navn samt navn og adresse for den person, hvis  

 CPR-nr. eller CIR-nr. oplyses efter § 1, stk. 3.
§ 3.  Sker der ændringer i CPR-nr., CIR-nr., navn  

 eller adresse, som er oplyst over for den kontoførende efter §§ 1-2, skal  

 kontohaveren underrette den kontoførende om ændringen.
Underretningen bør  

 gives inden 1 måned, efter at ændringen er sket.
 Stk. 2.  Reglerne i stk. 1 gælder også ved  

 formandsskifte eller lignende hos foreninger og legater m.v. som nævnt i § 1,  

 stk. 3.
 § 4.  Ved afgivelsen af de oplysninger, der er nævnt i  

 §§ 1 og 2, skal der i original eller fotokopi forevises identitetskort  

 (ID-kort) udstedt af en bank eller sparekasse eller personnummerbevis,  

 CIR-registreringsbevis eller anden fra en offentlig myndighed hidrørende  

 legitimation med fortrykt CPR-nr. eller CIR-nr. såsom skattekort,  

 skattebillet, førerbevis eller sygesikringsbevis.
 Stk. 2.  Indsendes oplysningerne pr. brev, vedlægges de  

 i stk. 1 nævnte bevisligheder eller en fotokopi heraf.
 Stk. 3.  Reglerne i stk. 1-2 gælder også, når en  

 kontohaver underretter den kontoførende om ændring i CPR-nr. eller CIR-nr.,  

 jfr. § 3.
 § 5.  For selskaber og foreninger m.v. gælder §§ 1-4,  

 når institutionen har hjemsted her i landet på det tidspunkt, hvor kontoen  

 oprettes. §§ 1-4 gælder endvidere for dødsboer og konkursboer m.v., der  

 behandles her i landet.
 Kontohavere med ophold eller bopæl i  

 udlandet.
 § 6.  Hvis den, der opretter kontoen, på  

 oprettelsestidspunktet hverken har bopæl her i landet eller har opholdt sig  

 her i over 3 måneder, oplyses CPR-nr. eller CIR-nr., såfremt der er tildelt  

 kontohaveren sådant nummer.
 Stk. 2.  I øvrigt oplyses kontohaverens navn, adresse og  

 hjemland. § 3 finder tilsvarende anvendelse.
 Stk. 3.  Ophold eller bopæl i Grønland eller på Færøerne  

 sidestilles med ophold eller bopæl i udlandet.
§ 7.  Oprettes kontoen ved personlig henvendelse til  

 den kontoførende, forevises pas eller anden efter den kontoførendes skøn  

 betryggende legitimation.
Har kontohaveren CPR-nr. eller CIR-nr., forevises  

 bevisligheder som nævnt i § 4, stk. 1.
Stk. 2.  Oprettes kontoen efter skriftlig anmodning fra  

 den udenlandske kontohaver, beror det på den kontoførendes skøn, i hvilken  

 udstrækning der skal indsendes bevisligheder for de meddelte oplysninger om  

 kontohaverens identitet.
Er kontohaverens hjemland ikke oplyst, kan den  

 kontoførende efter omstændighederne undlade at kræve oplysning herom.
 § 8.  For selskaber og foreninger m.v. gælder §§ 6 og  

 7, når institutionen ikke har hjemsted her i landet på det tidspunkt, hvor  

 kontoen oprettes. §§ 6 og 7 gælder endvidere for dødsboer og konkursboer  

 m.v., der ikke behandles her i landet.
 Udenlandske repræsentationer m.v.
 § 9.  Følgende konti undtages fra reglerne i  

 skattekontrollovens §§ 8H - 8K:
 Stk. 2.  Til dokumentation vedrørende de i stk. 1, nr.  

 3, nævnte personers status tjener det af udenrigsministeriets udstedte grønne  

 identitetskort.
 Stk. 3.  Reglerne i stk. 1 og 2 finder tilsvarende  

 anvendelse med hensyn til konti, der tilhører det diplomatiske personales og  

 det administrative og tekniske personales familiemedlemmer, der hører til det  

 nævnte personales husstand og ikke er danske statsborgere.
 Forskellige bestemmelser om de  

 kontoførendes indberetninger.
 § 10.  I den kontoførendes indberetninger til  

 skattemyndighederne efter skattekontrollovens § 8H skal oplysninger  

 vedrørende nedennævnte konti markeres med følgende kodenumre:
 Kode 1: Konti som nævnt i § 6 og § 12, stk. 3.
 Kode 2: Konti som nævnt i § 1, stk. 3, og § 1, stk. 5.
 § 11.  Er der i årets løb både krediteret og debiteret  

 en konto renter, kan den kontoførende vælge alene at indberette  

 nettorentebeløbet, som i alt er ydet eller godskrevet kontohaveren i det  

 pågældende år.
 Ikrafttrædelses- og overgangsregler.
 § 12.  Bestemmelserne i kapitel 1-3 gælder for konti,  

 der oprettes fra og med den 1. juli 1977.
 Stk. 2.  For konti, der er oprettet før 1. juli 1977,  

 finder kapitel 1-3 tilsvarende anvendelse ved notering af personnummer m.v.  

 efter § 3, stk. 3, i lov nr. 286 af 9. juni 1977 om ændring af  

 skattekontrolloven. (Kontrol med renteindtægter i pengeinstitutter m.v. og  

 med obligationsrenter m.v.). Har kontohaveren i forvejen givet den  

 kontoførende korrekte oplysninger om CPR-nr. eller CIR-nr. samt navn og  

 adresse, skal oplysning herom dog ikke gives påny.
 Stk. 3.  Konti, der er oprettet før 1. juli 1977 og i  

 henhold til valutalovgivningen er noteret som tilhørende valutaudlændinge,  

 undtages fra reglerne i § 3, stk. 3-4 og stk. 6-7, i lov nr. 286 af 9. juni  

 1977.
 Stk. 4.  Kapitel 4 træder i kraft den 1. juli 1977.
 § 13.  Indberetning efter skattekontrollovens § 8H må  

 ikke gives om rentetilskrivninger og indestående i 1978 på  

 kapitalpensionskonti, selvpensioneringskonti, indekskonti og  

 børneopsparingskonti, jfr. § 3, stk. 2, i lov nr. 286 af 9. juni 1977.
 Ministeriet for skatter og afgifter, den  

 24. juni 1977.
 Kampmann.
