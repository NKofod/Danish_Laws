I anledning af en forespørgsel om, efter hvilke retningslinjer en  

 auktionsleder er berettiget til at beregne sig vederlag og godtgørelse for  

 udgifter i forbindelse med en auktion, herunder udgifter til fortæring til  

 auktionslederen og dennes medhjælpere, udtalte justitsministeriet i  

 overnsstemmelse med en fra den danske dommerforening indhentet erklæring, der  

 var tiltrådt af foreningen af auktionsledere i Danmark, at auktionslederen i  

 henhold til de for tiden gældende bestemmelser må være berettiget til at  

 vælge, om han vil afregne efter specificeret regning, således at den af  

 køberne i henhold til auktionsvilkårene til dækning af auktionsomkostninger  

 betalte afgift godskrives rekvirenterne, eller om han hos rekvirenterne vil  

 beregne 12 1/2 pct. - 15 pct. af budsummen og heraf og af køberafgiften  

 udrede alle gebyrer, omkostninger og egen fortjeneste.
For så vidt angår  

 udgifter til fortæring, bør auktionslederen, selvom han afregner efter  

 specificeret regnskab, dog kun kunne debitere rekvirenten for sådanne beløb,  

 såfremt de samlede udgifter ikke derved kommer til at overstige 12 1/2 pct.  

 fra køber og 15 pct. fra rekvirent.
 Det tilføjes, at spørgsmålet henhører under domstolene.
