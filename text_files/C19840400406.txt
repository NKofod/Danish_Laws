Indhold Forudsætninger............. 3 Godkendelsesordningen ..... 3 Ansøgning om godkendelse .. 3 Prøvning .................. 5 Krav ...................... 6 Mærkning .................. 6 Kontrol ................... 6 Bemærkninger .............. 7 Gyldighed ................. 7 Gebyr ..................... 8 Offentliggørelse .......... 8 FORUDSÆTNINGER I BR-82, kap. 6.2, stk. 1 henvises til Dansk Standard DS 1052.1, hvori de  

 brandtekniske klassifikationskrav vedrørende modstandsevne mod brand for  

 bygningsdele eksklusive døre, herunder også for ikke-bærende BS-vægge, er  

 fastlagt.
GODKENDELSESORDNINGEN Boligministeriets cirkulære af 20. november 1978 angiver retningslinjerne  

 for godkendelsesordningen.
 I det følgende beskrives de regler, som ansøgning om godkendelse af  

 ikke-bærende BS-vægge vil blive behandlet efter.
ANSØGNING OM GODKENDELSE Ansøgning om godkendelse skal, som anført i cirkulæret, sendes til:
Godkendelsessekretariatet for materialer og konstruktioner Postboks 54 DK-2970 Hørsholm tlf. (02) 86 55 33 Ansøgningen skal indeholde følgende:
 a Ansøgerens navn, adresse og telefonnummer.
 Såvel producent som forhandler (agent) kan optræde som ansøger.
Godkendelsen vil normalt blive stilet til ansøgeren.
Der er imidlertid  

 intet til hinder for, at godkendelsen kan stiles til en anden.
Eksempelvis  

 kan ansøgningen være indsendt af en forhandler, medens godkendelsen ønskes  

 stilet til producenten.
Hvis noget sådant ønskes, må det tydeligt fremgå af  

 ansøgningen, ligesom det skal være godtgjort, fx i form af et skriftligt  

 tilsagn, at den, som godkendelsen skal stiles til, er indforstået hermed.
 b Væggens navn og eventuelle typebetegnelse.
 c Tegning og beskrivelse af væggen, herunder specifikation af væggens  

 opbygning og de indgående materialer.
 d Prøvningsattest.
Prøvningen skal udføres på et laboratorium, som kan anerkendes af  

 boligministeriet.
I de nordiske lande anvendes normalt følgende laboratorier:
 I Danmark:
Dantest Amager Boulevard 115 DK-2300 København S tlf. (01) 54 08 30 I Sverige:
Statens Provningsanstalt Laboratoriet for brandteknik Box 857 S-501 15 Borås tlf. (033) 16 50 00 I Norge:
SINTEF Norges branntekniske laboratorium N-7034 Trondheim - NTH tlf. (07) 59 51 90 I Finland:
Statens tekniska Forskningscentral Brandtekniska laboratoriet Stenkarlsvagen 4 SF-02150 Esbo 15 tlf. (90) 4561 Resultatet af prøvningen fremstilles i form af en prøvningsattest.
Det bemærkes, at prøvningsattesten tilhører rekvirenten af prøvningen.  

 Dette betyder bl.a., at prøvningslaboratoriet ikke automatisk sender kopi af  

 prøvningsattesten til MK-godkendelsessekretariatet.
Det betyder også, at hvis  

 ejeren af prøvningsattesten og ansøgeren af godkendelsen er to forskellige  

 juridiske personer, kan MK-godkendelsessekretariatet forlange  

 prøvningsattestens ejers skriftlige tilladelse til, at attesten anvendes i  

 godkendelsessagen.
 Prøvningsattesten må normalt højst være 1 år gammel på tidspunktet for  

 ansøgningen.
PRØVNING Prøvning af vægges brandmodstandsevne foregår som angivet i:
- DS 1051.1, Brandprøvning.
Bygningsdeles modstandsevne mod brand.
 DS 1051.1 er identisk med nordtest method NT FIRE 005 og international  

 standard ISO 834-1975.
 Prøvning af materialers brandtekniske egenskaber med relation til  

 anvendelse i ikke-bærende BS-vægge, som ønskes MK-godkendt, foregår som  

 angivet i:
- DS 1056.1, Brandprøvning.
Byggematerialer.
Ubrændbarhed og/eller som  

 angivet i:
- DS 1058.1, Brandteknisk prøvning.
Materialer.
Beklædninger og  

 overflader.
Antændelighed - DS 1058.2, Brandteknisk prøvning.
Materialer.
Beklædninger og  

 overflader.
Brandudbredelse og rødudvikling - DS 1058.3, Brandteknisk prøvning.
Materialer.
Beklædninger og  

 overflader.
Antændelsestemperatur og flammespredning - ISO 1716-1973, Building materials - Determination of calorific  

 potential.
 DS 1058.1 og DS 1058.2 er identiske med henholdsvis nordtest method NT  

 FIRE 002 og nordtest method NT FIRE 004.
 DS 1056.1 er identisk med ISO 1182-1979.
KRAV Brandteknisk klassifikation af BS-vægge foregår i henhold til:
- DS 1052.1, Brandteknisk klassifikation.
Bygningsdele eksklusive døre.  

 Modstandsevne mod brand og - DS 1057.1, Brandteknisk klassifikation.
Byggematerialer.
Ubrændbarhed.
 For at en væg skal kunne MK-godkendes som ikke-bærende BS-væg skal kravene  

 i DS 1052.1 til en ikke-bærende BS-væg være opfyldt; dog kan der udover  

 ubrændbare materialer indgå klasse A materialer, hvis øvre brændværdi  

 (bestemt i henhold til ISO 1716-1973) ikke er større end 2,5 MJ/kg.
 Klassifikation af klasse A materialer foregår i henhold til:
- DS 1065.1, Brandteknisk klassifikation.
Byggematerialer.
Klasse A og  

 klasse B materialer.
Også et sammensat/lagdelt produkt opbygget med en kerne af klasse A  

 materiale og med en tynd overfladebelægning (som måske i sig selv ikke er et  

 klasse A materiale) kan indgå i MK-godkendte ikke-bærende BS-vægge under  

 forudsætning af - at det pågældende produkt har overfladebrandtekniske egenskaber som et  

 klasse A materiale og - at produktets gennemsnitlige øvre brændværdi ikke er større end 2,5  

 MJ/kg.
MÆRKNING Det vil være anført i godkendelsen som et vilkår, at væggen eller de  

 materialer, hvoraf den opbygges, leveres mærket - evt. på emballagen - som  

 angivet i godkendelsen.
KONTROL Det vil være anført i godkendelsen som et vilkår, at der træffes aftale  

 med et kontrolorgan, som kan anerkendes af boligministeriet, om løbende  

 kontrol med væggens og/eller de indgående materialers brandtekniske  

 egenskaber og med mærkningen.
 Samtlige prøvningslaboratorier, som er nævnt under ANSØGNING OM  

 GODKENDELSE, punkt d er anerkendt af boligministeriet til at føre kontrol på  

 dette område.
 For at begrænse omkostningerne ved kontrolordningen tilstræbes det, at  

 kontrollen foregår hos producenten.
 Markedsføres en væg med en anden betegnelse end den, som benyttes af  

 producenten, må der enten træffes aftale om en særskilt kontrol med væggen på  

 ansøgerens lager, eller også må hele produktionen mærkes med den betegnelse,  

 som er anført i godkendelsen.
Der er truffet aftale med Dantest om, at der sendes en kopi af  

 kontrolaftalen til MK-godkendelsessekretariatet, så snart den er  

 underskrevet.
I de øvrige tilfælde påhviler det ansøgeren selv at sørge for,  

 at MK-godkendelsessekretariatet modtager en kopi.
 Det understreges, at kontrolaftalen skal være indgået, inden godkendelsen  

 kan udstedes.
BEMÆRKNINGER Prøvninsstandarderne og klassifikationsstandarderne kan købes ved  

 henvendelse til:
Dansk Standardiseringsråd Aurehøjvej 12 Postboks 77 DK-2900 Hellerup tlf. (01) 62 93 15 Der vil med godkendelsen kun blive taget stilling til væggens  

 brandadskillende egenskaber i relation til byggelovgivningens krav.
Dette  

 betyder, at godkendelsen ikke kan tages som et udtryk for, at væggens øvrige  

 egenskaber, fx dens stivhed, evne til at modstå stødpåvirkninger,  

 hygrotermiske stabilitet og holdbarhed, er tilfredsstillende.
GYLDIGHED Godkendelsen, som er bidende for bygningsmyndighederne, gives for en  

 periode af 3 år.
Efter udløbet af gyldighedsperioden kan godkendelsen  

 forlænges for en ny 3-års periode.
Ansøgning om fornyelse af godkendelsen  

 skal indsendes til MK-godkendelsessekretariatet ca. 6 måneder førend  

 godkendelsen udløber.
MK-godkendelsessekretariatet udsender normalt en  

 påmindelse herom.
GEBYR Ifølge punkt IV, næstsidste afsnit i cirkulæret om  

 godkendelsesordningerne, vil der for behandlingen af godkendelsesansøgninger  

 blive opkrævet et gebyr, der fastsættes af boligministeriet.
Gebyrerne, som pristalsreguleres een gang årligt, er fastsat i  

 gebyrklasser, der afhænger af sagernes karakter.
Gebyret for godkendelse af  

 ikke-bærende BS-vægge udgør for tiden (1984) kr. 8.700,-.
 For fornyelse af godkendelsen og for mindre ændringer inden det normale  

 udløb af en periode betales et gebyr, der svarer til halvdelen af det  

 gældende førstegangsgebyr.
OFFENTLIGGØRELSE Den færdige godkendelse trykkes i Byggedata og sendes til samtlige  

 kommuner.
 Opmærksomheden henledes på, at der kan bestilles et oplag af godkendelsen  

 hos:
Byggecentrum Vester Voldgade 94 1552 København V tlf. (01) 12 73 73 Nærmere oplysning om ordningen kan fås hos Byggecentrum.
Omtale af materialet eller konstruktionen som godkendt af boligministeriet  

 må kun ske med angivelse af godkendelsens sagsnummer.
Gengivelse af  

 godkendelsen må kun ske ved gengivelse af godkendelsen i sin helhed.
