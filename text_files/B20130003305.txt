Bekendtgørelse om ændring af bekendtgørelse om elektronisk Fællesskema og markkort § 1 I bekendtgørelse nr. 28 af 18. januar 2012 om elektronisk Fællesskema og markkort, som ændret ved bekendtgørelse nr. 197 af 29. februar 2012 og bekendtgørelse nr. 348 af 17. april 2012, foretages følgende ændringer:
 1. I § 2, stk. 1, nr. 3, ændres »småøer og« til: »småøer,«.
 2. I § 2, stk. 1, indsættes efter nr. 3 som nyt nummer:
»4) støtte under landdistriktsstøtteordninger i henhold til artikel 36, litra a, nr. iii), i Rådets forordning (EF) nr. 1698/2005 om støtte til udvikling af landdistrikterne fra Den Europæiske Landbrugsfond for Udvikling af Landdistrikterne (ELFUL), hvor det fremgår af reglerne for den pågældende ordning, at Fællesskema skal anvendes, og« Nr. 4 bliver herefter nr. 5.
 3. § 2, stk. 1, nr. 4, der bliver nr. 5, affattes således:
»5) tilsagn om tilskud under de arealbaserede landdistriktsstøtteordninger, hvor det fremgår af reglerne for den pågældende ordning, at Fællesskema skal anvendes.« 4. § 3, stk. 1, affattes således:
»Ansøgere, der ønsker at modtage støtte, jf. § 2, stk. 1, nr. 1-4, skal hvert år indsende et Fællesskema til NaturErhvervstyrelsen.
For ansøgning om tilskud, som omhandlet i § 2, stk. 1, nr. 2, indgives Fællesskemaet i det kalenderår, hvor tilsagnsåret, som ansøgningen om udbetaling af tilskud vedrører, udløber.
For ansøgning om støtte, som omhandlet i § 2, stk. 1, nr. 4, kan Fællesskemaet tidligst indgives den 1. februar i ansøgningsåret.
For ansøgning om tilsagn om tilskud, jf. § 2, stk. 1, nr. 5, indgives Fællesskemaet i det kalenderår, hvor tilsagnsperioden ønskes påbegyndt, og kan tidligst indgives fra den 1. februar.« § 2 Bekendtgørelsen træder i kraft den 1. februar 2013.
