Kvinden blev samme nat kl. ca. 0.45 indlagt på sygehus på  

 grund af brystsmerter, mistanke om hjerteblodprop og dårligt reguleret  

 sukkersyge.
Døden indtrådte den 8. juli 1999 kl. 2.55.
Klage over manglende hjemmebesøg og  

 utilstrækkelig undersøgelse ved vagtlægebesøg Patientklagenævnet fandt, at lægen ikke havde udvist manglende  

 omhu og samvittighedsfuldhed ved ikke at have tilbudt sygebesøg.  

 Nævnet lagde herved vægt på, at det af klagen samt af  

 lægens udtalelse fremgik, at han tilbød en undersøgelse i  

 konsultationen, hvortil kvinden kunne transporteres.
For så vidt angår undersøgelsen en uge senere fandt  

 nævnet, at lægen foretog en relevant vurdering af tilstanden og  

 sikrede sig, at behandlingen blev fulgt op via hjemmeplejen.
Nævnet  

 fandt imidlertid, at det havde været hensigtsmæssigt, om  

 lægen havde sikret sig en eksakt blodsukkermåling, inden  

 behandlingen blev iværksat.
Kvindens tilstand var udramatisk, og  

 behandling med sukkerkoncentrat og Glucagon kunne derfor have ventet, til der  

 forelå en egentlig blodsukkermåling.
Nævnet fandt sammenfattende, at lægen ikke på baggrund  

 af oplysningerne kunne have mistænkt, at der kunne være tale om  

 blodprop eller blødende mavesår.
Nævnet bemærkede,  

 at behandlingen med Glucagon ikke havde haft betydning for det senere  

 forløb.
