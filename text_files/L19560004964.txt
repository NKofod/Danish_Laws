I forbindelse med udenrigsministeriets bekendtgørelse nr. 21 af 26. maj  

 1952 bringes det herved til almindelig kundskab, at yderligere følgende lande  

 har ratificeret eller tiltrådt den af De forenede Nationers plenarforsamling  

 den 9. december 1948 vedtagne konvention om forebyggelse af og straf for  

 folkedrab: Afghanistan, Canada, Chile, Cuba, Grækenland, Italien, Iran,  

 Libanon, Mexico, Sverige, Syrien og Forbundsrepubliken Tyskland.
Sidstnævnte  

 tiltrædelse omfatter tillige »Land Berlin« (byens vestlige  

 sektorer).
 Endvidere har Albanien og Argentina tiltrådt konventionen under forbehold  

 over for artikel IX og artikel XII, og Burma har ratificeret konventionen  

 under forbehold over for artikel VI og artikel VIII.
 Den Bjelorussiske Socialistiske Sovjetrepublik (Hviderusland), Unionen af  

 Socialistiske Sovjetrepubliker og Den Ukrainske Socialistiske Sovjetrepublik,  

 der, som anført i udenrigsministeriets bekendtgørelse af 26. maj 1952, havde  

 undertegnet konventionen under forbehold over for artikel IX og artikel XII,  

 har ratificeret konventionen under opretholdelse af de tagne forbehold.
 Ved sin ratifikation har Grækenland tilkendegivet, at det ikke anerkender  

 noget forbehold, som er eller vil blive taget i forbindelse med undertegnelse  

 eller tiltrædelse af konventionen.
 Cuba har meddelt, at det ikke anerkender de forhold, som af forskellige  

 lande er taget over for artikel IX og artikel XII.
 Udenrigsministeriet, den 6. september  

 1956.
 F.M.
 Niels Svenningsen.
