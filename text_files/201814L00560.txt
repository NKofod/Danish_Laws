Betænkning afgivet af Sundheds- og Ældreudvalget den 17. januar 2019 Betænkning over Forslag til lov om ændring af lov om tobaksvarer m.v. og lov om forbud mod salg af tobak og alkohol til personer under 18 år (Udvælgelse af id-udsteder og udstedelse af sikkerhedsstempelmærker samt skærpede sanktioner ved salg af tobak til personer under 18 år) [af sundhedsministeren (Ellen Trane Nørby)]:
1. Ændringsforslag Der er stillet 19 ændringsforslag til lovforslaget.
Sundhedsministeren har stillet ændringsforslag nr. 1-17 og 19. Alternativets medlemmer af udvalget har stillet ændringsforslag nr. 18.
2. Indstillinger Et flertal i udvalget (S, DF, V, LA og KF) indstiller forslaget til vedtagelse med de af sundhedsministeren stillede ændringsforslag.
Flertallet vil stemme imod det af ALT stillede ændringsforslag.
 Et mindretal i udvalget (EL, ALT, SF og RV) indstiller forslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til titlen Af sundhedsministeren, tiltrådt af udvalget:
 1) Som fodnoter til titlen indsættes:
»1) Loven indeholder bestemmelser, der gennemfører dele af Europa-Parlamentets og Rådets direktiv 2014/40/EU af 3. april 2014 om indbyrdes tilnærmelse af medlemslandenes love og administrative bestemmelser om fremstilling, præsentation og salg af tobak og relaterede produkter og om ophævelse af direktiv 2001/37/EF (EU-Tidende 2014, nr.
L 127, side 1) samt bestemmelser, der gennemfører dele af Kommissionens gennemførelsesafgørelse (EU) 2018/576 af 15. december 2017 om tekniske standarder for sikkerhedsfeatures på tobaksvarer, EU-Tidende 2018, nr.
L 96, side 57.
2) I loven er der medtaget visse bestemmelser fra Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer, EU-Tidende 2018, nr.
L 96, side 7. Ifølge artikel 288 i EUF-traktaten gælder en forordning umiddelbart i hver medlemsstat.
Gengivelsen af disse bestemmelser i loven er således udelukkende begrundet i praktiske hensyn og berører ikke forordningens umiddelbare gyldighed i Danmark.« [Titelnoter] Til § 1 2) Nr. 1 affattes således:
 »1. Fodnoten til lovens titel affattes således:
»1) Loven indeholder bestemmelser, der gennemfører dele af Europa-Parlamentets og Rådets direktiv 2014/40/EU af 3. april 2014 om indbyrdes tilnærmelse af medlemslandenes love og administrative bestemmelser om fremstilling, præsentation og salg af tobak og relaterede produkter og om ophævelse af direktiv 2001/37/EF (EU-Tidende 2014, nr.
L 127, side 1) samt bestemmelser, der gennemfører dele af Kommissionens gennemførelsesafgørelse (EU) 2018/576 af 15. december 2017 om tekniske standarder for sikkerhedsfeatures på tobaksvarer, EU-Tidende 2018, nr.
L 96, side 57. I loven er der medtaget visse bestemmelser fra Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer, EU-Tidende 2018, nr.
L 96, side 7. Ifølge artikel 288 i EUF-traktaten gælder en forordning umiddelbart i hver medlemsstat.
Gengivelsen af disse bestemmelser i loven er således udelukkende begrundet i praktiske hensyn og berører ikke forordningens umiddelbare gyldighed i Danmark.«« [Korrektion] 3) I nr. 3 indsættes efter »indsættes«: »i kapitel 6«.
[Præcisering] 4) I den under nr. 3 foreslåede § 22 a indsættes som stk. 2-9:
 »Stk. 2. For tobaksvarer fremstillet uden for EU gælder kravene for entydige identitetsmærker kun for produkter, der er bestemt for eller markedsføres i Danmark.
 Stk. 3. Entydige identitetsmærker skal være påtrykt eller anbragt på en sådan måde, at de ikke kan fjernes eller slettes, og de må ikke være skjult eller brudt.
 Stk. 4. Via en forbindelse til det entydige identitetsmærke skal følgende oplysninger være elektronisk tilgængelige:
1) Den faktiske forsendelsesrute fra fremstillingsstedet til det første detailsalgssted, herunder alle lagerfaciliteter, der er benyttet, forsendelsesdatoen, bestemmelsesstedet, afsendelsesstedet og modtageren, 2) identiteten af alle købere fra fremstillingen til det første detailsalgssted og 3) faktura, ordrenummer og betalingsoplysninger vedrørende alle købere fra fremstillingen til det første detailsalgssted.
Stk. 5. Tobaksvarefabrikanter skal stille udstyr, der er nødvendigt til registrering af tobaksvarer, der købes, sælges, oplagres, transporteres eller på anden måde håndteres, til rådighed for alle økonomiske aktører, der er involveret i handel med tobaksvarer.
Udstyret skal kunne læse og overføre de registrerede data elektronisk til en datalagringsfacilitet, der skal være fysisk placeret inden for Den Europæiske Unions område.
 Stk. 6. En økonomisk aktør, der er involveret i handel med tobaksvarer, må ikke ændre eller slette data, der er registreret i datalagringsfaciliteterne.
Stk. 7. En ekstern revisor fører kontrol med leverandører af datalagringsfaciliteter.
Den eksterne revisor betales af tobaksvarefabrikanten og skal efter forslag fra tobaksvarefabrikanten godkendes af Europa-Kommissionen.
Stk. 8. Europa-Kommissionen, Sikkerhedsstyrelsen og den eksterne revisor skal have fuld adgang til datalagringsfaciliteterne.
I behørigt begrundede tilfælde kan Europa-Kommissionen eller Sikkerhedsstyrelsen give fabrikanter eller importører adgang til de lagrede data.
Stk. 9. Den eksterne revisor skal aflægge en årsrapport til Sikkerhedsstyrelsen og Europa-Kommissionen.« [Implementering af bestemmelser i tobaksvaredirektivets artikel 15] 5) Efter den under nr. 3 foreslåede § 22 a indsættes:
»§ 22 b.
Den, der markedsfører tobaksvarer her i landet, skal sikre, at hver enkeltpakning med tobaksvarer er påført et sikkerhedsstempelmærke.
Stk. 2. Skatteministeren kan fastsætte nærmere regler om de tekniske standarder for sikkerhedsstempelmærker på tobaksvarer.« [Implementering af bestemmelser af tobaksvaredirektivets artikel 16] 6) I det under nr. 4 foreslåede kapitel 9 a affattes kapiteloverskriften således:
»Kapitel 9 a Udvælgelse af id-udsteder, udstedelse af entydige identitetsmærker og sikkerhedsstempelmærker«.
[Præcisering] 7) I det under nr. 6 foreslåede § 32, stk. 2, indsættes i 1. pkt. efter »identitetsmærker«: », og med at identitetsmærkerne er påtrykt eller anbragt i overensstemmelse med § 22 a, stk. 3«, og efter 1. pkt. indsættes som nyt punktum:
»Sikkerhedsstyrelsen fører endvidere kontrol med dataintegriteten, jf. § 22 a, stk. 6 og 9.« [Sikkerhedsstyrelsens kontrol] 8) I de under nr. 6 foreslåede § 32, stk. 3 og 4, ændres »tilsynet« til: »kontrollen«.
[Præcisering] 9) I det under nr. 6 foreslåede § 32, stk. 4, ændres »af fabrikanter og importører kræve at få foretaget« til: »foretage«.
[Præcisering af adgangen til at foretage søgeforespørgsler] 10) I nr. 10 indsættes efter »indsættes«: »i kapitel 10«.
[Præcisering] 11) I den under nr. 10 foreslåede § 39 a affattes stk. 1 således:
»I medfør af Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer kan Sikkerhedsstyrelsen i behørigt begrundede tilfælde deaktivere en økonomisk aktørs 1) identifikationskode, jf. artikel 15, stk. 4, 2) anlægsidentifikationskode, jf. artikel 17, stk. 4, eller 3) maskinidentifikationskode, jf. artikel 19, stk. 4.« [Præcisering] 12) Nr. 14 affattes således:
 »14. I § 45, stk. 1, nr. 5, ændres »eller en oplysningspligt, der har hjemmel i § 3, stk. 1, § 5, stk. 2, § 7, § 28, stk. 1, § 32, stk. 2, eller § 38.« til: », en oplysningspligt eller en forespørgsel, der har hjemmel i § 3, stk. 1, § 5, stk. 2, § 7, § 28, stk. 1, § 32, stk. 3-5, eller § 38,«.
[Straf] 13) I det under nr. 15 foreslåede § 45, stk. 1, nr. 6, ændres »i henhold til gennemførelsesforordningens artikel 5, 10, 11, 13, 21, nr. 5 og 6, 22, 23 eller 32-34,« til: », jf. artikel 5, 10, 11 og 13, artikel 21, nr. 5 og 6, eller artikel 22, 23 eller 32-34 i Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer,«.
[Præcisering] 14) I det under nr. 15 foreslåede § 45, stk. 1, nr. 7, ændres »i henhold til gennemførelsesforordningens artikel 6-8, 12, nr. 2, 18, 21, nr. 1, 2 og 4 eller 26, nr. 1- 5,« til: », jf. artikel 6-8, artikel 12, nr. 2, artikel 18, artikel 21, nr. 1, 2 og 4, eller artikel 26, nr. 1-5, i Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer,«.
[Præcisering] 15) I det under nr. 15 foreslåede § 45, stk. 1, nr. 8, ændres »i henhold til gennemførelsesforordningens artikel 14 eller 16, nr. 2,« til: », jf. artikel 14 eller artikel 16, nr. 2, i Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer,«.
[Præcisering] 16) I det under nr. 15 foreslåede § 45, stk. 1, nr. 9, ændres »i henhold til gennemførelsesforordningens artikel 12, nr. 3 og artikel 29, nr. 4 eller« til: », jf. artikel 12, nr. 3, eller artikel 29, nr. 4, i Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer eller«.
[Præcisering] 17) I det under nr. 15 foreslåede § 45, stk. 1, nr. 10, ændres »gennemførelsesforordningens artikel 36« til: »artikel 36 i Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer«.
[Præcisering] Til § 2 Af et mindretal (ALT), tiltrådt af et mindretal (EL, SF og RV):
 18) I det under nr. 1 foreslåede § 5, stk. 2, indsættes efter »for en periode«: »eller permanent«.
[Retten til at markedsføre tobak kan fratages for en periode eller permanent] Til § 3 Af sundhedsministeren, tiltrådt af udvalget:
 19) Paragraffen affattes således:
 »§ 3 Lovens § 1 træder i kraft den 1. februar 2019, jf. dog stk. 3 og 4.
 Stk. 2. Lovens § 2 træder i kraft den 20. maj 2019.
 Stk. 3. Lovens § 1, nr. 3, træder i kraft den 20. maj 2019 for cigaretter og rulletobak, som produceres i EU eller importeres til EU fra den 20. maj 2019. For cigaretter og rulletobak, som produceres i EU eller importeres til EU før den 20. maj 2019, træder § 1, nr. 3, i kraft den 20. maj 2020.
Stk. 4. Lovens § 1, nr. 3, træder i kraft den 20. maj 2024 for tobaksvarer bortset fra cigaretter og rulletobak, som produceres i EU eller importeres til EU fra den 20. maj 2024. For tobaksvarer bortset fra cigaretter og rulletobak, som produceres i EU eller importeres til EU før den 20. maj 2024, træder § 1, nr. 3, i kraft den 20. maj 2026.« [Præcisering] Bemærkninger Til nr. 1 Det foreslås, at det i fodnoterne til lovens titel angives, at loven indeholder bestemmelser, der gennemfører dele af Europa-Parlamentets og Rådets direktiv 2014/40/EU af 3. april 2014 om indbyrdes tilnærmelse af medlemslandenes love og administrative bestemmelser om fremstilling, præsentation og salg af tobak og relaterede produkter og om ophævelse af direktiv 2001/37/EF (EU-Tidende 2014, nr.
L 127, side 1), samt bestemmelser, der gennemfører dele af Kommissionens gennemførelsesafgørelse (EU) 2018/576 af 15. december 2017 om tekniske standarder for sikkerhedsfeatures på tobaksvarer, EU-Tidende 2018, nr.
L 96, side 57, og at der i loven er medtaget visse bestemmelser fra Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer, EU-Tidende 2018, nr.
L 96, side 7. Ifølge artikel 288 i EUF-traktaten gælder en forordning umiddelbart i hver medlemsstat.
Gengivelsen af disse bestemmelser er således udelukkende begrundet i praktiske hensyn og berører ikke forordningens umiddelbare gyldighed i Danmark.
 Baggrunden for ændringen er, at der i love, der gennemfører EU-direktiver eller andre EU-retsakter, bør indsættes en note med reference til den pågældende EU-retsakt.
Til nr. 2 Den gældende lov om tobaksvarer m.v. gennemfører dele af tobaksvaredirektivet.
Af direktivets artikel 15 og 16 fremgår det, at der skal etableres et sporbarhedssystem, og at enkeltpakninger med tobaksvarer skal påføres en sikkerhedsfeature.
Dette er sket med vedtagelsen af Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer og af Kommissionens gennemførelsesafgørelse (EU) 2018/576 af 15. december 2017 om tekniske standarder for sikkerhedsfeatures på tobaksvarer.
Med dette lovforslag foreslås gennemførelsen af ovennævnte gennemførelsesretsakter.
Derfor foreslås det, at fodnoten til lovens titel affattes således, at det fremgår, at der i loven er medtaget visse bestemmelser fra Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer og fra Kommissionens gennemførelsesafgørelse (EU) 2018/576 af 15. december 2017 om tekniske standarder for sikkerhedsfeatures på tobaksvarer.
 Endvidere foreslås det, at det fremgår af noten, at ifølge artikel 288 i EUF-traktaten gælder en forordning umiddelbart i hver medlemsstat, og at gengivelsen af disse bestemmelser således udelukkende er begrundet i praktiske hensyn og ikke berører forordningernes umiddelbare gyldighed i Danmark.
Til nr. 3 Det foreslås, at det præciseres, at § 22 a indsættes i kapitel 6. Der er alene tale om en lovteknisk præcisering.
Til nr. 4 Det foreslås, at der i den under nr. 3 foreslåede § 22 a indsættes nye stk. 2-9. Bestemmelserne implementerer de bestemmelser i artikel 15 i Europa-Parlamentets og Rådets direktiv 2014/40/EU af 3. april 2014 om indbyrdes tilnærmelse af medlemsstaternes lov og administrative bestemmelser om fremstilling, præsentation og salg af tobak og relaterede produkter og om ophævelse af direktiv 2001/37/EF (tobaksvaredirektivet), der ikke er omfattet af det fremsatte lovforslag, og som ikke er umiddelbart gældende i Danmark i medfør af Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer.
Det foreslås i stk. 2, at for tobaksvarer fremstillet uden for EU gælder kravene for entydige identitetsmærker kun for produkter, der er bestemt for eller markedsføres i Danmark.
Bestemmelsen præciserer, at varer produceret uden for Den Europæiske Union, som eksempelvis transporteres igennem unionens område uden at blive markedsført i området, ikke er omfattet af kravet om entydige identitetsmærker og således ej heller er omfattet af gennemførselsforordningens bestemmelser herom.
Bestemmelsen gennemfører tobaksvaredirektivets artikel 15, stk. 1, 3. pkt.
Det foreslås i stk. 3, at entydige identitetsmærker skal være påtrykt eller anbragt på en sådan måde, at de ikke kan fjernes eller slettes, og de må ikke være skjult eller brudt.
Bestemmelsen præciserer kravene til de entydige identitetsmærker og fastslår, at det entydige identitetsmærkes integritet skal være fuldstændig uforandret fra produktion til detailsalgssted.
Efter bestemmelsen må identitetsmærkerne således f.eks. ikke være skjult eller brudt af banderoler eller prismærkater eller ved åbning af pakken.
Bestemmelsen gennemfører tobaksvaredirektivets artikel 15, stk. 1, 2. pkt.
Det foreslås i stk. 4, at oplysninger om 1) den faktiske forsendelsesrute fra fremstillingsstedet til det første detailsalgssted, herunder alle lagerfaciliteter, der er benyttet, forsendelsesdatoen, bestemmelsesstedet, afsendelsesstedet og modtageren, 2) identiteten af alle købere fra fremstillingen til det første detailsalgssted og 3) faktura, ordrenummer og betalingsoplysninger vedrørende alle købere fra fremstillingen til det første detailsalgssted skal være elektronisk tilgængelige via en forbindelse til det entydige identitetsmærke.
Det betyder, at det skal være muligt at få elektronisk adgang til de i bestemmelsen oplistede oplysninger via et elektronisk link eller en forbindelse som eksempelvis en optisk læsbar databærer i form af en datamatrix, QR-kode eller DotCode til det entydige identitetsmærke.
Bestemmelsen sikrer således, at de pågældende oplysninger altid vil kunne tilgås elektronisk via det entydige identitetsmærke, eksempelvis med en scanner.
Det bemærkes, at oplysningerne ikke må indeholdes i selve det entydige identitetsmærke.
Bestemmelsen gennemfører tobaksvaredirektivets artikel 15, stk. 4.
Det foreslås i stk. 5, at tobaksvarefabrikanter skal stille udstyr, der er nødvendigt til registrering af tobaksvarer, der købes, sælges, oplagres, transporteres eller på anden måde håndteres, til rådighed for alle økonomiske aktører, der er involveret i handel med tobaksvarer.
Udstyret skal kunne læse og overføre de registrerede data elektronisk til en datalagringsfacilitet, der skal være fysisk placeret inden for Den Europæiske Unions område.
Bestemmelsen sikrer den nødvendige hjemmel til at kunne pålægge tobaksfabrikanter at stille det nødvendige udstyr til rådighed til alle økonomiske aktører, der er involveret i handel med tobaksvarer. Økonomiske aktører, der er involveret i handel med tobaksvarer, skal efter bestemmelsen forstås som alt fra fabrikanten til den sidste økonomiske aktør inden det første detailsalgssted, herunder importører, lagringsfaciliteter og transportvirksomheder.
For så vidt angår datalagringsfaciliteterne, bemærkes det, at disse skal være i overensstemmelse med reglerne herom i kapitel 5 i Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer, og at de efter bestemmelsen fysisk skal være placeret inden for Den Europæiske Unions område.
Bestemmelsen gennemfører tobaksvaredirektivets artikel 15, stk. 7.
Det foreslås i stk. 6, at en økonomisk aktør, der er involveret i handel med tobaksvarer, ikke må ændre eller slette data, der er registreret i datalagringsfaciliteterne.
Med bestemmelsen fastslås det  for bl.a. at sikre integriteten af den lagrede data  at den data, der er lagret i datalagringssystemet, på intet tidspunkt må ændres eller slettes af en økonomisk aktør, der er involveret i handel med tobaksvarer.
Dette er efter bestemmelsen også gældende i tillfælde, hvor en økonomisk aktør eksempelvis ikke længere ønsker at handle med tobak og derfor anmoder id-udstederen om deaktivering af sin identifikationskode.
Det er alene id-udstederen, som kan slette den økonomiske aktørs identifikationskode.
Bestemmelsen gennemfører tobaksvaredirektivets artikel 15, stk. 9.
Det foreslås i stk. 7, at en ekstern revisor skal føre kontrol med leverandører af datalagringsfaciliteter.
Den eksterne revisor betales af tobaksvarefabrikanten og skal efter forslag fra tobaksvarefabrikanten godkendes af Europa-Kommissionen.
Efter bestemmelsen skal der således etableres en kontrol med leverandører af datalagringsfaciliteter, der skal foretages af en ekstern revisor.
Den eksterne revisor skal godkendes af Europa-Kommissionen, men tobaksvarefabrikanten, som efter bestemmelsen skal betale for den eksterne revisor, kan foreslå, hvilken revisor der skal godkendes til at forestå kontrollen.
Det foreslås i stk. 8, 1. pkt., at Europa-Kommissionen, Sikkerhedsstyrelsen og den eksterne revisor skal have fuld adgang til datalagringsfaciliteterne.
Bestemmelsen sikrer Europa-Kommissionen, Sikkerhedsstyrelsen og den eksterne revisor den nødvendige hjemmel til at få fuld adgang til datalagringsfaciliteterne og vil bl.a. kunne anvendes i tilfælde, hvor Europa-Kommissionen anmoder Sikkerhedsstyrelsen om data fra dele af datalagringsfaciliteter beliggende i Danmark.
Det bemærkes, at bestemmelsen skal forstås i overensstemmelse med kapitel 5 i Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer.
Bestemmelsen gennemfører tobaksvaredirektivets artikel 15, stk. 8, 3. afsnit, 1. pkt.
Det foreslås i stk. 8, 2. pkt., at Europa-kommissionen eller Sikkerhedsstyrelsen i behørigt begrundede tilfælde kan give fabrikanter eller importører adgang til de lagrede data.
Med behørigt begrundede tilfælde forstås efter bestemmelsen f.eks. den situation, hvor en fabrikants eller importørs primærlager oplever et nedbrud eller på anden vis ikke længere står til rådighed og fabrikanten eller importøren derfor har behov for at kunne få adgang til de lagrede data.
Det er efter bestemmelsen en betingelse, at adgangen alene gives, under forudsætning af at forretningsmæssig følsomme oplysninger forbliver behørigt beskyttet i overensstemmelse med relevant EU-lovgivning og anden dansk lovgivning.
Dette kan f.eks. være tilfældet, hvor forretningshemmeligheder og andre oplysninger er omfattet af databeskyttelseslovens og databeskyttelsesforordningens regler.
Bestemmelsen gennemfører tobaksvaredirektivets artikel 15, stk. 8, 3. afsnit, 2. pkt.
Det foreslås i stk. 9, at den eksterne revisor skal aflægge en årsrapport til Sikkerhedsstyrelsen og Europa-Kommissionen. Årsrapporten skal særlig indeholde oplysninger om eventuelle tilfælde af uregelmæssigheder vedrørende adgangen til datalagringsfaciliteterne, der er reguleret i det foreslåede § 22 a, stk. 6. Bestemmelsen skal bl.a. ses i sammenhæng med artikel 26, stk. 6, i Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer.
Bestemmelsen gennemfører tobaksvaredirektivets artikel 15, stk. 8, 2. afsnit, 2. pkt.
 Det bemærkes, at overtrædelse af de foreslåede bestemmelser i § 22 a i medfør af lovforslagets § 1, nr. 12, kan medføre bødestraf.
Til nr. 5 Det foreslås, at der i nr. 3 efter den foreslåede bestemmelse i § 22 a indsættes en ny § 22 b.
 Efter det foreslåede § 22 b, stk. 1, skal den, der markedsfører tobaksvarer her i landet, sikre, at hver enkeltpakning med tobaksvarer er påført et sikkerhedsstempelmærke.
Med bestemmelsen slås det fast, at den, der markedsfører tobaksvarer her i landet, har en pligt til at sikre, at hver enkeltpakning med tobaksvarer er påført et sikkerhedsstempelmærke.
Bestemmelsen implementerer artikel 16, stk. 1, i Europa-Parlamentets og Rådets direktiv 2014/40/EU af 3. april 2014 om indbyrdes tilnærmelse af medlemsstaternes lov og administrative bestemmelser om fremstilling, præsentation og salg af tobak og relaterede produkter og om ophævelse af direktiv 2001/37/EF (tobaksvaredirektivet) samt artikel 1 i Kommissionens gennemførelsesafgørelse 2018/576 af 15. december 2017 om tekniske standarder for sikkerhedsfeatures på tobaksvarer (gennemførelsesafgørelsen). Efter det foreslåede § 22 b, stk. 2, kan skatteministeren fastsætte nærmere regler om de tekniske standarder for sikkerhedsstempelmærker, jf. reglerne i gennemførelsesafgørelsen.
Bemyndigelsesbestemmelsen skal således sikre, at de allerede eksisterende danske regler om stempelmærker er i overensstemmelse med gennemførelsesafgørelsen.
I henhold til gennemførelsesafgørelsen skal sikkerhedsstempelmærker være sammensat af mindst fem typer autentificeringselementer, hvoraf mindst ét skal leveres af en uafhængig tredjepartsleverandør.
Der henvises i den forbindelse til gennemførelsesafgørelsens artikel 3, stk. 1 og 2. Der skal endvidere være regler om, efter hvilken metode sikkerhedsstempelmærker skal påføres på enkeltpakninger, jf. gennemførelsesafgørelsens artikel 5, stk. 1.
 Skatteministeren kan efter bestemmelsen endvidere bl.a. fastsætte regler om ordninger til at sikre integriteten af sikkerhedsstempelmærker, herunder i forbindelse med sikkerheden for fremstilling- og distributionsprocedurer, jf. gennemførelsesafgørelsens artikel 6.
Herudover kan skatteministeren bl.a. fastsætte regler om, hvilke kriterier der skal være opfyldt, før leverandører af autentificeringselementer er at betragte som uafhængige.
Der henvises i den forbindelse til gennemførelsesafgørelsens artikel 8.
Til nr. 6 Det foreslås, at titlen til kapitel 9 a nyaffattes til »Udvælgelse af id-udstederen, udstedelse af entydige identitetsmærker og sikkerhedsstempelmærker«.
Det betyder, at »entydige identitetsmærker« herefter også indgår i overskriften til kapitel 9. Baggrunden herfor er, at § 31 a, som indgår i kapitel 9 a, bl.a. omhandler udstedelse af entydige identitetsmærker.
Der er således alene tale om en sproglig præcisering.
Til nr. 7 Det foreslås, at det under nr. 6 foreslåede § 32, stk. 2, 1. pkt., ændres således, at Sikkerhedsstyrelsen fører kontrol med, at enkeltpakninger af tobaksvarer er påført entydige identitetsmærker, og at identitetsmærkerne er påtrykt eller anbragt i overensstemmelse med § 22 a, stk. 3. Med bestemmelsen fastslås det, at Sikkerhedsstyrelsen  ud over kontrol af de entydige identitetsmærker, og om den hertil knyttede data er korrekt  også kontrollerer, hvorvidt de entydige identitetsmærker er påført korrekt, således at det entydige identitetsmærke eksempelvis ikke brydes ved åbning af pakken eller er skjult af øvrige elementer.
Det foreslås endvidere, at der efter 1. pkt. indsættes et nyt punktum, hvorefter Sikkerhedsstyrelsen endvidere fører kontrol med dataintegriteten, jf. § 22 a, stk. 6 og 9. Med bestemmelsen gives Sikkerhedsstyrelsen mulighed for at føre kontrol med dataintegriteten, f.eks. på baggrund af en anmeldelse eller som følge af den eksterne revisors årsrapport.
Der henvises i den forbindelse til det foreslåede § 22 a, stk. 9.
Til nr. 8 Det foreslås, at det under nr. 6 foreslåede § 32, stk. 4, ændres således, at Sikkerhedsstyrelsen kan foretage basale søgningsforespørgsler vedrørende alle data, der er lagret i et primærdatalager, der er nødvendige for tilsynet efter § 32, stk. 2. Med bestemmelsen præciseres det, at Sikkerhedsstyrelsen kan foretage basale søgeforespørgsler i et primært datalager, der er leveret af en uafhængig tredjepart.
 Der er alene tale om en præciseringen af Sikkerhedsstyrelsens adgang til at foretage søgeforespørgsler.
Til nr. 9 Det foreslås i § 32, stk. 3 og 4, at »tilsynet« ændres til »kontrollen«, således at dette stemmer overens med terminologien i § 32, stk. 2.
 Der er alene tale om en sproglig justering af teknisk karakter.
Til nr. 10 Det foreslås, at det præciseres, at § 39 a indsættes i kapitel 10.
 Der er alene tale om en lovteknisk præcisering.
Til nr. 11 Det foreslås, at § 39 a, stk. 1, affattes således, at henvisningen til gennemførelsesforordningen henviser korrekt til Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer, ligesom det af bestemmelsen klart fremgår, efter hvilke bestemmelser i gennemførelsesforordningen der kan ske deaktivering af henholdsvis identifikationskode, anlægsidentifikationskode eller maskinidentifikationskode.
 Der er alene tale om en sproglig præcisering.
Til nr. 12 Det foreslås, at nr. 14 ændres således, at de foreslåede § 32, stk. 3 og 4, bliver omfattet af tobaksvarelovens § 45, stk. 1, nr. 5.
Det betyder, at der gives mulighed for at straffe den, der undlader af efterkomme oplysningspligten i § 32, stk. 3, hvorefter Sikkerhedsstyrelsen kan kræve at få meddelt alle oplysninger af id-udstederen, leverandører af anordninger, der sikrer mod manipulation, og eventuelle underleverandører, der er nødvendige for styrelsens kontrol.
Der kan eksempelvis være tale om oplysninger om organisatoriske forhold og regnskabsmæssige forhold i forhold til overholdelse af gennemførelsesforordningens artikel 36 om uafhængighed af tobaksindustrien Det betyder endvidere, at der gives mulighed for at straffe den, der undlader at give Sikkerhedsstyrelsen adgang til at foretage basale søgningsforespørgsler efter § 32, stk. 4, hvorefter Sikkerhedsstyrelsen kan foretage basale søgningsforespørgsler vedrørende alle data, der er lagret i et primærdatalager, der er nødvendige for styrelsens kontrol.
Der kan eksempelvis være tale om, at Sikkerhedsstyrelsen på baggrund af den eksterne revisors rapport skal kontrollere, hvorvidt data i primærdatalageret stemmer overens med data leveret til det sekundære datalager.
 Ved at strafbelægge disse bestemmelser sikres det, at Sikkerhedsstyrelsen modtager de oplysninger, som er nødvendige for, at styrelsen kan kontrollere lovens overholdelse, og at de påbud, som Sikkerhedsstyrelsen udsteder med hjemmel i loven, efterleves.
 Det bemærkes, at det efter lovforslaget anses for en skærpende omstændighed, hvis overtrædelsen af § 32, stk. 3 eller 4, sker forsætligt, ved grov uagtsomhed eller ved gentagne overtrædelser.
Det forudsættes med lovforslaget, at der ved overtrædelse af § 32, stk. 3 og 4, vil kunne straffes med bøde på 10.000 kr. i førstegangstilfælde og 20.000 kr. i andengangstilfælde.
I tredjegangs-, fjerdegangs- og femtegangstilfælde straffes der med bøde på 40.000 kr.
 De angivne straffeniveauer er vejledende og kan fraviges af domstolene i op- og nedadgående retning, hvis der i den konkrete sag foreligger formildende eller skærpende omstændigheder.
Det foreslås endvidere med ændringen af nr. 14 præciseret, at tobaksvarelovens § 32, stk. 2, der med lovforslaget bliver til § 32, stk. 5, fortsat er omfattet af § 45, stk. 1, nr. 5, og således fortsat strafbelagt.
Der er alene tale om en ændring af lovteknisk karakter.
Til nr. 13 Det foreslås, at henvisningen til gennemførelsesforordningen i det foreslåede § 45, stk. 1, nr. 6, ændres til Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer.
Endvidere ændres »nr.« til »stk.« Der er alene tale om sproglig præcisering.
Til nr. 14 Det foreslås, at henvisningen til gennemførelsesforordningen i det foreslåede § 45, stk. 1, nr. 7, ændres til Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer.
Endvidere ændres »nr.« til »stk.« Der er alene tale om en sproglig præcisering.
Til nr. 15 Det foreslås, at henvisningen til gennemførelsesforordningen i det foreslåede § 45, stk. 1, nr. 8, ændres til Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer.
Endvidere ændres »nr.« til »stk.« Der er alene tale om en sproglig præcisering.
Til nr. 16 Det foreslås, at henvisningen til gennemførelsesforordningen i det foreslåede § 45, stk. 1, nr. 9, ændres til Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer.
Endvidere ændres »nr.« til »stk.« Herudover ændres henvisningen til bestemmelserne i gennemførelsesforordningen fra »artikel 12, nr. 3 og artikel 29, nr. 4« til »artikel 12, stk. 3, eller artikel 29, stk. 4«.
 Der er alene tale om en præcisering.
Til nr. 17 Det foreslås, at henvisningen til gennemførelsesforordningen i det foreslåede § 45, stk. 1, nr. 10, ændres til Kommissionens gennemførelsesforordning (EU) 2018/574 af 15. december 2017 om tekniske standarder for oprettelse og drift af et sporbarhedssystem for tobaksvarer.
 Der er alene tale om en sproglig præcisering.
Til nr. 18 Efter lov om forbud mod salg af tobak og alkohol til personer under 18 år gælder der et forbud mod salg af tobaksvarer til personer under 18 år, jf. lovens §§ 1 og 2 a.
 Det foreslås, at der kan ske frakendelse af retten til at markedsføre tobak i grove gentagelsestilfælde for en periode eller permanent, hvis der sker salg af tobak til personer under 18 år.
 Med ordningen er det en forudsætning, at forhandleren gentagne gange har markedsført tobak til mindreårige.
 Begrundelsen for den foreslåede skærpelse er, at forhandlere, der gentagne gange har solgt tobak til mindreårige, ikke bør kunne markedsføre tobak for en periode eller permanent, med henblik på at forhandlere eventuelt fortsætter med at markedsføre tobak til mindreårige.
 Det forudsættes, at tredje gang der sker overtrædelse, vil der ske midlertidig fratagelse af retten til at sælge tobak i 3 måneder, såfremt det er mindre end 2 år siden, at den første forseelse blev begået.
 Det forudsættes, at hvis der sker overtrædelse for fjerde gang, vil der ske midlertidig fratagelse af retten til at sælge tobak i 6 måneder, såfremt det er mindre end 1 år siden, at den sidste karantæneperiode udløb.
 Det forudsættes endelig, at hvis der sker overtrædelse for femte gang, vil der ske en permanent fratagelse af retten til at sælge tobak, såfremt det er mindre end 1 år siden, at den sidste karantæneperiode udløb.
Til nr. 19 Det foreslås, at ikrafttrædelsesbestemmelsen nyaffattes med henblik på at præcisere, hvilken overgangsperiode der gælder for ikrafttrædelse af lovforslagets § 1, nr. 3.
 Der ændres ikke på indholdet af § 3, stk. 1 og 2.
 Efter § 3, stk. 3, 1. pkt., træder lovens § 1, nr. 3, i kraft den 20. maj 2019 for cigaretter og rulletobak, som produceres i EU eller importeret til EU fra den 20. maj 2019. Det betyder, at hver enkeltpakning af cigaretter og rulletobak, der er produceret eller importeres fra den 20. maj 2019 og herefter, skal være påført entydigt identitetsmærke og sikkerhedsstempelmærke fra denne dato.
 Efter § 3, stk. 3, 2. pkt., træder lovens § 1, nr. 3, i kraft den 20. maj 2020 for cigaretter og rulletobak, som produceres i EU eller importeres til EU før den 20. maj 2019. Det betyder, at hver enkeltindpakning af cigaretter og rulletobak, der er produceret eller importeret før den 20. maj 2019, først skal være påført entydigt identitetsmærke og sikkerhedsstempelmærke fra den 20. maj 2020.
 Efter § 3, stk. 4, 1. pkt., træder lovens § 1, nr. 3, i kraft den 20. maj 2024 for tobaksvarer, bortset fra cigaretter og rulletobak, som produceres i EU eller importeres til EU fra den 20. maj 2024. Det betyder, at hver enkeltpakning af tobaksvarer, bortset fra cigaretter og rulletobak, der er produceret eller importeret fra den 20. maj 2024 og herefter, skal være påført entydigt identitetsmærke og sikkerhedsstempelmærke fra denne dato.
 Efter § 3, stk. 4, 2. pkt., træder lovens § 1, nr. 3, i kraft den 20. maj 2026 for tobaksvarer, bortset fra cigaretter og rulletobak, som produceres eller importeres til EU før den 20. maj 2024. Det betyder, at hver enkeltpakning af tobaksvarer, bortset fra cigaretter og rulletobak, der er produceret eller importeret før den 20. maj 2024, først skal være påført entydigt identitetsmærke og sikkerhedsstempelmærke fra den 20. maj 2026.
4. Udvalgsarbejdet Lovforslaget blev fremsat den 15. november 2018 og var til 1. behandling den 23. november 2018. Lovforslaget blev efter 1. behandling henvist til behandling i Sundheds- og Ældreudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og sundhedsministeren sendte den 3. september 2018 dette udkast til udvalget, jf.
Sundheds- og Ældreudvalget alm. del  bilag 443, folketingsåret 2017-18. Den 15. november 2018 sendte sundhedsministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Spørgsmål Udvalget har under udvalgsarbejdet stillet 10 spørgsmål til sundhedsministeren til skriftlig besvarelse, som ministeren har besvaret.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Hans Andersen (V) Martin Geertsen (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Erik Lund (KF) Astrid Krag (S) Flemming Møller Mortensen (S) Erik Christensen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Peder Hvelplund (EL) Finn Sørensen (EL) Pernille Schnoor (ALT) Torsten Gejl (ALT) Lotte Rod (RV) Kirsten Normann Andersen (SF) Lisbeth Bech Poulsen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
