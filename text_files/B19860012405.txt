 I bekendtgørelse nr. 443 af 6. september 1983 om overfladeaktive stoffers  

 nedbrydelighed i vaske- og rengøringsmidler foretages følgende ændring:
§ 1 1. Bekendtgørelsens titel affattes således:  

 »Bekendtgørelse om vaske og rengøringsmidler«.
 2. I indledningen til bekendtgørelsen indsættes efter  

 »§§ 30 og 31«: »§ 42,».
3. I § 1 ophæves stk. 1, og i stk. 2, der bliver stk.  

 1, udgår: »anioniske og nonioniske«.
Stk. 3 og 4 bliver herefter  

 stk. 2 og 3.
 4. § 2 affattes således:
 »§ 2.  Fremstilling og import af vaske- og  

 rengøringsmidler, som indeholder overfladeaktive stoffer med en gennemsnitlig  

 biologisk nedbrydelighed på mindre end 90 pct., er forbudt, jfr. dog stk. 2  

 og 3 samt § 7, stk. 1.
Stk. 2.  Uanset bestemmelsen i stk. 1 må vaske- og  

 rengøringsmidler til levnedsmiddel- og metalindustrien samt midler til  

 opvaskemaskiner, der ikke er beregnet til privat forbrug, indtil 1. april  

 1989, indeholde følgende nonioniske overfladeaktive stoffer: Lavt skummende  

 additionsprodukter af alkenoxider og forbindelser som alkoholer,  

 alkylfenoler, glycoler, polyoler, fedtsyrer, amider og aminer samt  

 baseresistente endepunkts blokerede alkyl og alkylaryl polyglycolethere.
Dog  

 kun såfremt disse stoffer har en højere biologisk nedbrydelighed end  

 eksisterende stoffer med tilsvarende anvendelse.
Stk. 3.  Bestemmelsen i stk. 1 finder ikke anvendelse på  

 de vaske- og rengøringsmidler, der er fremstillet i udlandet, og som kun  

 føres gennem landet som transitgods eller oplagres som sådant, for så vidt  

 indholdet ikke er genstand for behandling eller forarbejdning.« 5. § 3 affattes således:
»§ 3.  Overfladeaktive stoffer med en  

 gennemsnitlig biologisk nedbrydelighed på mindst 90 pct. må ikke ved normal  

 anvendelse være til fare for menneskers eller dyrs sundhed.
Det samme gælder  

 de i § 2,stk. 2, nævnte overfladeaktive stoffer.« 6. Efter § 4 indsættes:
»Kapitel 2 a Meddelelses- og oplysningspligt § 4 a.  Enhver, der fremstiller eller importerer  

 vaske- og rengøringsmidler, skal skriftligt 1 gang årligt inden den 1.  

 februar meddele dette til Miljøstyrelsens Kemikaliekontrol.
I 1986 skal  

 meddelelsen foretages inden 1. juni.
 Stk. 2.  Meddelelsen skal indeholde oplysninger om:
 1. Navn/ firmanavn og adresse.
 2. Vaske- og rengøringsmidlets handelsnavn.
§ 4 b.  Miljøstyrelsen kan fastsætte regler om, at  

 producenter og importører af vaske- og rengøringsmidler skal oplyse arten og  

 mængden af de vaske- og rengøringsmidler, de producerer, importerer eller  

 sælger, samt oplyse, hvilken sammensætning disse produkter har.« 7. I § 10, stk. 1 ændres »kap.
II« til:  

 »kap. 2 og kap. 2 a«.
§ 2 Bekendtgørelsen træder i kraft den 1. april 1986. Salg af  

 maskinopvaskemidler til privat brug, som indeholder overfladeaktive stoffer,  

 der ikke overholder bekendtgørelsens krav om nedbrydelighed, er dog tilladt  

 frem til den 1. juli 1986, såfremt disse produkter er fremstillet eller  

 importeret inden den 1. april 1986.
