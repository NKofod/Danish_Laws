 Den 10. januar 1994 undertegnedes i Bukarest en aftale mellem Ministeriet  

 for Vand, Skovbrug og Miljøbeskyttelse i Rumænien og Miljøministeriet i  

 Danmark om samarbejde på miljøområdet.
 Aftalen har følgende ordlyd:
AFTALE MELLEM MINISTERIET FOR VAND, SKOVBRUG OG MILJØBESKYTTELSE,  

 RUMÆNIEN OG MILJØMINISTERIET, DANMARK OM SAMARBEJDE PÅ MILJØOMRÅDET Miljøministeriet, Danmark og Ministeriet for Vand, Skovbrug og Miljøbeskyttelse, Rumænien - besluttede på at udvikle og fremme samarbejdet på  

 miljøbeskyttelsesområdet, - i erkendelse af den betydning de tillægger beskyttelsen af miljøet, - overbeviste om at et tæt samarbejde på miljøbeskyttelsesområdet og de  

 fælles bestræbelser for at reducere den grænseoverskridende forurening vil  

 udgøre et betydningsfuldt bidrag til udviklingen af relationerne mellem de to  

 lande, - i ønsket om fortsat at udvikle de gensidige relationer i  

 overensstemmelse med internationale vedtagelser, herunder specielt FN's  

 Charter, med CSCE's afsluttende deklaration og tilhørende dokumenter fra  

 Helsinki, er enedes om følgende:
Artikel 1 Parterne vil, med henblik på at reducere grænseoverskridende forurening,  

 udvikle og fremme samarbejdet om særlige projekter vedrørende overførsel af  

 viden og teknologi på miljøområdet.
 Samarbejdet baseres på direkte bilateralt samarbejde mellem de involverede  

 myndigheder og andre interesserede parter, herunder virksomheder,  

 institutioner og private organisationer.
 Samarbejdet vil primært koncentrere sig om analyse af de miljømæssige  

 påvirkninger, fælles bestræbelser på at udvikle forslag til forbedring af den  

 miljømæssige tilstand, løsning af spørgsmål om miljøbeskyttelse og  

 miljømæssig bæredygtig udnyttelse af naturressourcer.
Artikel 2 Samarbejdet vil især omfatte emnerne:
- beskyttelse mod forurening af luft, jord og skove - luftforurening fra industri og energiproduktion - vandmiljø og grundvandsforurening - kontrol med, og bekæmpelse af, forurening af havmiljøet - affaldshåndtering - naturbeskyttelse - træning, uddannelse og videnskabeligt samarbejde på miljøområdet - lovgivningsmæssige, institutionelle og økonomiske forhold vedrørende  

 miljøbeskyttelse.
 Projekter udenfor de anførte emner vil ligeledes kunne komme i  

 betragtning.
 Projekter der sigter på at forebygge miljømæssige problemer, eller  

 afhjælpe allerede eksisterende miljøproblemer, er omfattet af denne aftale.
 På miljøbeskyttelsesområdet vil der blive lagt særlig vægt på at  

 introducere og udbrede anvendelsen af ny/renere teknologi, der kan reducere  

 forurening af miljøet.
Artikel 3 Parterne vil støtte og fremme samarbejdet mellem institutioner,  

 organisationer og virksomheder.
 Indenfor rammerne af denne aftale kan der etableres særlige aftaler om  

 samarbejde vedrørende programmer og/eller projekter på  

 miljøbeskyttelsesområdet mellem rumænske og danske virksomheder,  

 institutioner og organisationer.
Artikel 4 Med henblik på at sikre en effektiv gennemførelse af denne aftales  

 bestemmelser, nedsætter parterne en permanent rumænsk - dansk arbejdsgruppe.
 Parterne informerer senest 3 måneder efter underskrivelsen af denne aftale  

 hinanden om valg af formand og sekretær for arbejdsgruppen.
Arbejdsgruppen vil samtidig være forum for drøftelse af miljøspørgsmål, der ikke er relaterede til specifikke projekter.
 Møder i arbejdsgruppen vedrørende emner af gensidig interesse afholdes i  

 Rumænien eller Danmark efter behov.
Artikel 5 Regelmæssige møder i arbejdsgruppen fastlægges efter gensidig forudgående  

 overenskomst mellem Parterne.
Udgifter til rejser i forbindelse med eksperters deltagelse i  

 arbejdsgruppens møder afholdes af den sendende part, med mindre andet  

 aftales.
Udgifter til ophold og transport i værtslandet afholdes af  

 værtslandet.
Artikel 6 Alle yderligere drøftelser, der måtte være nødvendige for gennemførelsen  

 af denne aftale varetages for Rumænien af Ministeriet for Vand, Skovbrug og  

 Miljøbeskyttelse i Bukarest og for Danmark af Miljøministeriet i København,  

 der hver især bemyndiger sine repræsentanter.
Artikel 7 Denne aftale træder i kraft ved underskrift og forbliver i kraft i 5 år.  

 Aftalen kan fornys eller ændres efter skriftlig overenskomst mellem Parterne.
 Underskrevet i Bukarest den 10. januar 1994, i 2 eksemplarer, hver på hhv.  

 rumænsk, dansk og engelsk, idet der er enighed om at den engelske version vil  

 være bestemmende.
For Ministeriet for Vand, Skovbrug og Miljøbeskyttelse Rumænien Aurel Constantin Ilie Minister For Miljøministeriet Danmark Svend Auken Minister Aftalen trådte i kraft ved undertegnelsen den 10. januar 1994.
