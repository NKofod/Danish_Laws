Fremsat den 11. december 2002 af  

 Kristen Touborg (SF),  

 Margrete Auken (SF) og Aage Frandsen (SF) Forslag til folketingsbeslutning om forbud mod transport og slagtning af  

 højdrægtige dyr Folketinget opfordrer regeringen til inden udgangen af  

 Folketingsåret 2002/03 i forlængelse af de tiltag, som  

 Retsudvalget i beretning af 31. maj 2002 over B 62, B 67 og B 82 om transport  

 af dyr pålægger regeringen, at forbyde at transportere og slagte  

 drægtige dyr i den sidste tiendedel af drægtighedsperioden.
Bemærkninger til forslaget Formålet med forslaget er at
forbyde transport af drægtige dyr i den sidste tiendedel af  

 drægtighedsperioden samt at forbyde at aflive dyr i den sidste  

 tiendedel af drægtighedsperioden, dersom der ikke anvendes  

 aflivningsmetoder, der bedøver fosteret/fostrene.
Hverken  

 veterinærfagligt, dyrevelfærdsmæssigt eller dyreetisk er  

 det forsvarligt at slagte drægtige dyr med den konsekvens, at  

 fosteret/fostrene lider en langsom kvælningsdød.
 Mulige undtagelser fra forbuddet kunne  

 være:
 Ved transport af dyr til dyreklinik med henblik på  

 forløsning ved kejsersnit eller andre indgreb foretaget af en  

 dyrlæge efter forudgående undersøgelse og eventuel  

 smertebehandling af en dyrlæge.
 Ved nødslagtning på den ejendom, hvor dyret befinder  

 sig, med deltagelse af en dyrlæge, og kun dersom fosteret/fostrene  

 straks efter aflivning af moderdyret skæres ud af dette.
 På dyreklinikker, uddannelsesinstitutioner, autoriserede  

 slagterier eller andre steder med fastansat dyrlæge under dennes  

 deltagelse, og dersom fosteret/fostrene straks efter aflivning af moderdyret  

 skæres ud af dette.
Skriftlig fremsættelse Kristen Touborg Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forbud mod  

 transport og slagtning af højdrægtige dyr.
(Beslutningsforslag nr.
B 58).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
