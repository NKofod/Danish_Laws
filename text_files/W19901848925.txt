Landsskatteretten fandt, at der i en virksomhedsomdannelsessituation,  

 hvor omdannelse var sket efter lov om skattefri omdannelse, ikke var grundlag  

 for at statuere maskeret udbytte ved at skønne, at værdien af de overdragne  

 aktiver var ansat for højt.
Avanceberegning ved eventuelt senere salg ville  

 have som udgangspunkt aktivernes nedskrevne værdi som følge af  

 successionsprincippet.
Der var endvidere ikke ved omdannelsen ydet klageren  

 noget stiftertilgodehavende.
 Malermester A klagede over, at de stedlige skattemyndigheder havde  

 forhøjet hans selvangivne indkomst for 1986 med 184.937 kr. i maskeret  

 udbytte ved omdannelse af virksomhed til anpartsselskab.
Det var oplyst, at klageren pr. 1. januar 1986 havde omdannet sin  

 malerforretning til anpartsselskab.
De af klageren ved overdragelsen til  

 selskabet anvendte salgssummer havde skattemyndighederne anset for at have  

 oversteget handelsværdien vedrørende en bil med 15.000 kr. og vedrørende  

 inventar med 132.950 kr.
Disse overpriser havde man herefter statueret som  

 værende skattepligtige for klageren som udlodning, hvortil kom  

 skattegodtgørelse med henholdsvis 3.750 kr. og 33.237 kr.Klagerens  

 repræsentant bestred berettigelsen af denne beskatning.
Hun anførte, at der  

 ikke var anvendt for høje overdragelsespriser og at omdannelsen var sket  

 efter reglerne i lov om skattefri virksomhedsomdannelse.
Dette sidste  

 indebar, at der gjaldt et successionsprincip ved omdannelsen, idet selskabet  

 indtrådte i de skattemæssigt nedskrevne bogførte værdier for de pågældende  

 aktiver, ligesom det kun var disse lavere værdier, der påvirkede opgørelsen  

 af den skattemæssige anskaffelsessum for anparterne.
Avancebeskatning ville  

 således først komme på tale ved selskabets eventuelle salg af aktiverne eller  

 klagerens salg af anparterne, og avancens størrelse ville så afhænge af de da  

 aktuelle handelsværdier.
 Landsskatteretten bemærkede, at en eventuel fravigelse i de i forbindelse  

 med virksomhedsomdannelsen anvendte værdier på de overdragne aktiver i  

 princippet alene påvirkede omsætningsværdien for de erhvervede anparter.
 Landsskatteretten bemærkede videre, at der i den foreliggende  

 virksomhedsomdannelsessituation ikke var ydet klageren et  

 stiftertilgodehavende, som ville kunne påvirkes af en eventuel overpris på de  

 overdragne aktiver.
 Landsskatteretten fandt herefter, at der ikke var grundlag for den  

 statuerede udlodningsbeskatning, og den påklagede ansættelse blev derfor  

 nedsat til det selvangivne beløb.
 LV 1989, SI 2.4.
