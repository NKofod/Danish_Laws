Moms af hjemmehjælpsydelser Indledning Told- og Skattestyrelsen er blevet spurgt om den momsmæssige  

 behandling af ydelser i projektet "Gråzoneservice - Personlig  

 gråzoneservice til ældre", der omhandler individuelle ydelser, som ældre  

 kan købe efter eget valg.
 Henvendelsen omkring gråzoneydelser har givet anledning til, at  

 styrelsen har vurderet praksis omkring momsfritagelse af praktisk og  

 personlig  

 hjælp, jf. momslovens § 13, stk. 1, nr. 2.
Projekt "Personlige  

 gråzoneydelser til ældre" Projektet omfatter en bred vifte af personlige pleje ydelser og  

 praktisk bistand.
Som eksempler kan nævnes: hjælp til badning, hårvask,  

 påklædning mv. samt indkøb, vask og strygning af tøj, oprydning i hus og  

 have,  

 pasning af hus under ferie, udpakning og nedpakning af jule- og påskepynt,  

 assistance ved læge- og tandlægebesøg, ledsagelse i teater, madlavning.  

 assistance ved festarrangementer, gåture osv.
 Ydelserne leveres af private hjemmeservicefirmaer til de ældre.  

 Ydelserne leveres ikke i henhold til frit valgs ordningen i lov om social  

 service.
ToldSkats praksis I henhold til ToldSkat´s praksis, der er beskrevet i  

 Momsvejledningen 2002, afsnit D.11.2 og ToldSkat Nyt 1992.280 er private  

 hjemmehjælpsydelser i form af hjælp med personlig hygiejne, deltagelse i  

 udflugter,  

 ferieture og lign. fritaget for moms, mens levering af ydelserne rengøring og  

 indkøb og lign. er momspligtige.
Afsættes både momspligtige og momsfrie  

 private  

 hjemmehjælpsydelser, skal der på fakturaen ske en opsplitning af ydelserne  

 med  

 særskilt sammentælling.
Skatteministeriet har til brug for Socialministeriets vejledning  

 fra 2000, om frit valg af leverandør af personlig og praktisk hjælp m.v.,  

 udtalt at i de tilfælde, hvor der under frit valgs ordningen leveres en  

 kombination af momspligtige og momsfri ydelser, er det en konkret vurdering  

 om  

 ydelsen er momspligtig.
I denne vurdering skal bl.a. indgå en afvejning af,  

 om  

 den samlede ydelse består af overvejende momsfri eller momspligtige ydelser.
Momslovens § 13, stk. 1, nr. 2 For at en ydelse er omfattet af fritagelsen i momslovens § 13,  

 stk. 1, nr. 2, skal ydelsen leveres af offentligretlige organer eller af andre  

 organer, der er anerkendt som foretagender af almennyttig karakter,  


  

 og selve ydelsen karakteriseres som social forsorg og bistand,  

 eller med nær tilknytning hertil, jf 6. momsdirektivs art. 13, afsnit A, stk. 1, litra g og h, og  

 EF-domstolens praksis.
Ad offentligretlige organer Det fremgår af  

  

  

 SKM2001.235.TSS  

  


  

 ,  

  

  

 at en selvstændig erhvervsdrivende, herunder en fysisk person, kan være  

 omfattet af fritagelsesbestemmelsen i momslovens § 13, stk. 1, nr. 2.
 Det fremgår desuden, at når ydelser er reguleret i lov om social  

 service, kan de, som udfører ydelserne anses for at være offentligretlige  

 organer.
Ad social forsorg og bistand Hvorvidt en ydelse kan karakteriseres som social forsorg og  

 bistand, eller med nær tilknytning hertil, vil bero på en konkret vurdering.
Lov om social service Visiterede hjemmehjælpsydelser Ifølge lov om social service § 71, har kommunalbestyrelsen pligt  

 til at tilbyde 1) personlig hjælp og pleje og 2) hjælp eller støtte til nødvendige praktiske opgaver i hjemmet.
 Tilbuddene gives til personer, som på grund af midlertidigt eller  

 varigt nedsat fysisk eller psykisk funktionsevne eller særlige sociale  

 problemer ikke selv kan udføre disse opgaver.
 De relevante ydelser tildeles efter en konkret og individuel  

 vurdering af behovet for hjælp, dels på baggrund af lovgivningen og dels på  

 baggrund  

 af det serviceniveau kommunalbestyrelserne fastlægger.
Frit valgs ordningen Lov nr. 399 af 6. juni 2002 ændrede bl.a lov om social service,  

 således at der blev indført frit valg af leverandør af personlig og praktisk  

 hjælp m.v.
Det overordnede formål med loven er, at skabe lige konkurrence  

 mellem kommunale og private leverandører og give modtagerne af personlig og  

 praktisk hjælp mulighed for at vælge mellem 2 eller flere godkendte  

 leverandører af personlig og praktisk hjælp.
 Både den personlige- og den praktiske hjælp som er omfattet af  

 reglerne om frit leverandørvalg, er visiterede ydelser i medfør af  

 socialservicelovens § 71.
Fremtidige retningslinjer Det kan fremtidigt lægges til grund, at ydelser der ligger  

 indenfor kommunens visitation efter lov om social service § 71, kan  

 karakteriseres som social forsorg og bistand, jf. momslovens § 13, stk. 1,  

 nr.  

 2. Dette gælder også for visiterede indkøbs- og rengøringsydelser.
Dette betyder, at Visiterede ydelser, jf. lov om social service § 71, der  

 leveres af selvstændigt erhvervsdrivende efter reglerne om frit  

 leverandørvalg  

 i hjemmeplejen, vil være momsfritaget efter momslovens § 13, stk. 1, nr. 2,  

 da  

 de erhvervsdrivende, i denne sammenhæng, må anses for at være  

 offentligretlige  

 virksomheder.
Ydelser, der leveres ud over de visiterede ydelser, som  

 f.eks. gråzoneydelserne, vil være momspligtige, da de ligger uden for det,  

 der  

 kan betragtes som social forsorg og bistand eller ydelser i nær tilknytning  

 hertil.
Dette gælder også, hvis de tilkøbte ydelser er af samme art som de  

 visiterede.
Ydelserne kan i sig selv være fritaget efter en anden bestemmelse  

 som f. eks. momslovens § 13, stk. 1, nr. 1.
Det skal bemærkes, at det kun er den, der leverer den sociale  

 forsorg og bistand, der er omfattet af fritagelsen.
Det skal således skelnes  

 imellem om virksomheden leverer den momspligtige ydelse, eller om  

 virksomheden  

 leverer en momspligtig driftsydelse til den, som reelt leverer den momsfrie  

 ydelse.
Praksisændring Da kvalifikationen af momsfrie ydelser i henhold til momslovens §  

 13, stk. 1, nr. 2, bygger på en ændret fortolkning af loven, begrundet i  

 indholdet af den sociale servicelov, har denne ændring af praksis alene  

 fremadrettet virkning.
 Styrelsen har underrettet Socialministeriet og Kommunernes  

 Landsforening om praksisændringen.
