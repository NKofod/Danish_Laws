Klagen  

 drejede sig om følgende udsagn i artiklen: [A] blev afsløret, da  

 hverken han  

 eller de journalister på Berlingske Tidende, som han henvendte sig til,  

 dækkede  

 deres spor synderligt godt. Pressenævnet fandt, at udsagnet var et  

 udtryk af  

 faktisk karakter.
Da det var egnet til at påføre journalisterne skade i deres  

 virke, burde udsagnet være efterprøvet ved forelæggelse for journalisterne.  

 Ved  

 at undlade dette havde bladet handlet i strid med god presseskik, og nævnet  

 udtalte  

 sin kritik.
 Tre  

 medlemmer fandt, at formuleringen i artiklen i B.T, hvorefter [A] blev  

 afsløret, da hverken han eller de journalister på Berlingske Tidende,  

 som han  

 henvendte sig til, dækkede deres spor godt synderlig godt, var en  

 oplysning af  

 faktisk karakter, som der kunne kræves genmæle over for.
Et  

 medlem lagde vægt på, at B.T. flere gange kort efter offentliggørelse af den  

 indklagede artikel tilbød klagerne spalteplads i B.T. til at fremlægge deres  

 synspunkter i sagen og således korrigere B.T.s oplysninger.
Da ikke mindst  

 pressens egne repræsentanter af hensyn til læserne bør agere smidigt og  

 hurtigt, når der opstår fejl i reportagen, burde de to journalister have  

 taget  

 imod dette tilbud om fejl-rettelse.
Han fandt derfor, at klagerne nu mere end  

 et halvt år efter artiklens offentliggørelse i B.T. ikke havde krav på  

 genmæle.
 Der afsagdes  

 kendelse efter stemmeflertallet.
 Dissens.
Kendelse  

 fra Pressenævnet i sag 2004-6-136 [K1] og [K2] har klaget til Pressenævnet over, at B.T. har  

 afvist at bringe et genmæle vedrørende en artikel i bladet den 1. december  

 2004. [K1] og [K2] har endvidere klaget over, at god presseskik er  

 tilsidesat,  

 idet B.T. ikke forelagde artiklens oplysninger for dem forinden  

 offentliggørelse.
 Artikel i B.T. med overskriften  

  

 [A] fortryder ikke læk: Jeg ville gøre det igen,  

  

 havde følgende  

 ordlyd:
Han er selv Venstremand.
Og han er blevet venstrefløjens helt.
 Nu er han også dømt for at have lækket fortrolige oplysninger  

 fra Forsvarets Efterretningstjeneste til to journalister på Berlingske  

 Tidende.
Dækkede sporet dårligt [A] blev afsløret, da hverken han eller de journalister på Berlingske  

 Tidende, som han henvendte sig til, dækkede deres spor synderligt godt.
Derfor blev [A] hurtigt afsløret som den anonyme kilde i FE, der  

 lækkede oplysninger til pressen. [K1] og [K2], som er de journalister på Berlingske Tidende, som  

 der refereres til i artiklen, har anført, at det ikke er korrekt, at [A] blev  

 afsløret, fordi han havde haft kontakt med dem.
 Ifølge [K1] og [K2] er det under retssagen mod [A] dokumenteret,  

 at [A] blev afsløret som følge af, at han havde slettet en afslørende fil på  

 sin computer, og afsløringen skyldtes derfor ikke hans kontakt til  

 journalisterne fra Berlingske Tidende.
Journalisterne har anført, at formuleringen i artiklen i B.T.,  

 hvorefter [A] blev afsløret, da hverken han eller de journalister på  

 Berlingske  

 Tidende, som han henvendte sig til, dækkede deres spor synderligt godt,  

 er en  

 faktisk oplysning, som der kan kræves genmæle over for.
Det er ikke en  

 vurderingssag,  

 om [A] blev afsløret på grund af hans kontakt til journalisterne, idet det  

 fremstår som en oplysning af faktisk karakter, at han blev afsløret, fordi  

 journalisterne ikke beskyttede deres kilde tilstrækkeligt.
Der er tale om en  

 retsreportage, som i henhold til de vejledende regler for god presseskik bør  

 være objektiv, og det må også derfor antages, at der ikke er tale om en  

 subjektiv vurdering fra journalistens side.
[K1] og [K2] har endvidere anført, at B.T. burde have forelagt  

 oplysningerne for dem forud for artiklens offentliggørelse.
Oplysningerne om,  

 at [A] blev afsløret på grund af journalisternes manglende sløring af  

 sporene,  

 er skadelige, krænkende og agtelsesforringende for [K1] og [K2] såvel  

 personligt  

 som i deres professionelle virke som journalister.
B.T. har anført, at man har afvist at imødekomme [K1] og [K2]s  

 krav om genmæle, idet der ikke er tale om faktiske oplysninger, men derimod  

 om  

 en vurderingssag.
Det er således ikke muligt objektivt at afgøre, hvornår en  

 journalist beskytter sin kilde i fornødent omfang, idet dette afhænger af  

 hvilke standarder, man individuelt sætter for en sådan kildebeskyttelse.
Et  

 udsagn, hvis rigtighed afhænger af en subjektiv vurdering, kan ikke opfattes  

 som en oplysning af faktisk karakter og kan derfor ikke gøres til genstand  

 for  

 et krav om genmæle.
Vedrørende retsreportagens objektivitet har B.T. anført, at et  

 medie ikke behøver at adskille den objektive retsreportage fra omtale af  

 andre  

 aspekter af sagen.
Bestemmelsen om retsreportagens objektivitet vedrører  

 således alene de oplysninger, som fremkommer i selve retssalen.
 I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Lene Sarup og Leif Max Hansen.
 Pressenævnet udtaler:
Klagen angår følgende udsagn i artiklen: [A] blev afsløret, da  

 hverken han eller de journalister på Berlingske Tidende, som han henvendte  

 sig  

 til, dækkede deres spor synderligt godt. Pressenævnet finder, at  

 udsagnet er  

 et udtryk af faktisk karakter.
Da det er egnet til at påføre journalisterne  

 skade i deres virke, burde udsagnet være efterprøvet ved forelæggelse for  

[K1]  

 og [K2].
Ved at undlade dette har bladet handlet i strid med god presseskik,  

 og  

 nævnet udtaler sin kritik.
 Det fremgår af medieansvarslovens § 36, stk. 1, at en anmodning  

 om genmæle over for oplysninger af faktisk karakter, som er egnet til at  

 påføre  

 nogen økonomisk eller anden skade af betydning, og som er bragt i et  

 massemedie, skal tages til følge, medmindre oplysningernes rigtighed er  

 utvivlsom.
 Tre medlemmer   

  

 Axel  

 Kierkegaard, Lene Sarup og Leif Max Hansen  

  

  udtaler herefter:
 Vi finder, at formuleringen i artiklen i B.T, hvorefter [A] blev  

 afsløret, da hverken han eller de journalister på Berlingske Tidende,  

 som han  

 henvendte sig til, dækkede deres spor godt synderlig godt, er en  

 oplysning af  

 faktisk karakter, som der kan kræves genmæle over for.
 Et medlem   

  

 Bo Maltesen  

  

   

 udtaler:
Jeg lægger vægt på, at B.T. flere gange kort efter offentliggørelse  

 af den indklagede artikel tilbød [K1] og [K2] spalteplads i B.T. til at  

 fremlægge deres synspunkter i sagen og således korrigere B.T.s oplysninger.  

 Da  

 ikke mindst pressens egne repræsentanter af hensyn til læserne bør agere  

 smidigt og hurtigt, når der opstår fejl i reportagen, burde de to  

 journalister  

 have taget imod dette tilbud om fejl-rettelse.
Jeg finder derfor derfor, at  

[K1]  

 og [K2] nu mere end et halvt år efter artiklens offentliggørelse i B.T. ikke  

 har krav på genmæle.
 Der afsiges kendelse efter stemmeflertallet.
 I medfør af medieansvarslovens § 49 pålægges det herefter den  

 ansvarshavende redaktør på B.T. at offentliggøre følgende:
   

  

 Kendelse fra Pressenævnet  

  

 :
I B.T. blev der den 1.  

 december 2004 bragt en artikel under overskriften [A] fortryder ikke  

 læk: Jeg  

 ville gøre det igen.
Journalister på Berlingske Tidende, [K1] og [K2],  

 har  

 klaget til Pressenævnet, idet de finder, at B.T. har handlet i strid med god  

 presseskik, samt over at bladet har afvist at bringe et genmæle vedrørende  

 artiklen.
 Pressenævnet udtaler:
Klagen angår følgende  

 udsagn i artiklen: [A] blev afsløret, da hverken han eller de  

 journalister på  

 Berlingske Tidende, som han henvendte sig til, dækkede deres spor synderligt  

 godt.
Pressenævnet finder, at udsagnet er et udtryk af faktisk karakter.
Da  

 det  

 er egnet til at påføre journalisterne skade i deres virke, burde udsagnet  

 være  

 efterprøvet ved forelæggelse for [K1] og [K2].
Ved at undlade dette har  

 bladet handlet  

 i strid med god presseskik, og nævnet udtaler sin kritik.
 København, den 19. maj 2005.
 Axel Kierkegaard, Bo Maltesen, Lene Sarup og Leif Max Hansen.
 Klagerne er berettiget til efter påkrav at få optaget følgende  

 genmæle i B.T, jf. medieansvarslovens § 39:
 Genmæle:
I en artikel i B.T. den 1. december 2004 er det blandt andet  

 oplyst, at [A] blev afsløret, da hverken han eller de journalister på  

 Berlingske Tidende, som han henvendte sig til, dækkede deres spor synderligt  

 godt. Rigtigheden af denne oplysning er bestridt og ikke utvivlsom.
[K1] og [K2] Afgjort den 19. maj 2005.
