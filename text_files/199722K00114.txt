Nr LSF 114 Forslag til Lov om ændring af lov om visse spil, lotterier og væddemål  

 (Ændring af fordelingsnøgler m.v.) Fremsat af skatteministeren (Ole Stavad) den 4. juni 1998 Vedtaget ved tredjebehandling den 25. juni 1998 Lov nr. 438 af 26/06/1998 § 1 I lov om visse spil, lotterier og væddemål, jf. lovbekendtgørelse nr. 655  

 af 28. juli 1995, foretages følgende ændringer:
 1. I § 1, stk. 2, ændres »heste-, cykel-, hunde- og  

 dueløb« til: »heste- og hundeløb, duekapflyvninger og cykelløb på  

 bane«.
 2. § 6 A og § 7 ophæves, og i stedet indsættes:
»§ 6 A.
Af det overskud på indtil 1.250 mio. kr., der  

 fremkommer efter udredelsen af statsafgiften, gevinsterne og udgifterne til  

 administration, afskrivning, henlæggelser m.v. samt dividende, fordeles 1) 64,1 pct. til Kulturministeriet, 2) 13,1 pct. til Undervisningsministeriet, 3) 3,6 pct. til Miljø- og Energiministeriet, 4) 10,6 pct. til Socialministeriet, 5) 3,0 pct. til Sundhedsministeriet, 6) 0,4 pct. til Forskningsministeriet, 7) 3,8 pct. til Finansministeriet, 8) 0,9 pct. til Grønland og 9) 0,5 pct. til Færøerne.
 Stk. 2. Midler, som de i stk. 1, nr. 1-7, nævnte ministerier ikke  

 anvender i de enkelte år, henlægges til særlige fonde under de pågældende  

 ministeriers bestyrelse.
 Stk. 3. De i stk. 1, nr. 1-6, nævnte ministerier kan i medfør af §  

 8, stk. 2, i lov om Kongeriget Danmarks Hypotekbank og Finansforvaltning  

 henlægge tilsynet med organisationers fordeling af midler i medfør af §§ 6  

 B-6 G til Hypotekbanken.
§ 6 B.
Kulturministeriets midler anvendes således:
 1) 8,0 pct. til Team Danmark.
 2) 27,0 pct. til Danmarks Idræts-Forbund.
 3) 24,9 pct. til Danske Gymnastik- og Idrætsforeninger.
 4) 3,6 pct. til Dansk Firmaidrætsforbund.
 5) 7,7 pct. til Lokale- og Anlægsfonden.
 6) 28,8 pct. til kulturelle formål.
 Stk. 2. De i stk. 1, nr. 1-4, nævnte puljer fordeles af de  

 pågældende organisationer.
Stk. 3. Den i stk. 1, nr. 5, nævnte pulje fordeles af fondens  

 bestyrelse.
Bestyrelsen består af 3 medlemmer udpeget af Danmarks  

 Idræts-Forbund, Danske Gymnastik- og Idrætsforeninger og Dansk  

 Firmaidrætsforbund, 1 medlem udpeget af Dansk Ungdoms Fællesråd, 1 medlem  

 udpeget af Friluftsrådet og 4 medlemmer udpeget af kulturministeren.  

 Kulturministeren udpeger formanden.
En repræsentant for Kommunernes  

 Landsforening tilknyttes bestyrelsen som tilforordnet.
 Stk. 4. Den i stk. 1, nr. 6, nævnte pulje fordeles af  

 kulturministeren med godkendelse af Folketingets Finansudvalg.
§ 6 C.
Undervisningsministeriets midler anvendes således:
 1) 63,9 pct. til støtte af ungdomsformål.
 2) 23,7 pct. til de landsdækkende oplysningsforbund m. fl.
 3) 12,4 pct. til undervisning og folkeoplysning.
Stk. 2. Den i stk. 1, nr. 1, nævnte pulje fordeles af Dansk  

 Ungdoms Fællesråd efter regler fastsat af et Tipsungdomsnævn nedsat af  

 undervisningsministeren.
Den del af puljen, som ønskes tildelt Dansk Ungdoms  

 Fællesråd selv, fastsættes af nævnet.
Forvaltningsloven og lov om  

 offentlighed i forvaltningen finder anvendelse på Dansk Ungdoms Fællesråds  

 sager om fordeling af puljen.
Undervisningsministeren fastsætter af puljen  

 vederlag og udgifter til nævnets medlemmer og administration.  

 Undervisningsministeren fastsætter nærmere regler for nævnets sammensætning  

 og virke, herunder at nævnet skal bestå af mindst 3 medlemmer, at medlemmer  

 beskikkes for en 4-årig periode med mulighed for genbeskikkelse en gang, og  

 at ny beskikkelse i tilfælde af fratræden sker for den resterende del af  

 perioden.
Klage over Dansk Ungdoms Fællesråds sagsbehandling og afgørelser om  

 tildeling af støtte kan indbringes for Tipsungdomsnævnet.
Tipsungdomsnævnets  

 afgørelser kan ikke indbringes for anden administrativ myndighed.
 Stk. 3. Den i stk. 1, nr. 2, nævnte pulje fordeles af  

 Oplysningsforbundenes Fællesråd efter regler godkendt af  

 undervisningsministeren.
 Stk. 4. Den i stk. 1, nr. 3, nævnte pulje fordeles af  

 undervisningsministeren med godkendelse af Folketingets Finansudvalg.
§ 6 D.
Miljø- og Energiministeriets midler anvendes til støtte af  

 friluftslivet.
Midlerne fordeles af Friluftsrådet.
§ 6 E.
Socialministeriets midler anvendes således:
 1) 47 pct. til handicaporganisationer og -foreninger.
 2) 15 pct. til ældreorganisationer.
 3) 30 pct. til landsdækkende frivillige sociale organisationer.
 4) 8 pct. til særlige sociale formål.
 Stk. 2. De i stk. 1, nr. 1-3, nævnte puljer fordeles af  

 socialministeren efter indstilling af de tilskudsberettigede organisationer  

 på de respektive områder og med godkendelse af Folketingets Finansudvalg.  

 Socialministeren afgør med godkendelse af Folketingets Finansudvalg, hvilke  

 organisationer der er berettiget til at modtage støtte fra de forskellige  

 puljer.
 Stk. 3. Den i stk. 1, nr. 4, nævnte pulje fordeles af  

 socialministeren efter retningslinjer indstillet af Kontaktudvalget for det  

 frivillige sociale arbejde.
§ 6 F.
Sundhedsministeriets midler anvendes til sygdomsbekæmpende  

 organisationer.
Midlerne fordeles af sundhedsministeren, efter at  

 Folketingets Finansudvalg har godkendt arten og størrelsen af de puljer, som  

 ønskes etableret i det pågældende finansår, samt regler for puljernes  

 anvendelse.
§ 6 G.
Forskningsministeriets midler anvendes til forskningformål.  

 Midlerne fordeles af forskningsministeren med godkendelse af Folketingets  

 Finansudvalg.
§ 6 H.
Finansministeriets midler anvendes således:
 1) 76,1 pct. til landsdækkende almennyttige organisationer.
 2) 23,9 pct. til andre almennyttige formål.
 Stk. 2. Den i stk. 1, nr. 1, nævnte pulje fordeles af  

 finansministeren.
 Stk. 3. Den i stk. 1, nr. 2, nævnte pulje fordeles af  

 finansministeren med godkendelse af Folketingets Finansudvalg.
§ 6 I.
Midlerne til Færøerne og Grønland fordeles af de respektive  

 hjemmestyrer til almennyttige formål.
§ 7. Selskabet indbetaler til Hypotekbanken hver den 30. juni og  

 31. december a conto halvdelen af det overskud, der forventes at fremkomme  

 for det pågældende regnskabsår efter udredelsen af statsafgiften, gevinsterne  

 og udgifterne til administration, afskrivning, henlæggelser m.v. samt  

 dividende.
Selskabet indbetaler det endelige overskud med fradrag af et beløb  

 svarende til acontoindbetalingerne til Hypotekbanken i marts måned efter  

 regnskabsårets afslutning.
Udgør acontoindbetalingerne for et regnskabsår et  

 større beløb end det endeligt opgjorte overskud, tilbagebetaler Hypotekbanken  

 differencebeløbet til selskabet.
Hypotekbanken forestår viderebetalingen af  

 overskuddet til de i § 6 A nævnte modtagere og regulerer eventuelt efter  

 regnskabsårets afslutning beløbene til modtagerne.« 3. I § 7 A ændres »§ 7« til: »§ 6 A«,  

 og »generelle reserver (almene formål)» ændres til:  

 »indtægtsbudget uden bindinger«.
 4. § 7 B affattes således:
» § 7 B.
Det enkelte ressortministerium og hjemmestyrerne  

 fastsætter nærmere regler om regnskabsaflæggelse og revision med hensyn til  

 midler, som efter §§ 6 B-6 I fordeles til private organisationer.
Til brug  

 for Rigsrevisionen kan ministerierne og hjemmestyrerne indhente yderligere  

 materiale til en nøjere regnskabsgennemgang.« 5. I § 9 ændres »Beløbene i § 6 A, stk. 1, og § 7,  

 stk. 1,» til: »Beløbet i § 6 A«.
 6. I § 13, stk. 2, ændres »§ 7, stk. 3-7« til:  

 »§ 6 A«.
 7. Efter § 16 indsættes:
» § 17. Loven, bortset fra § 11, træder i kraft for Grønland  

 den 1. juli 1998. Lovens § 11 gælder ikke for Færøerne.« 8. Bilaget til loven ophæves.
§ 2 Loven træder i kraft den 1. januar 1999. § 1, nr. 1 og 7, træder dog i  

 kraft den 1. juli 1998.
Oprindeligt fremsat forslag § 1 I lov om visse spil, lotterier og væddemål, jf. lovbekendtgørelse nr. 655  

 af 28. juli 1995, foretages følgende ændringer:
 1. I § 1, stk. 2, ændres »heste-, cykel-, hunde- og  

 dueløb« til: »heste- og hundeløb, duekapflyvninger og cykelløb på  

 bane«.
 2. § 6 A og § 7 ophæves og i stedet indsættes:
» § 6 A.
Af det overskud på indtil 1.250 mill. kr., der  

 fremkommer efter udredelsen af statsafgiften, gevinsterne og udgifterne til  

 administration, afskrivning, henlæggelser m.v. samt dividende, fordeles 1) 64,1 pct. til Kulturministeriet, 2) 13,1 pct. til Undervisningsministeriet, 3) 3,6 pct. til Miljø- og Energiministeriet, 4) 10,6 pct. til Socialministeriet, 5) 3,0 pct. til Sundhedsministeriet, 6) 0,4 pct. til Forskningsministeriet, 7) 3,8 pct. til Finansministeriet, 8) 0,9 pct. til Grønland og 9) 0,5 pct. til Færøerne.
 Stk. 2. Midler, som de i stk. 1, nr. 1-7, nævnte ministerier ikke  

 anvender i de enkelte år, henlægges til særlige fonde under de pågældende  

 ministeriers bestyrelse.
 Stk. 3. De i stk. 1, nr. 1-6, nævnte ministerier kan i medfør af §  

 8, stk. 2, i lov om Kongeriget Danmarks Hypotekbank og Finansforvaltning  

 henlægge tilsynet med organisationers fordeling af midler i medfør af §§ 6 B  

 - 6 G, til Hypotekbanken.
§ 6 B.
Kulturministeriets midler anvendes således:
 1) 8,0 pct. til Team Danmark.
 2) 27,0 pct. til Danmarks Idræts-Forbund.
 3) 24,9 pct. til Danske Gymnastik- og Idrætsforeninger.
 4) 3,6 pct. til Dansk Firmaidrætsforbund.
 5) 7,7 pct. til Lokale- og Anlægsfonden.
 6) 28,8 pct. til kulturelle formål.
 Stk. 2. De i stk. 1, nr. 1-4, nævnte puljer fordeles af de  

 pågældende organisationer.
Stk. 3. Den i stk. 1, nr. 5, nævnte pulje fordeles af fondens  

 bestyrelse.
Bestyrelsen består af 3 medlemmer udpeget af Danmarks  

 Idræts-Forbund, Danske Gymnastik- og Idrætsforeninger og Dansk  

 Firmaidrætsforbund, 1 medlem udpeget af Dansk Ungdoms Fællesråd, 1 medlem  

 udpeget af Friluftsrådet og 4 medlemmer udpeget af kulturministeren.  

 Kulturministeren udpeger formanden.
En repræsentant for Kommunernes  

 Landsforening tilknyttes bestyrelsen som tilforordnet.
 Stk. 4. Den i stk. 1, nr. 6, nævnte pulje fordeles af  

 kulturministeren med godkendelse af Folketingets Finansudvalg.
§ 6 C.
Undervisningsministeriets midler anvendes således:
 1) 63,9 pct. til støtte af ungdomsformål.
 2) 23,7 pct. til de landsdækkende oplysningsforbund m. fl.
 3) 12,4 pct. til undervisning og folkeoplysning.
Stk. 2. Den i stk. 1, nr. 1, nævnte pulje fordeles af Dansk  

 Ungdoms Fællesråd efter regler fastsat af et Tipsungdomsnævn nedsat af  

 undervisningsministeren.
Den del af puljen, som ønskes tildelt Dansk Ungdoms  

 Fællesråd selv, fastsættes af nævnet.
Forvaltningsloven og lov om  

 offentlighed i forvaltningen finder anvendelse på Dansk Ungdoms Fællesråds  

 sager om fordeling af puljen.
Undervisningsministeren fastsætter af puljen  

 vederlag og udgifter til nævnets medlemmer og administration.  

 Undervisningsministeren fastsætter nærmere regler for nævnets sammensætning  

 og virke, herunder at nævnets bestyrelse skal bestå af mindst 3 medlemmer, at  

 bestyrelsesmedlemmer beskikkes for en 4-årig periode med mulighed for  

 genbeskikkelse en gang, og at ny beskikkelse i tilfælde af fratræden sker for  

 den resterende del af perioden.
Tipsungdomsnævnets afgørelser kan ikke  

 indbringes for anden administrativ myndighed.
 Stk. 3. Den i stk. 1, nr. 2, nævnte pulje fordeles af  

 Oplysningsforbundenes Fællesråd efter regler godkendt af  

 undervisningsministeren.
 Stk. 4. Den i stk. 1, nr. 3, nævnte pulje fordeles af  

 undervisningsministeren med godkendelse af Folketingets Finansudvalg.
§ 6 D.
Miljø- og Energiministeriets midler anvendes til støtte af  

 friluftslivet.
Midlerne fordeles af Friluftsrådet.
§ 6 E.
Socialministeriets midler anvendes således:
 1) 47 pct. til handicaporganisationer og -foreninger.
 2) 15 pct. til ældreorganisationer.
 3) 30 pct. til landsdækkende frivillige sociale organisationer.
 4) 8 pct. til særlige sociale formål.
 Stk. 2. De i stk. 1, nr. 1-3, nævnte puljer fordeles af  

 socialministeren efter indstilling af de tilskudsberettigede organisationer  

 på de respektive områder og med godkendelse af Folketingets Finansudvalg.  

 Socialministeren afgør med godkendelse af Folketingets Finansudvalg hvilke  

 organisationer, der er berettiget til at modtage støtte fra de forskellige  

 puljer.
 Stk. 3. Den i stk. 1, nr. 4, nævnte pulje fordeles af  

 socialministeren efter retningslinier indstillet af Kontaktudvalget for det  

 frivillige social arbejde.
§ 6 F.
Sundhedsministeriets midler anvendes til sygdomsbekæmpende  

 organisationer.
Midlerne fordeles af sundhedsministeren, efter at  

 Folketingets Finansudvalg har godkendt arten og størrelsen af de puljer, som  

 ønskes etableret i det pågældende finansår, samt regler for puljernes  

 anvendelse.
§ 6 G.
Forskningsministeriets midler anvendes til forskningformål.  

 Midlerne fordeles af forskningsministeren med godkendelse af Folketingets  

 Finansudvalg.
§ 6 H.
Finansministeriets midler anvendes således:
 1) 76,1 pct. til landsdækkende almennyttige organisationer.
 2) 23,9 pct. til andre almennyttige formål.
 Stk. 2. Den i stk. 1, nr. 1, nævnte pulje fordeles af  

 finansministeren.
 Stk. 3. Den i stk. 1, nr. 2, nævnte pulje fordeles af  

 finansministeren med godkendelse af Folketingets Finansudvalg.
§ 6 I.
Midlerne til Færøerne og Grønland fordeles af de respektive  

 hjemmestyrer til almennyttige formål.
§ 7. Selskabet indbetaler til Hypotekbanken hver den 30. juni og  

 31. december a conto halvdelen af det overskud, der forventes at fremkomme  

 for det pågældende regnskabsår efter udredelsen af statsafgiften, gevinsterne  

 og udgifterne til administration, afskrivning, henlæggelser m.v. samt  

 dividende.
Selskabet indbetaler det endelige overskud med fradrag af et beløb  

 svarende til acontoindbetalingerne til Hypotekbanken i februar måned efter  

 regnskabsårets afslutning.
Udgør acontoindbetalingerne for et regnskabsår et  

 større beløb end det endeligt opgjorte overskud, tilbagebetaler Hypotekbanken  

 differencebeløbet til selskabet.
Hypotekbanken forestår viderebetalingen af  

 overskuddet til de i § 6 A nævnte modtagere og regulerer eventuelt efter  

 regnskabsårets afslutning beløbene til modtagerne.«.
 3. I § 7 A ændres »§ 7« til: »§ 6 A«,  

 og »generelle reserver (almene formål)» ændres til:  

 »indtægtsbudget uden bindinger«.
 4. § 7 B affattes således:
» § 7 B.
Det enkelte ressortministerium og hjemmestyrerne  

 fastsætter nærmere regler om regnskabsaflæggelse og revision med hensyn til  

 midler, som efter §§ 6 B - 6 I fordeles til private organisationer.
Til brug  

 for Rigsrevisionen kan ministerierne og hjemmestyrerne indhente yderligere  

 materiale til en nøjere regnskabsgennemgang.«.
 5. I § 9 ændres »Beløbene i § 6 A, stk. 1, og § 7,  

 stk. 1,» til: »Beløbet i § 6 A«.
 6. I § 13, stk. 2, ændres »§ 7, stk. 3-7« til:  

 »§ 6A«.
 7. Efter § 16 indsættes:
 » § 17. Loven, bortset fra § 11, træder i kraft for Grønland  

 den 1. juli 1998. Lovens § 11 gælder ikke for Færøerne.«.
 8. Bilaget til loven ophæves.
§ 2 Loven træder i kraft den 1. januar 1999. § 1, nr. 1 og 7, træder dog i  

 kraft den 1. juli 1998.
Bemærkninger til lovforslaget Almindelige bemærkninger Lovforslagets indhold.
Lovforslaget indeholder væsentlige omlægninger og forenklinger af  

 fordelingsnøglerne for tips- og lottomidlerne.
Det indeholder endvidere  

 forslag om, at Færøerne og Grønland får del i tips- og lottomidlerne.
Endelig  

 foreslås det, at Tipstjenesten får adgang til at udbyde spil på cykelløb på  

 landevej.
 Omlægning og forenkling af fordelingsnøglerne.
 1. De gældende fordelingsnøgler.
 Efter de gældende regler udloddes 9 pct. af Tipstjenestens omsætning,  

 bortset fra omsætningen fra bookmakerspil, til nogle modtagere, medens andre  

 modtagere får del i Tipstjenestens overskud.
Udlodningen på 9 pct. af omsætningen ekskl. omsætningen fra bookmakerspil  

 beregnes af en omsætning på indtil 5 mia. kr. og kan således højst udgøre 450  

 mill. kr.
Beløbene er i 1995-niveau og reguleres årligt med stigningen i  

 reguleringstallet efter personskattelovens § 20. For regnskabsåret 1997/98  

 udgør det regulerede beløb 478 mill. kr.
Det overskud, der fremkommer efter udlodningen på 9 pct. af omsætningen,  

 betaling af gevinster, forhandlerprovision, øvrige omkostninger og  

 henlæggelser m.v., udloddes til overskudsmodtagerne, dog højst 800 mill. kr.  

 Dette beløb reguleres ligeledes årligt efter personskatteloven.
Det maksimale  

 beløb udgør 850 mill. kr. for regnskabsåret 1997/98.
Et eventuelt overskud ud over maksimeringslofterne tilfalder finanslovens  

 generelle reserver.
Af spilleomsætningen betales en afgift på 16 pct. til  

 staten, for bookmakerspil dog 30 pct. af det beløb, hvormed omsætningen  

 overstiger gevinsterne.
 Fordelingsnøgle og udlodning til de enkelte formål de seneste 4  

 regnskabsår er vist i tabel 1.
 Tabel 1. Tipstjenestens udlodning 1994/95 - 1997/98.
 * Skøn.
 (1) Heraf fordeles 5 mill. kr. af Forskningsministeriet.
 (2) Det er i beregningerne forudsat, at det forventede overskud ud over  

 loftet fordeles ligeligt mellem henlæggelser til reserve- og udviklingsfonde  

 i Tipstjenesten og finanslovens generelle reserver.
Som det fremgår af tabel 2, er udlodningen af tipsmidler, ekskl. overløb  

 til finanslovens generelle reserver, steget med ca. 475 mill. kr. eller ca.  

 60 pct. fra 1991/92 til 1994/95, men er stagneret frem til 1996/97 med  

 baggrund i en svagt faldende omsætning, hvilket primært skyldes en  

 omsætningsnedgang for skrabespillene og tipning, mens omsætningen fra  

 bookmakerspillene er steget.
I 1997/98 forventes der en omsætningsfremgang,  

 således at omsætningen omtrent når niveauet for 1994/95.
 Tabel 2. Spilleomsætning og udlodning af tipsmidler 1991/92 og  

 1994/95-1997/98.
Anm.
Med virkning fra regnskabsåret 1994/95 indførtes et loft over  

 udlodningen.
Overskydende beløb tilfalder finanslovens generelle reserver.  

 Lofterne reguleres årligt med stigningen i reguleringstallet efter  

 personskattelovens § 20.
 * Skøn.
Siden 1994/95, hvor udlodningslofterne blev indført, har beløbene til de  

 to modtagergrupper udviklet sig forskelligt.
Overskudsudlodningen er steget  

 med 50 mill. kr., mens omsætningsudlodningen er faldet med 9 mill. kr.
Det  

 bemærkes, at det kun er overskudsudlodningen, der er blevet begrænset af  

 maksimeringsloftet og dermed har givet anledning til overløb til finansloven.  

 Omsætningsudlodningen har de sidste to år ligget henholdsvis ca. 45 mill. kr.  

 og ca. 37 mill. kr. under loftet.
Denne udvikling har hverken været forudset  

 eller tilsigtet.
De gældende udlodningsregler, hvor nogle organisationer modtager en del af  

 omsætningen, men ikke for alle spil, og andre modtager det tilbageværende  

 overskud, understøtter ikke et princip om forretningsmæssig drift af hvert af  

 Tipstjenestens spilprodukter og kan give anledning til modstridende  

 interesser i de to modtagergrupper om, hvor kraftigt de enkelte spil skal  

 markedsføres.
Det er imidlertid kun overskudsmodtagerne og staten, der er  

 repræsenteret i Tipstjenestens bestyrelse, og altså ikke  

 omsætningsmodtagerne.
Problemerne kommer bl.a. frem i en situation, hvor omsætningen udvikler  

 sig forskelligt for de enkelte spil.
Det skete fra 1994/95 til 1995/96, hvor  

 den samlede omsætning på især tipning og skrabespil faldt med ca. 180 mill.  

 kr., mens Oddset, der ikke er omfattet af grundlaget for  

 omsætningsudlodningen, havde en fremgang på ca. 60 mill. kr.
Det resulterede  

 i færre midler til omsætningsmodtagerne end året før, men et større beløb til  

 overskudsmodtagerne.
 2. En samlet overskudsudlodning.
 Det foreslås derfor, at udlodningen af midler fra Tipstjenesten fremover  

 alene sker på basis af selskabets overskud . Udlodningen maksimeres  

 til de nuværende lofter på i alt 1.250 mill. kr. (1995-niveau) med bevarelse  

 af den gældende årlige regulering med stigningen i reguleringstallet efter  

 personskattelovens § 20. Beløbet udgør for regnskabsåret 1997/98 1.328 mill.  

 kr.
En samlet fordeling af overskuddet sker ved en teknisk omregning af de to  

 nuværende fordelingsnøgler med udgangspunkt i udlodningen i 1994/95, hvor  

 maksimeringslofterne blev indført.
Herved rettes op på den skævvridning, som  

 der i de seneste 3 år er sket mellem de nuværende omsætnings- og  

 overskudsmodtagere.
En overgang til en ren overskudsmodel vil betyde en likviditetsmæssig  

 belastning for de hidtidige omsætningsmodtagere, fordi de ikke længere ville  

 modtage tips- og lottomidlerne løbende, men i stedet een gang om året.
Det  

 foreslås derfor, at organisationerne fortsat får udbetalt midlerne på samme  

 tidspunkt som hidtil.
 Statens andel af overskuddet, dvs., beløb udover maksimeringsloftet, som i  

 dag tilføres finanslovens generelle reserver (almene formål), foreslås  

 fremover at tilfalde indtægtsbudgettet uden bindinger.
 3. Fordelingsnøgle efter ministerområder.
 Det foreslås endvidere, at Tipstjenestens overskud - bortset fra midlerne  

 til Færøerne og Grønland - fordeles mellem flere ressortministerier, og at  

 der samtidig sker visse omprioriteringer.
Fordelingsnøglen i tabel 3 viser den foreslåede nye fordeling af  

 overskuddet til de enkelte områder, der foreslås fastsat i loven, jf.  

 lovforslagets §§ 6 A - 6 I.
Den nye fordelingsnøgle vil blive gældende fra og  

 med Tipstjenestens regnskabsår 1999. Til sammenligning er vist udlodningen i  

 årene 1994/95 - 1997/98 fordelt på de foreslåede ressortområder.
 Den større udlodning for 1999 skyldes, at der med uændret omsætning og  

 overskud svarende til regnskabsåret 1997/98 ikke vil ske overløb på 15 mill.  

 kr. til statens indtægtsbudget som følge af reguleringen af  

 maksimeringsloftet, jf. tabel 1.
 Det foreslås, at Socialministeriet og Sundhedsministeriet får egne puljer,  

 der hovedsagelig stammer fra Finansministeriets nuværende puljer til De  

 Samvirkende Invalideorganisationer og andre handicaporganisationer m.v.,  

 andre landsdækkende sygdomsbekæmpende organisationer, landsdækkende  

 almennyttige organisationer og andre almennyttige formål.
Tabel 3. Udlodning af tipsmidler.
Gældende regler 1994/95 - 1997/98 og  

 lovforslag 1999.
 Anm: Som følge af afrunding kan enkelt elementer afvige fra totalen.
 * Skøn.
1) Inkl.
Danmarks Olympiske Komite.
 2) Inkl. heste- og brevduesporten.
 3) Midler overført fra Undervisningsministeriet.
 Finansministeriets midler opdeles herefter i to puljer.
 1. Øvrige almennyttige landsdækkende organisationer.
Delpuljen udgør 76,1 pct. af Finansministeriets samlede pulje.
Midlerne  

 fordeles efter regler svarende til de nuværende, hvor størrelsen af  

 organisationernes omsætning og egne indsamlede midler er afgørende for  

 udmålingen af tilskud.
Formålsgruppen er den samme som i dag, bortset fra  

 landsdækkende sygdomsbekæmpende organisationer, der er flyttet til  

 Sundhedsministeriet.
 2. Andre almennyttige formål m.v.
Delpuljen udgør 23,9 pct. af Finansministeriets samlede pulje og foreslås  

 administreret efter de samme principper som gælder i dag.
Der er hermed tale  

 om en ansøgningspulje, hvor det ikke på forhånd er bestemt, hvem der skal  

 have midler.
Formålsgruppen er den samme som i dag - bortset fra ferieformål  

 og social formål, der er flyttet til Socialministeriet.
Socialministeriet foreslås tilført ca. 138 mill. kr., der skal  

 anvendes til støtte og fremme af de frivillige organisationers arbejde med  

 henblik på at sikre en styrket samlet social indsats i samfundet, herunder  

 fremme af den frivillige social indsats.
Puljen består af 4 delpuljer:
1. Handicaporganisationer/ -foreninger på det sociale område  

 (DSI-området m.v.) Delpuljen udgør 47 pct. af Socialministeriets samlede pulje.
Den har til  

 formål at styrke de landsdækkende organisationers/ foreningers arbejde på det  

 sociale område både i form af generel interessevaretagelse og konkret støtte  

 til f.eks. rådgivning eller anden støttende indsats.
 Delpuljen retter sig mod organisationer/ foreninger, der udøver  

 interessevaretagelse for mennesker med handicap, og hvor handicappede og  

 deres pårørende mødes og arbejder for at gøre noget for sig selv og hinanden.
Der skal endvidere være tale om formaliserede organisationer/foreninger,  

 der er landsdækkende, og som gennem deres eksistens i nogle år, samt et vist  

 medlemstal har dokumenteret deres eksistensberettigelse.
Små eller mindre,  

 velfungerende og veldefinerede handicaporganisationer/-foreninger skal ikke  

 nødvendigvis opfylde betingelsen om medlemstal, men kan f.eks. indgå i et  

 fællesskab med andre små foreninger og dermed gøre sig berettiget til at opnå  

 støtte.
 Mulighederne for at modtage støtte fra denne delpulje omfatter således ud  

 over den eksisterende medlemskreds af De Samvirkende Invalideorganisationer  

 sådanne andre handicaporganisationer eller -foreninger, som opfylder de  

 ovenfor anførte form- og indholdsmæssige krav.
 2. Ældreorganisationer.
Delpuljen udgør 15 pct. af Socialministeriets samlede pulje.
Formålet med  

 delpuljen er at støtte organisationer, der har ældre som medlemmer, og som  

 arbejder for at varetage de ældres interesser og gør en social indsats for de  

 ældre.
 3. Landsdækkende frivillige sociale organisationer.
Delpuljen udgør 30 pct. af Socialministeriets samlede pulje.
Formålet med  

 delpuljen er - med særlig fokus på at fremme den frivillige sociale indsats -  

 at styrke landsdækkende frivillige organisationer, der har et socialt formål.  

 Målet er generelt at styrke organisationerne og deres indsats både i form af  

 konkret støtte til de målgrupper, indsatsen retter sig mod, og i form af  

 generel interessevaretagelse.
Organisationer, der optages i een af de ovenstående to puljer under  

 Socialministeriet, kan ikke modtage støtte fra denne pulje.
Det er en  

 forudsætning, at den sociale indsats er organisationens hovedmål eller i det  

 mindste udgør en væsentlig del af organisationens aktiviteter.
 4. Særlige formål.
Delpuljen udgør 8 pct. af Socialministeriets samlede pulje.
Formålet med  

 delpuljen er at yde tilskud til konkrete udgifter.
Der tænkes her bl.a. på  

 ekstraordinære udgifter, tilskud til organisationer og foreninger, der ikke  

 opfylder betingelserne for at blive anerkendt som landsdækkende, men som  

 alligevel dækker et større geografisk område, udgifter der vedrører  

 projekter, der går på tværs af et større antal organisationer m.v.
Det er en  

 betingelse, at ansøger er en frivillig organisation, forening eller lign. med  

 et socialt formål.
Der skal kunne ydes støtte til såvel organisationer, foreninger og  

 borgerinitiativer f.eks. i form af græsrodsorganisationer.
Kun i særlige  

 tilfælde vil der kunne ydes støtte til organisationer, der modtager støtte  

 fra de tre ovennævnte delpuljer.
 Sundhedsministeriet foreslås tilført ca. 39 mill. kr. til  

 sygdomsbekæmpende organisationer, der gennem støtte til forskning, oplysning  

 og patientstøtte bidrager til forebyggelse samt behandling af og/ eller  

 afhjælpning af sygdom.
Sundhedsministeren anvender de afsatte midler til hvert år at oprette et  

 antal puljer, hvis midler med bistand af fagkyndige løbende fordeles af  

 ministeren.
Midlerne skal hovedsageligt anvendes til tidsbegrænset støtte.
 Kulturministeriets pulje fordeles på 6 delpuljer.
 1. Team Danmark.
Delpuljen udgør 8,0 pct. af Kulturministeriets samlede pulje.
I efteråret  

 1997 gennemførte Kulturministeriet en analyse af Team Danmarks  

 finansieringsbehov.
På den baggrund forhøjes tilskuddet til Team Danmark med  

 ca. 10 mill. kr. årligt.
Herfra går en mindre reduktion i tilskuddet som  

 følge af de kommende puljer til Færøerne og Grønland.
Som følge af  

 reduktionen af Danmark Idræts-Forbunds tilskud, jf. nedenfor, nedsætter  

 Danmark Idræts-Forbund sit tilskud tilsvarende.
Den særlige  

 pristalsregulering ophører, så delpuljen sidestilles med tipslovens øvrige  

 delpuljer.
 2. Lokale- og Anlægsfonden.
Delpuljen udgør 7,7 pct. af Kulturministeriets samlede pulje.
Fonden  

 tilføres 13,5 mill. kr. ekstra.
Friluftsrådet indtræder, og fondens  

 virksomhed udvides til at omfatte flere formål.
Bestyrelsessammensætningen og  

 vedtægterne justeres, således at fonden kan støtte anlæg inden for idræt,  

 fritid, kultur og friluftsliv.
I forlængelse af den støtte, der allerede ydes  

 til idrætsfaciliteter, væresteder og biografer, inkluderes nu også eksplicit  

 f.eks. kulturhuse, udstillingssteder og museer.
I øvrigt henvises til  

 bemærkningerne under Miljø- og Energiministeriets pulje.
 3. Danmarks Idræts-Forbund (DIF).
Delpuljen udgør 27 pct. af Kulturministeriets samlede pulje.
Tilskuddet  

 reduceres med i alt godt 17 mill. kr.
Reduktionen skyldes omlægning til  

 1994/95-fordelingsnøgle, pulje til Færøerne og Grønland, forøgelse af tilskud  

 til Lokale- og Anlægsfonden samt styrkelse af Kulturministeriets  

 idrætspolitiske indsats.
Af DIF's tilskud overføres fortsat et særskilt tilskud til Dansk Boldspil  

 Union, svarende til 4,4 pct. af DIF's tilskud, ligesom DIF fortsat er  

 forpligtiget til at støtte Team Danmark.
Dette tilskud udgør 7,8 pct. af  

 tilskuddet til DIF.
 Danmarks Olympiske Komite har hidtil modtaget tilskud direkte på tipsloven  

 (ca. 2,5 mill. kr.). Beløbet indgår nu i DIF's generelle tilskud.
 4. Danske Gymnastik- og Idrætsforeninger (DGI).
Delpuljen udgør 24,9 pct. af Kulturministeriets samlede pulje.
Tilskuddet  

 reduceres med knap 22 mill. kr.
Reduktionen skyldes omlægning til  

 1994/95-fordelingsnøgle, pulje til Færøerne og Grønland, forøgelse af Lokale-  

 og Anlægsfonden samt styrkelse af Kulturministeriets idrætspolitiske indsats.
 I reduktionen indgår 4,9 mill. kr., som overgår til Dansk  

 Firmaidrætsforbund fra de midler, som hidtil har været tildelt DGI, som følge  

 af, at DGI-Firmaidræt overflyttes til Dansk Firmaidrætsforbund i henhold til  

 en intern aftale indgået mellem de to parter.
 5. Dansk Firmaidrætsforbund (DFIF).
Delpuljen udgør 3,6 pct. af Kulturministeriets samlede pulje.
DFIF's  

 tilskud reduceres som følge af omlægning til 1994/95-fordelingsnøgle, pulje  

 til Færøerne og Grønland, forøgelse af Lokale- og Anlægsfonden samt styrkelse  

 af Kulturministeriets idrætspolitiske indsats.
Der overføres 4,9 mill. kr. til DFIF fra DGI fra de midler, som hidtil har  

 været tildelt DGI, som følge af aftalen med DGI om overtagelse af  

 DGI-Firmaidræt.
Tilsammen giver det en nettoforøgelse i DFIF's tilskud på  

 godt 3 mill. kr.
 6. Kulturelle formål.
Delpuljen udgør 28,8 pct. af Kulturministeriets samlede pulje, der  

 fordeles til alment kulturelle formål, idrætsformål samt hestesport og  

 brevduesport.
Disse hidtidige puljer slås nu sammen til en enkelt, hvorved  

 der opnås en forenkling.
 Støtte til alment kulturelle formål fordeles af kulturministeren til  

 konkrete formål samt et antal underpuljer, hvis midler med bistand af  

 fagkyndige på de forskellige områder løbende kan fordeles af  

 kulturministeren.
 Støtte til idrætsformål omfatter bl.a. tilskud til idrætsforskning, til  

 mindre landsdækkende idrætsorganisationer (Dansk Skoleidræt, Sydslesvig Dansk  

 Ungdomsforeninger, Foreningen til fremme af Motion og idræt i dagtimerne,  

 Dansk Tankesports Forbund m.v.), handicapidræt samt til hestesporten og  

 brevduesporten.
Af midlerne til kulturelle formål vil Kulturministeriet afsætte godt 20  

 mill. kr. årligt til iværksættelse af et idrætspolitisk ideprogram i en  

 forsøgsperiode på 3 år.
Programmet har til formål at søge nye veje i  

 idrætspolitikken og at afdække mulighederne for en statslig indsats.  

 Programmet skal støtte og selv iværksætte særlige kulturpolitiske initiativer  

 på idrætsområdet, tværgående forsøg, fremstød overfor særlige målgrupper,  

 støtte til nye former for aktiviteter og nye former for tilrettelæggelse,  

 ideudvikling, informationsindsamling og kampagner m.v.
Programmet skal kunne søges af alle, f.eks. lokale foreninger,  

 idrætsorganisationer, andre frivillige initiativer, kommuner, institutioner,  

 sociale forsøgsprojekter etc. og forskellige samarbejdsformer herimellem.  

 Støtte skal kunne udbetales som løn, f.eks. til idrætsinstruktører og  

 -konsulenter, til projektansatte og lign., til rekvisitter og udstyr, til  

 anden drift, til administration m.v.
Programmet skal også have mulighed for  

 selv at iværksætte initiativer - alene eller i samarbejde med andre.  

 Programmet administreres af en arbejdsgruppe nedsat af kulturministeren.
De i punkt 3-5 nævnte idrætsorganisationer afgiver hvert år en redegørelse  

 om deres virksomhed efter nærmere retningslinier fra kulturministeren.
Der  

 optages drøftelser med idrætsorganisationerne herom.
 Undervisningsministeriets pulje fordeles på 3 delpuljer.
 1. Ungdomsformål.
Delpuljen udgør 63,9 pct. af Undervisningsministeriets samlede pulje.  

 Midlerne fordeles fortsat af Dansk Ungdoms Fællesråd efter regler fastsat af  

 Tipsungdomsnævnet.
Den anførte kompetencefordeling i den gældende § 7, stk.  

 7, 8 og 9 bevares, men fastsættes af undervisningsministeren i en  

 bekendtgørelse.
 2. Landsdækkende oplysningsforbund m.fl.
 Delpuljen udgør 23,7 pct. af Undervisningsministeriets samlede pulje.  

 Midlerne fordeles fortsat af Oplysningsforbundenes Fællesråd efter regler  

 godkendt af undervisningsministeren.
 3. Fremme af aktiviteter inden for undervisning og folkeoplysning.
 Delpuljen udgør 12,4 pct. af Undervisningsministeriets samlede pulje.  

 Midlerne fordeles som hidtil efter ansøgning.
 Som følge af ressortomlægningen mellem Undervisningsministeriet og  

 Forskningsministeriet i forbindelse med den seneste regeringsdannelse,  

 overføres en del af undervisningsministeriets pulje til  

 Forskningsministeriet.
Forskningsministeriets pulje anvendes til støtte af forsknings- og  

 forskningsrelaterede aktiviteter.
Midlerne anvendes til støtte af konkrete  

 initiativer inden for forskning og forskningsformidling, herunder  

 initiativer, der fremmer forståelsen af forskningens betydning for samfundet  

 og it-relaterede forskningsaktiviteter.
Der skal være tale om initiativer,  

 der normalt ikke vil kunne opnå støtte fra forskningsrådene.
 Miljø- og energiministeriets pulje anvendes til fremme af  

 friluftslivets muligheder og til støtte af initiativer, som forbedrer  

 mulighederne for et alsidigt, aktivt friluftsliv for hele befolkningen.  

 Midlerne fordeles som hidtil af Friluftsrådet uden miljø- og  

 energiministerens forelæggelse for Finansudvalget.
I Skov- og Naturstyrelsens revisionsinstruks af 21. december 1995 er  

 fastsat nærmere regler for, hvilke udgifter Friluftsrådet kan få dækket i  

 forbindelse med administrationen af tipsmidlerne, f.eks. løn, husleje,  

 telefon m.v.
Denne ordning forudsættes videreført.
Ved lovændringen udvides Lokale- og Anlægsfondens støtteområde til også at  

 dække friluftsformål.
Der kan samarbejdes mellem Friluftsrådet og Lokale- og  

 Anlægsfonden, således at Friluftsrådet i forbindelse med f.eks. naturcentre  

 kan støtte de formidlingsmæssige dele, mens Lokale- og Anlægsfonden kan  

 støtte de bygningsmæssige dele.
Tilskud til spejderhytter og vandrerhjem ydes  

 ikke mere af Friluftsrådet, men kan ydes af Lokale- og Anlægsfonden.
Rammerne  

 for Lokale- og Anlægsfondens virke på dette område fastsættes af  

 kulturministeren efter høring af miljø- og energiministeren.
I øvrigt  

 henvises til bemærkningerne til Kulturministeriets pulje.
I Folketingets Skatteudvalgs betænkning af 30. april 1993, der lå til  

 grund for ændringen af tipsloven i 1993, blev anført visse overordnede  

 retningslinier for fordeling af tilskuddene i relation til friluftslivet, men  

 fremover sondres alene mellem kategorierne driftstilskud og projekttilskud i  

 overensstemmelse med nedenstående.
Tilskud ydes af Friluftsrådet på baggrund  

 af en konkret vurdering af foreliggende ansøgninger, og kan gives såvel til  

 enkeltpersoner som juridiske personer, herunder offentlige myndigheder.  

 Endeligt tilskud udbetales normalt først, når projektet er færdigt.
Tilskud  

 gives typisk som delfinansiering.
1. Driftstilskud Der kan ydes driftstilskud til landsdækkende natur- og  

 friluftsorganisationer som hidtil.
De samlede, generelle driftstilskud,  

 herunder til Friluftsrådet, må i det enkelte år maksimalt udgøre 12 mill.  

 kr., som kan ændres med basis i forbrugerprisindexet pr. 1. januar 1993. De  

 samlede årlige driftstilskud må dog højest udgør 30 pct. af de tips- og  

 lottomidler, der samlet administreres af Friluftsrådet.
Dette svarer til de  

 principper, der har været gældende siden lovændringen i 1993.
2. Projekttilskud Tilskud til konkrete, ansøgte friluftsprojekter omfatter en række områder,  

 hvoriblandt kan nævnes naturformidling, naturvejledning, forskning og  

 udvikling, kursusvirksomhed, kulturmiljø, jf. regeringens Redegørelse af 21.  

 november 1995 om kulturmiljøområdet (Redegørelse nr.
R 4), og andre  

 projekter, der støtter konkrete initiativer, som forbedrer mulighederne for  

 aktivt friluftsliv for hele befolkningen.
Skov- og Naturstyrelsen har på miljø- og energiministerens vegne det  

 koordinerende ansvar for naturvejlederordningen.
Ordningen har udviklet sig  

 konstant siden 1989. Af tips- og lottomidlerne er støtten til  

 naturvejlederordningens uddannelse siden 1992 øget fra 3-3,5 mill. kr. årligt  

 til nu ca. 7 mill. kr. årligt.
Miljø- og Energiministeriet og Friluftsrådet  

 forventer at denne udbygning og udvikling fortsætter også i fremtiden.
 Grønland og Færøerne.
Der har hidtil været ydet tilskud til Grønland af nogle af de eksisterende  

 udlodningspuljer.
Disse tilskud er ydet dels som samlede tilskud, der  

 fordeles videre til Grønland, dels som direkte tilskud til konkrete  

 projekter.
De ydede midler i 1995/96 udgjorde omkring 9 mill. kr.
 Som følge af, at Færøerne ikke hidtil har tilladt dansk tipning, har der  

 ikke været ydet tilskud af tips- og lottomidlerne til øerne.
 Det foreslås, at Færøerne og Grønland får hver deres pulje, hvis størrelse  

 for Grønlands vedkommende svarer til forholdet mellem den nuværende omsætning  

 på Grønland og Tipstjenestens samlede omsætning, og for Færøernes vedkommende  

 svarer til den forventede omsætning på Færøerne og Tipstjenestens samlede  

 omsætning.
Tipstjenestens omsætning på Grønland er i de seneste år steget fra 19,6  

 mill. kr. i 1993/94 til 45,1 mill. kr. i 1996/97 og skønnes for 1997/98 til  

 ca. 50 mill. kr.
Den grønlandske omsætning skønnes således at udgøre 0,9 pct.  

 af Tipstjenestens samlede omsætning for regnskabsåret 1997/98.
Den færøske tipslov har, indtil den blev ændret i 1996, ikke gjort det  

 muligt for Tipstjenesten at etablere sig på Færøerne.
Denne etablering fandt  

 imidlertid sted i april 1997. Omsætningen på Færøerne skønnes for  

 regnskabsåret 1997/98 at udgøre ca. 15 mill. kr.
Det skønnes, at omsætningen  

 for Færøerne vil kunne nå op på ca. 30 mill. kr. om året, når Tipstjenestens  

 spilleudbud er fuldt etableret, svarende til 0,5 pct. af Tipstjenestens  

 samlede omsætning for regnskabsåret 1997/98.
Den foreslåede andel til Grønland på 0,9 pct. af overskuddet svarer til  

 ca. 12 mill. kr. i 1999 og andelen på 0,5 pct. til Færøerne svarer til 6,5  

 mill. kr.
Midlerne vil blive udbetalt løbende i det pågældende regnskabsår.
Målsætningen i lovforslaget er således, at andelen til Grønland fastsættes  

 ud fra niveauet for omsætningen i 1997/98, og andelen til Færøerne ud fra en  

 forventning om stigende omsætning i de kommende år.
Hvis omsætningen i  

 Grønland henholdsvis på Færøerne målt i forhold til Tipstjenestens samlede  

 omsætning mod forventning senere overstiger de i forslaget fastlagte  

 procenter på henholdsvis 0,9 og 0,5, er regeringen indstillet på at tage  

 lovens fordelingsprocenter til Færøerne og Grønland op til fornyet vurdering.
 Grønlands og Færøernes andel af Tipstjenestens overskud foreslås  

 tilvejebragt ved forholdsmæssig nedskrivning af procentandelene for de øvrige  

 områder.
Puljerne skal fordeles af det grønlandske hjemmestyre og det færøske  

 hjemmestyre til de samme formål, som de øvrige tips- og lottomidler anvendes  

 til.
Grønland og Færøerne vil herefter ikke kunne søge om midler fra de  

 øvrige puljer.
Der vil dog kunne indgås aftaler om, at Grønland og/eller  

 Færøerne mod at yde økonomisk bidrag til f.eks.
Lokale- og Anlægsfonden, Team  

 Danmark, DUF eller Friluftsrådet, kan søge støtte fra disse organisationer.  

 Det kræver dog enighed mellem parterne.
 Staten udbetaler midlerne til modtagerne.
I forbindelse med en ændret udlodning, hvor alle modtagere får del i  

 Tipstjenestens overskud, vil Tipstjenestens regnskabsår blive omlagt fra 1.  

 juli - 30. juni til kalenderåret.
Samtidig overtager staten Tipstjenestens  

 forpligtelser med hensyn til udbetaling af midlerne til modtagerne.
Det sker  

 ved, at Tipstjenesten den 30. juni og 31. december a conto indbetaler sit  

 overskud til staten, der betaler modtagerne deres tips- og lottomidler på  

 nogenlunde de tidspunkter, som de efter de nuværende regler har fået dem  

 udbetalt.
Ændringen af regnskabsåret til kalenderåret vil sikre, at regnskabsåret  

 følger de årlige finanslove og dermed gøre det lettere at budgettere  

 indtægterne fra statsafgiften og indtægter og udgifter for de midler, der i  

 dag findes på finansloven.
Endvidere vil det give visse administrative  

 lettelser for Tipstjenesten.
 Ændringen af regnskabsåret bevirker, at perioden 1. juli 1998 - 31.  

 december 1998 vil komme til at udgøre et selvstændigt regnskabsår.
Den foreslåede ordning vil stort set fastholde de nuværende tidspunkter  

 for udbetaling af midler til modtagerne.
De Samvirkende  

 Invalideorganisationer, Team Danmark, oplysningsforbundene samt heste- og  

 brevduesporten vil således fortsat få deres midler udbetalt månedligt eller  

 kvartalsvis.
De landsdækkende sygdomsbekæmpende og andre almennyttige  

 organisationer, andre almennyttige formål, herunder ældreorganisationerne,  

 kulturelle formål og midlerne til undervisning, folkeoplysning og forskning  

 vil ligeledes som hidtil få deres midler fra et kalenderår udbetalt på et  

 tidspunkt i løbet af det følgende år.
Endelig vil Danmarks Idræts-Forbund,  

 Danske Gymnastik- og Idrætsforeninger, Dansk Firmaidrætsforbund, Dansk  

 Ungdoms Fællesråd, Friluftsrådet og Lokale- og Anlægsfonden som hidtil få  

 midler udbetalt efter regnskabsårets afslutning.
Overskuddet fra det  

 selvstændige regnskabsår fra 1. juli - 31. december 1998 vil blive udbetalt  

 til disse organisationer i februar/marts 1999, svarende til ca. 8 mdr.  

 tidligere end normalt.
 Færøerne og Grønland vil få udbetalt deres midler på samme tidspunkter som  

 nogle af de nuværende omsætningsmodtagere, dvs. kvartalsvis i det pågældende  

 regnskabsår.
Opgørelse af overskuddet vil først kunne finde sted, når selskabets  

 årsregnskab er godkendt på generalforsamlingen i februar måned efter  

 regnskabsårets afslutning.
Det endelige overskud med fradrag af de indbetalte  

 acontobeløb, statsafgiften, gevinster, udgifter til administration,  

 afskrivning, henlæggelser m.v. og dividende, skal herefter indbetales af  

 Tipstjenesten til Hypotekbanken.
Er de indbetalte acontobeløb større end det  

 endeligt opgjorte overskud, skal Hypotekbanken derimod betale  

 differencebeløbet til Tipstjenesten.
 Den endelige opgørelse af overskuddet kan derfor også gøre det nødvendigt  

 at regulere puljerne til de enkelte ressortministerier, der herefter må  

 regulere beløbene til modtagerne.
 I bilaget er vist en oversigt over udbetalingstidspunkter af tips- og  

 lottomidler efter gældende regler og efter forslaget.
Forslaget om, at staten overtager Tipstjenestens forpligtelser med hensyn  

 til udlodningen, vil være med til at synliggøre udbetalingen af midlerne til  

 modtagerne, da alle tips- og lottomidler herved vil blive opført på tipsfonde  

 på finansloven.
I dag opføres ca. halvdelen af midlerne på finansloven,  

 medens den anden halvdel overføres direkte til modtagerne.
Hypotekbanken er i samarbejde med de ministerier, der administrerer tips-  

 og lottomidler, ved at oprette en fælles tips- og lottodatabase.
Databasen  

 vil indeholde oplysninger om, hvem der modtager midler og til hvilke formål.  

 Databasen vil blive tilgængelig via internettet og forventes taget i brug  

 ultimo 1998. Udgiften til databasen afholdes af tips- og lottomidlerne, før  

 der sker fordeling på ministerområder.
 Cykelløb på landevej.
Tips- og lottoloven giver ikke adgang til at udbyde spil på cykelløb.
Spil  

 på cykelløb på såvel bane som landevej kan efter gældende regler alene  

 udbydes efter totalisatorloven.
Totalisatorloven er imidlertid begrænset til  

 cykelløb, der finder sted i Danmark.
Det er således ikke muligt efter de  

 gældende regler at spille på cykelløb, der finder sted i udlandet.
Det foreslås, at Tipstjenesten får adgang til at lave spil på cykelløb på  

 landevej.
Tilladelse til totalisatorspil på cykelløb er hidtil kun givet til  

 cykelløb på bane, og der har i de senere år slet ikke været givet bevilling  

 til totalisatorspil i forbindelse med cykelløb.
 Med forslaget vil spil på cykelløb på landevej, der finder sted i Danmark  

 eller i udlandet, f.eks. på Tour de France, blive omfattet af tips- og  

 lottoloven, medens spil på cykelløb på bane i Danmark fortsat vil være  

 omfattet af totalisatorloven.
Provenumæssige konsekvenser Forslaget om, at staten pr. 1. januar 1999 overtager forpligtelserne med  

 hensyn til udbetalingen af tips- og lottomidler til organisationerne, og  

 Tipstjenesten indbetaler overskuddet a conto i to årlige rater, skønnes at  

 påvirke DAU i 1999 med et plus i størrelsesordenen 700 mill. kr.
Der er ikke  

 tale om en egentlig forbedring af statsfinanserne, da øgede indtægter i 1999  

 modsvarer tilsvarende forpligtelser året efter.
Likviditetsvirkningen fremkommer som følge af acontoindbetalingerne til  

 staten, og ved at der er en forskydning i udbetalingerne af tips- og  

 lottomidlerne.
Eksempelvis vedrører udbetalingen af tips- og lottomidler til  

 de landsdækkende sygdomsbekæmpende organisationer i 1999 beløb optjent i  

 kalenderåret 1998. Det er således ikke nødvendigt for staten at udbetale  

 beløb til disse modtagere i 1999.
Vedrørende cykelløb på landevej skønnes forslaget at medføre en  

 meromsætning for Dansk Tipstjeneste på ca. 20 mill. kr. årligt, hvilket  

 skønnes at forøge stats- og gevinstafgiften med ca. 3 mill. kr. årligt.
For  

 finansåret 1999 skønnes stats- og gevinstafgiften at blive forøget med ca. 3  

 mill. kr.
Administrative konsekvenser Forslaget om omlægningen af fordelingsnøglerne og cykelløb på landevej vil  

 ikke medføre administrative konsekvenser for Tipstjenesten.
Erhvervsøkonomiske konsekvenser Der er ingen erhvervsøkonomiske konsekvenser af lovforslaget.
Forholdet til EU-retten Fordelingen af midler til konkrete formål skal ske i overensstemmelse med  

 EU-rettens regler, herunder navnlig reglerne om statstøtte efter traktatens  

 artikel 92 m.v.
Bemærkninger til lovforslaget enkelte bestemmelser Til § 1 Til nr. 1 Med forslaget vil Tipstjenesten få adgang til at udbyde væddemål på Tour  

 de France og på andre cykelløb på landevej i såvel Danmark som i udlandet.
Efter gældende regler kan cykelløb alene udbydes efter totalisatorloven.  

 Totalisatorloven er imidlertid begrænset til cykelløb, der finder sted i  

 Danmark.
Det er således ikke muligt efter gældende regler at spille på  

 cykelløb, der finder sted i udlandet.
Bevilling til totalisatorspil på  

 cykelløb på bane vil fortsat kunne gives efter totalisatorloven.
Til nr. 2 Det foreslås, at de nuværende fordelingsnøgler i § 6 A og § 7 ophæves,  

 således at der ikke længere sker en udlodning på basis af både Tipstjenestens  

 omsætning og overskud, men alene på basis af overskuddet.
Herved vil alle  

 modtagere få samme forholdsmæssige andel ved såvel stigende som faldende  

 overskud.
Den ny overskudsnøgle baseres på den fordeling mellem de nuværende  

 overskuds- og omsætningsmodtagere, der blev fastsat i 1994, da  

 udlodningsbeløbene blev maksimerede.
Endvidere foreslås det, at Socialministeriet, Sundhedsministeriet og  

 Forskningsministeriet får egne puljer til styrkelse af det frivillige sociale  

 arbejde, sygdomsbekæmpende formål og forskningsformål.
Der foreslås desuden  

 foretaget nogle omprioriteringer, hvorved bl.a.
Færøerne og Grønland hver får  

 en andel af overskuddet.
For Grønlands vedkommende svarer andelen til den  

 hidtidige omsætning i Grønland i forhold til Tipstjenestens samlede  

 omsætning.
For Færøerne svarer andelen til den forventede omsætning set i  

 forhold til den samlede omsætning.
Midlerne skal i Grønland og på Færøerne  

 ligeledes anvendes til almennyttige formål.
Kulturministeriet, Finansministeriet og Undervisningsministeriet har efter  

 de gældende regler mulighed for at henlægge midler, der ikke er anvendt i de  

 enkelte år, til fonde under de pågældende ministeriers bestyrelse.
Det  

 foreslås, at alle ressortministerierne får adgang til at henlægge ikke  

 anvendte midler.
Rigsrevisionen har ikke fundet, at § 8, stk. 2, i lov om Kongeriget  

 Danmarks Hypotekbank har givet tilstrækkelig hjemmel for Hypotekbanken til at  

 overtage Miljø- og Energiministeriets tilsyn med Friluftsrådets fordeling af  

 midlerne til friluftsformål.
Det foreslås derfor, at der i tips- og  

 lottoloven indføres en hjemmel til, at alle ressortministerierne får mulighed  

 for at overføre tilsynet med organisationers fordeling af det pågældende  

 ministeriums tips- og lottomidler til Hypotekbanken.
 Det foreslås endelig, at Tipstjenesten fremover indbetaler overskuddet til  

 staten, der overtager forpligtelsen til at udbetale midlerne til modtagerne  

 på nogenlunde de samme tidspunkter, som de hidtil har modtaget dem.
Til nr. 3 Det overskud, der fremkommer, når modtagerne har fået deres maksimale  

 beløb, skal efter de gældende regler overføres til finanslovens generelle  

 reserver (almene formål). Det foreslås, at dette overskud i stedet overføres  

 til statens indtægtsbudget, således at det kan anvendes uden bindinger.
 Denne del af overskuddet udgjorde for regnskabsåret 1994/95 104,9 mill.  

 kr., for 1995/96 50,4 mill. kr. og for 1996/97 17,5 mill. kr.
Til nr. 4 og 5 Ændringerne er konsekvenser af ændringerne under nr. 2.
Til nr. 6 Efter den gældende § 13, stk. 2, kan kun Kulturministeriet og  

 Undervisningsministeriet anvende en del af midlerne til administration.
Det  

 foreslås, at alle ressortministerierne får adgang til at anvende en del af  

 deres midler til administration.
Til nr. 7 Tips- og lottoloven trådte i kraft inden grundloven af 1953 og gælder  

 efter sit indhold ikke for Grønland.
Loven indeholder heller ikke hjemmel til  

 hel eller delvis ikrafttrædelse for Grønland ved kongelig anordning.
Det  

 foreslås derfor, at loven sættes i kraft for Grønland, bortset fra lovens §  

 11, da lov om rettens pleje ikke er gældende i Grønland.
På Færøerne gælder lov nr. 92 af 23. februar 1988 for Færøerne om rettens  

 pleje.
Tips- og lottelovens § 11 skal derfor ikke være gældende for Færøerne.
Til nr. 8 Ændringen er en konsekvens af ændringerne under nr. 2.
(Skriftlig fremsættelse 4. juni 1998) Skatteministeren (Ole Stavad) Herved tillader jeg mig af fremsætte:
 Forslag til lov om ændring af lov om visse spil, lotterier og  

 væddemål. (Ændring af fordelingsnøgler m.v.).
(Lovforslag nr.
L 114).
Efter de gældende regler for udlodning af tips- og lottomidler modtager  

 nogle organisationer m.v. en del af Tipstjenestens omsætning, medens andre  

 organisationer m.v. modtager det tilbageværende overskud.
Siden 1995, da  

 udlodningsbeløbene blev maksimerede, er beløbet til omsætningsmodtagerne  

 faldet, medens beløbet til overskudsmodtagerne er steget.
Hertil kommer, at  

 udlodning af såvel omsætning som overskud ikke ud fra en forretningsmæssig  

 synsvinkel er hensigtsmæssig, fordi de to modtagergrupper ikke har  

 sammenfaldende interesser.
Regeringen har derfor fundet det mest hensigtsmæssigt, at alle modtagere  

 fremover får del i Tipstjenestens overskud.
En samlet fordeling af  

 overskuddet sker ved en omregning af de nuværende fordelingsnøgler med  

 udgangspunkt i den fordeling, der blev fastsat med virkning fra 1995. Herved  

 rettes op på den nævnte skævvridning mellem de nuværende omsætnings- og  

 overskudsmodtagere.
 Samtidig finder regeringen, at Socialministeriet, Sundhedsministeriet og  

 Forskningsministeriet bør have overført de midler, der skal anvendes til  

 sociale formål, sundhedsformål og forskningsformål.
 Færøerne og Grønland foreslås også tildelt egne puljer af overskuddet.  

 Disse puljer svarer til omsætningen på Færøerne og Grønland set i forhold til  

 Tipstjenestens samlede omsætning.
Tipstjenesten foreslås endelig at få adgang til at udbyde spil på cykelløb  

 på landevej, f.eks. i forbindelse med Tour de France.
Spil på cykelløb på  

 landevej og på bane kan efter gældende regler kun udbydes efter  

 totalisatorloven.
Der er imidlertid hidtil efter denne lov alene givet  

 tilladelse til spil på cykelløb på bane, der fortsat vil være omfattet af  

 totalisatorloven.
 Idet jeg i øvrigt henviser til bemærkningerne i lovforslaget, skal jeg  

 anbefale lovforslaget til Tingets velvillige behandling.
Bilag Indbetalings- og udbetalingstidspunkt for tips- og lottomidler.
 Note: Hvor der er angivet udbetaling fra Tipstjenesten til Hypotekbanken  

 pr. uge/kvartal, betyder det, at omstætningsmidler fra tips- og lottospillene  

 m.v. opgøres og betales på ugebasis, mens det for skrabespillerne m.v. sker  

 hvert kvartal.
Bilag I dette bilag er (med mindre skrift) indsat den gældende formulering  

 af de bestemmelser der berøres af forslaget 1. I § 1, stk. 2, ændres »heste-, cykel-, hunde- og  

 dueløb« til: »heste- og hundeløb, duekapflyvninger og cykelløb på  

 bane«.
§ 1. - - - Stk. 2. Skatteministeren kan ikke efter denne lov meddele  

 bevilling til spil på heste-, cykel-, hunde- og dueløb, foranstaltning af et  

 klasselotteri og lign., etablering af spillekasino eller gevinstopsparing.
- - - 2. § 6 A og § 7 ophæves og i stedet indsættes:
» § 6 A.
Af det overskud på indtil 1.250 mill. kr., der  

 fremkommer efter udredelsen af statsafgiften, gevinsterne og udgifterne til  

 administration, afskrivning, henlæggelser m.v. samt dividende, fordeles 1) 64,1 pct. til Kulturministeriet, 2) 13,1 pct. til Undervisningsministeriet, 3) 3,6 pct. til Miljø- og Energiministeriet, 4) 10,6 pct. til Socialministeriet, 5) 3,0 pct. til Sundhedsministeriet, 6) 0,4 pct. til Forskningsministeriet, 7) 3,8 pct. til Finansministeriet, 8) 0,9 pct. til Grønland og 9) 0,5 pct. til Færøerne.
 Stk. 2. Midler, som de i stk. 1, nr. 1-7, nævnte ministerier ikke  

 anvender i de enkelte år, henlægges til særlige fonde under de pågældende  

 ministeriers bestyrelse.
 Stk. 3. De i stk. 1, nr. 1-6, nævnte ministerier kan i medfør af §  

 8, stk. 2, i lov om Kongeriget Danmarks Hypotekbank og Finansforvaltning  

 henlægge tilsynet med organisationers fordeling af midler i medfør af §§ 6 B  

 - 6 G, til Hypotekbanken.
§ 6 B.
Kulturministeriets midler fordeles således:
 1) 8,0 pct. til Team Danmark.
 2) 27,0 pct. til Danmarks Idræts-Forbund.
 3) 24,9 pct. til Danske Gymnastik- og Idrætsforeninger.
 4) 3,6 pct. til Dansk Firmaidrætsforbund.
 5) 7,7 pct. til Lokale- og Anlægsfonden.
 6) 28,8 pct. til kulturelle formål.
 Stk. 2. De i stk. 1, nr. 1-4, nævnte puljer fordeles af de  

 pågældende organisationer.
Stk. 3. Den i stk. 1, nr. 5, nævnte pulje fordeles af fondens  

 bestyrelse.
Bestyrelsen består af 3 medlemmer udpeget af Danmarks  

 Idræts-Forbund, Danske Gymnastik- og Idrætsforeninger og Dansk  

 Firmaidrætsforbund, 1 medlem udpeget af Dansk Ungdoms Fællesråd, 1 medlem  

 udpeget af Friluftsrådet og 4 medlemmer udpeget af kulturministeren.  

 Kulturministeren udpeger formanden.
En repræsentant for Kommunernes  

 Landsforening tilknyttes bestyrelsen som tilforordnet.
 Stk. 4. Den i stk. 1, nr. 6, nævnte pulje fordeles af  

 kulturministeren med godkendelse af Folketingets Finansudvalg.
§ 6 C.
Undervisningsministeriets midler anvendes således:
 1) 63,9 pct. til støtte af ungdomsformål.
 2) 23,7 pct. til de landsdækkende oplysningsforbund m.fl.
 3) 12,4 pct. til undervisning og folkeoplysning.
Stk. 2. Den i stk. 1, nr. 1, nævnte pulje fordeles af Dansk  

 Ungdoms Fællesråd efter regler fastsat af et Tipsungdomsnævn nedsat af  

 undervisningsministeren.
Den del af puljen, som ønskes tildelt Dansk Ungdoms  

 Fællesråd selv, fastsættes af nævnet.
Forvaltningsloven og lov om  

 offentlighed i forvaltningen finder anvendelse på Dansk Ungdoms Fællesråds  

 sager om fordeling af puljen.Undervisningsministeren fastsætter af puljen  

 vederlag og udgifter til nævnets medlemmer og administration.  

 Undervisningsministeren fastsætter nærmere regler for nævnets sammensætning  

 og virke, herunder at nævnets bestyrelse skal bestå af mindst 3 medlemmer, at  

 bestyrelsesmedlemmer beskikkes for en 4-årig periode med mulighed for  

 genbeskikkelse en gang, og at ny beskikkelse i tilfælde af fratræden sker for  

 den resterende del af perioden.
Tipsungdomsnævnets afgørelser kan ikke  

 indbringes for anden administrativ myndighed.
 Stk. 3. Den i stk. 1, nr. 2, nævnte pulje fordeles af  

 Oplysningsforbundenes Fællesråd efter regler godkendt af  

 undervisningsministeren.
 Stk. 4. Den i stk. 1, nr. 3, nævnte pulje fordeles af  

 undervisningsministeren med godkendelse af Folketingets Finansudvalg.
§ 6 D.
Miljø- og Energiministeriets midler anvendes til støtte af  

 friluftslivet.
Midlerne fordeles af Friluftsrådet.
§ 6 E.
Socialministeriets midler anvendes således:
 1) 47 pct. til handicaporganisationer og -foreninger.
 2) 15 pct. til ældreorganisationer.
 3) 30 pct. til landsdækkende frivillige sociale organisationer.
 4) 8 pct. til særlige sociale formål.
 Stk. 2. De i stk. 1, nr. 1-3, nævnte puljer fordeles af  

 socialministeren efter indstilling af de tilskudsberettigede organisationer  

 på de respektive områder og med godkendelse af Folketingets Finansudvalg.  

 Socialministeren afgør med godkendelse af Folketingets Finansudvalg hvilke  

 organisationer, der er berettiget til at modtage støtte fra de forskellige  

 puljer.
 Stk. 3. Den i stk. 1, nr. 4, nævnte pulje fordeles af  

 socialministeren efter retningslinier indstillet af Kontaktudvalget for det  

 frivillige social arbejde.
§ 6 F.
Sundhedsministeriets midler anvendes til sygdomsbekæmpende  

 organisationer.
Midlerne fordeles af sundhedsministeren, efter at  

 Folketingets Finansudvalg har godkendt arten og størrelsen af de puljer, som  

 ønskes etableret i det pågældende finansår, samt regler for puljernes  

 anvendelse.
§ 6 G.
Forskningsministeriets midler anvendes til  

 forskningsformål.
Midlerne fordeles af forskningsministeren med godkendelse  

 af Folketingets Finansudvalg.
§ 6 H.
Finansministeriets midler anvendes således:
 1) 76,1 pct. til landsdækkende almennyttige organisationer.
 2) 23,9 pct. til andre almennyttige formål.
 Stk. 2. Den i stk. 1, nr. 1, nævnte pulje fordeles af  

 finansministeren.
 Stk. 3. Den i stk. 1, nr. 2, nævnte pulje fordeles af  

 finansministeren med godkendelse af Folketingets Finansudvalg.
§ 6 I.
Midlerne til Færøerne og Grønland fordeles af de respektive  

 hjemmestyrer til almennyttige formål.
§ 7. Selskabet indbetaler til Hypotekbanken hver den 30. juni og  

 den 31. december a conto halvdelen af det overskud, der forventes at  

 fremkomme for det pågældende regnskabsår efter udredelsen af statsafgiften,  

 gevinsterne og udgifterne til administration, afskrivning, henlæggelser m.v.  

 samt dividende.
Selskabet indbetaler det endelig overskud med fradrag af et  

 beløb svarende til acontoindbetalingerne til Hypotekbanken i februar måned  

 efter regnskabsårets afslutning.
Udgør acontoindbetalingerne for et  

 regnskabsår et større beløb end det endeligt opgjorte overskud,  

 tilbagebetaler Hypotekbanken differencebeløbet til selskabet.
Hypotekbanken  

 forestår viderebetalingen af overskuddet til de i § 6 A nævnte modtagere og  

 regulerer eventuelt efter regnskabsårets afslutning beløbene til  

 modtagerne.«.
§ 6 A.
Af indskudssummen indtil 5 mia. kr. fraregnet indskud  

 vedrørende bookmakerspil anvendes 9 pct. til følgende formål:
1) indtil 1,4 pct. til den selvejende institution Team Danmark og Danmarks  

 Olympiske Komite, 2) 0,4 pct. til hestesporten og brevduesporten, 3) indtil 0,8 pct. til de landsdækkende oplysningsforbund m.fl., 4) 2 pct. til alment kulturelle formål, 5) 1,2 pct. til fordeling mellem medlemsforeningerne af De Samvirkende  

 Invalideorganisationer og eventuelle andre organisationer, der fungerer som  

 interesseorganisationer for handicappede, kronisk syge m.v., 6) 0,7 pct. til andre landsdækkende sygdomsbekæmpende organisationer, 7) 1,1 pct. til øvrige landsdækkende almennyttige organisationer og 8) 1,4 pct. til andre almennyttige formål m.v.
Stk. 2. Kulturministeren træffer årlig bestemmelse om størrelsen  

 af de beløb, som skal udbetales til de i stk. 1, nr. 1, nævnte modtagere.
De  

 dele af den maksimale ydelse, der ikke udbetales, overføres til  

 kulturministerens midler til formål af almen kulturel karakter.  

 Kulturministeren træffer med godkendelse af Folketingets Finansudvalg  

 afgørelse om størrelsen af de beløb, der skal anvendes til de i stk. 1, nr.  

 2, nævnte formål.
Stk. 3. Oplysningsforbundenes Fællesråd fordeler det beløb, der  

 skal anvendes til det i stk. 1, nr. 3, nævnte formål efter retningslinier  

 godkendt af undervisningsministeren.
De dele af den maksimale ydelse, der  

 ikke udbetales, overføres til alment kulturelle formål, jf. § 7, stk. 1, nr.  

 2.
 Stk. 4. Kulturministeren fordeler det beløb, der skal anvendes til  

 det i stk. 1, nr. 4, nævnte formål, efter retningslinier godkendt af  

 Folketingets Finansudvalg.
 Stk. 5 . Finansministeren fordeler de i stk. 1, nr. 5, nævnte  

 midler efter indstilling fra De Samvirkende Invalideorganisationer.
 Stk. 6. Finansministeren fordeler efter de i bilaget nævnte regler  

 de beløb, der skal anvendes til de i stk. 1, nr. 6 og 7, nævnte formål.  

 Finansministeren træffer endvidere med godkendelse af Folketingets  

 Finansudvalg afgørelse om størrelsen og fordelingen af de beløb, der skal  

 anvendes efter stk. 1, nr. 8.
 Stk. 7. Beløb, der efter stk. 4, 5 og 6 ikke kommer til anvendelse  

 i de enkelte år, henlægges til særlige fonde under vedkommende ministeriums  

 bestyrelse.
§ 7. Af det overskud på indtil 800 mio. kr., der fremkommer efter  

 udredelsen af statsafgiften, gevinsterne, de i § 6 A nævnte beløb og  

 udgifterne til administration, afskrivning, henlæggelser m.v. samt dividende,  

 anvendes 1) 63 pct. til idrætsformål, 2) 11,1 pct. til alment kulturelle formål, 3) 6,0 pct. til en lokale- og anlægsfond, 4) 5,7 pct. til støtte af friluftslivet og 5) 14,2 pct. til støtte af ungdomsformål.
Stk. 2. Af det beløb, der efter stk. 1, nr. 1, skal anvendes til  

 idrætsformål tilfalder 45 pct.
Danmarks Idræts-Forbund, 43 pct. tilfalder  

 Danske Gymnastik- og Idrætsforeninger og 5 pct. tilfalder Dansk  

 Firmaidrætsforbund.
 Stk. 3. For det beløb, der efter stk. 1, nr. 1, skal tilfalde  

 idrætsformål og hvorover der ikke er disponeret efter stk. 2, træffer  

 kulturministeren med godkendelse af Folketingets Finansudvalg afgørelse om  

 størrelsen af det beløb, der i det enkelte år skal anvendes, og dette beløbs  

 fordeling.
 Stk. 4. For det beløb, der efter stk. 1, nr. 2, skal anvendes til  

 formål af kulturel karakter, træffer undervisningsministeren, for så vidt  

 angår 2/7, og kulturministeren, for så vidt angår 5/7, med godkendelse af  

 Folketingets Finansudvalg afgørelse om størrelsen af det beløb, der i det  

 enkelte år skal anvendes, og om disse beløbs fordeling.
Stk. 5. Det beløb, der efter stk. 1, nr. 3, tilfalder lokale- og  

 anlægsfonden, fordeles af fondens bestyrelse.
Bestyrelsen består af 3  

 medlemmer udpeget af Danmarks Idræts-Forbund, Danske Gymnastik- og  

 Idrætsforeninger og Dansk Firmaidrætsforbund, 1 medlem af Dansk Ungdom  

 Fællesråd og 3 medlemmer udpeget af kulturministeren.
Kulturministeren  

 udpeger formanden.
En repræsentant for Kommunernes Landsforening tilknyttes  

 bestyrelsen som tilforordnet.
 Stk. 6. Det beløb, der efter stk. 1, nr. 4, skal anvendes til  

 støtte af friluftslivet, fordeles af Friluftsrådet.
Stk. 7. Dansk Ungdoms Fællesråd træffer efter retningslinier  

 fastsat af Tipsungdomsnævnet, jf. stk. 9, afgørelse om fordeling til  

 ungdomsorganisationer af det beløb, der efter stk. 1, nr. 5, skal anvendes  

 til ungdomsformål, bortset fra den del af beløbet, som ønskes tildelt Dansk  

 Ungdoms Fællesråd selv, eller som medgår til administrationen af  

 Tipsungdomsnævnet, jf. stk. 8 og 9. Forvaltningsloven og lov om offentlighed  

 i forvaltningen finder anvendelse på Dansk Ungdoms Fællesråds sager om  

 fordeling af det i stk. 1, nr. 5, nævnte beløb.
Dansk Ungdoms Fællesråd skal  

 sørge for, at de af Tipstjenesten udbetalte beløb forrentes, indtil  

 udbetalingen til støttemodtagerne kan finde sted.
Renterne tillægges  

 hovedstolen og indgår i fordelingen af midlerne.
Stk 8. Undervisningsministeren nedsætter et Tipsungdomsnævn.  

 Tipsungdomsnævnet består af en formand og yderligere to medlemmer.
Et af  

 medlemmerne skal være jurist.
Medlemmerne beskikkes for 4 år, dog beskikkes  

 formanden første gang for 6 år.
Fratræder et medlem inden udløbet af  

 beskikkelsesperioden, foretages ny beskikkelse for den resterende del af  

 perioden.
Genbeskikkelse kan finde sted en gang.
Tipsungdomsnævnet fastsætter  

 selv sin forretningsorden.
Der føres protokol over Tipsungdomsnævnets  

 forhandlinger og afgørelser.
Undervisningsministeren fastsætter efter  

 indstilling fra Tipsungdomsnævnet i en vedtægt, hvorledes nævnets  

 sekretariatsforretninger skal udføres.
Af beløbet til støtte til  

 ungdomsformål afholdes efter undervisningsministerens bestemmelse vederlag og  

 udgifter til nævnets medlemmer og administration.
Tipsungdomsnævnet indsender  

 årlig en beretning om sin virksomhed, herunder om fordelingen af midlerne,  

 til undervisningsministeren.
Stk. 9. Tipsungdomsnævnet fastsætter ved enstemmighed  

 retningslinier for fordelingen af beløbet efter stk. 1, nr. 5, herunder om,  

 hvilke ungdomsorganisationer der er berettigede til støtte, samt regler om  

 udbetaling og forrentning, jf. stk. 7. Tipsungdomsnævnet godkender Dansk  

 Ungdoms Fællesråds budget og regnskab for det beløb, som nævnet tildeler  

 fællesrådet til administration af fordelingen af midlerne og til varetagelse  

 af opgaver af fælles interesse for medlemsorganisationerne.
Tipsungdomsnævnet  

 påser, at Dansk Ungdoms Fællesråd følger de fastsatte retningslinier, og kan  

 til brug herfor indhente alle oplysninger hos Dansk Ungdoms Fællesråd.
Klage  

 over Dansk Ungdoms Fællesråds afgørelse om tildeling af støtte efter stk. 7  

 og over Dansk Ungdoms Fællesråds sagsbehandling kan indbringes for  

 Tipsungdomsnævnet.
Tipsungdomsnævnets afgørelser kan ikke indbringes for  

 anden administrativ myndighed.
De beføjelser, der efter § 7 B er tillagt  

 undervisningsministeren med hensyn til midler, der fordeles efter stk. 1, nr.  

 5, udøves af Tipsungdomsnævnet.
 Stk. 10. Ved afgørelser efter stk. 4 skal vedkommende minister  

 tilstræbe, at fordelingen sker med den størst mulige alsidighed inden for det  

 angivne formål.
 Stk. 11. Beløb, der ikke kommer til anvendelse i de enkelte år,  

 jf. stk. 3-4, henlægges til særlige fonds under vedkommende ministeriums  

 bestyrelse.
 3. I § 7 A ændres »§ 7« til: »§ 6 A«,  

 og »generelle reserver (almene formål)» ændres til:  

 »indtægtsbudget uden bindinger«.
§ 7 A.
Det overskud, der fremkommer efter udredelsen af de i § 7  

 nævnte beløb, overføres til finanslovens generelle reserver (almene formål).
 4. § 7 B affattes således:
» § 7 B.
Det enkelte ressortministerium og hjemmestyrerne  

 fastsætter nærmere regler om regnskabsaflæggelse og revision med hensyn til  

 midler, som efter §§ 6 B - 6 I fordeles til private organisationer.
Til brug  

 for Rigsrevisionen kan ministerierne og hjemmestyrerne indhente yderligere  

 materiale til en nøjere regnskabsgennemgang.«.
§ 7 B.
Det enkelte ressortministerium fastsætter nærmere regler om  

 regnskabsaflæggelse og revision med hensyn til midler, som efter § 6 A og § 7  

 fordeles til private organisationer m.v.
Til brug for Rigsrevisionen kan  

 ministeriet indhente yderligere materiale til en nøjere regnskabsgennemgang.
 5. I § 9 ændres »Beløbene i § 6 A, stk. 1, og § 7,  

 stk. 1,» til: »Beløbet i § 6 A«.
§ 9. Beløbene i § 6 A, stk. 1, og § 7, stk. 1, reguleres årligt  

 svarende til den procent, hvormed reguleringstallet efter personskattelovens  

 § 20 er ændret i forhold til reguleringstallet for 1995. Procenten beregnes  

 med een decimal.
Det således regulerede beløb afrundes opad til nærmeste  

 kronebeløb, der kan deles med en million.
 6. I § 13, stk. 2, ændres »§ 7, stk. 3-7« til:  

 »§ 6A«.
§ 13. - - - Stk. 2. Af de beløb, der afsættes til fordeling efter § 7, stk.  

 3-7, kan en del anvendes til ministeriernes administration af midlerne.
 7. Efter § 16 indsættes:
 »§ 17. Loven, bortset fra § 11, træder i kraft for Grønland  

 den 1. juli 1998. Lovens § 11 gælder ikke for Færøerne.«.
 8. Bilaget til loven ophæves.
Efter 2. behandling den 23. juni 1998 § 1 I lov om visse spil, lotterier og væddemål, jf. lovbekendtgørelse nr. 655  

 af 28. juli 1995, foretages følgende ændringer:
 1. I § 1, stk. 2, ændres »heste-, cykel-, hunde- og  

 dueløb« til: »heste- og hundeløb, duekapflyvninger og cykelløb på  

 bane«.
 2. § 6 A og § 7 ophæves, og i stedet indsættes:
»§ 6 A.
Af det overskud på indtil 1.250 mio. kr., der  

 fremkommer efter udredelsen af statsafgiften, gevinsterne og udgifterne til  

 administration, afskrivning, henlæggelser m.v. samt dividende, fordeles 1) 64,1 pct. til Kulturministeriet, 2) 13,1 pct. til Undervisningsministeriet, 3) 3,6 pct. til Miljø- og Energiministeriet, 4) 10,6 pct. til Socialministeriet, 5) 3,0 pct. til Sundhedsministeriet, 6) 0,4 pct. til Forskningsministeriet, 7) 3,8 pct. til Finansministeriet, 8) 0,9 pct. til Grønland og 9) 0,5 pct. til Færøerne.
 Stk. 2. Midler, som de i stk. 1, nr. 1-7, nævnte ministerier ikke  

 anvender i de enkelte år, henlægges til særlige fonde under de pågældende  

 ministeriers bestyrelse.
 Stk. 3. De i stk. 1, nr. 1-6, nævnte ministerier kan i medfør af §  

 8, stk. 2, i lov om Kongeriget Danmarks Hypotekbank og Finansforvaltning  

 henlægge tilsynet med organisationers fordeling af midler i medfør af §§ 6  

 B-6 G til Hypotekbanken.
§ 6 B.
Kulturministeriets midler anvendes således:
 1) 8,0 pct. til Team Danmark.
 2) 27,0 pct. til Danmarks Idræts-Forbund.
 3) 24,9 pct. til Danske Gymnastik- og Idrætsforeninger.
 4) 3,6 pct. til Dansk Firmaidrætsforbund.
 5) 7,7 pct. til Lokale- og Anlægsfonden.
 6) 28,8 pct. til kulturelle formål.
 Stk. 2. De i stk. 1, nr. 1-4, nævnte puljer fordeles af de  

 pågældende organisationer.
Stk. 3. Den i stk. 1, nr. 5, nævnte pulje fordeles af fondens  

 bestyrelse.
Bestyrelsen består af 3 medlemmer udpeget af Danmarks  

 Idræts-Forbund, Danske Gymnastik- og Idrætsforeninger og Dansk  

 Firmaidrætsforbund, 1 medlem udpeget af Dansk Ungdoms Fællesråd, 1 medlem  

 udpeget af Friluftsrådet og 4 medlemmer udpeget af kulturministeren.  

 Kulturministeren udpeger formanden.
En repræsentant for Kommunernes  

 Landsforening tilknyttes bestyrelsen som tilforordnet.
 Stk. 4. Den i stk. 1, nr. 6, nævnte pulje fordeles af  

 kulturministeren med godkendelse af Folketingets Finansudvalg.
§ 6 C.
Undervisningsministeriets midler anvendes således:
 1) 63,9 pct. til støtte af ungdomsformål.
 2) 23,7 pct. til de landsdækkende oplysningsforbund m. fl.
 3) 12,4 pct. til undervisning og folkeoplysning.
Stk. 2. Den i stk. 1, nr. 1, nævnte pulje fordeles af Dansk  

 Ungdoms Fællesråd efter regler fastsat af et Tipsungdomsnævn nedsat af  

 undervisningsministeren.
Den del af puljen, som ønskes tildelt Dansk Ungdoms  

 Fællesråd selv, fastsættes af nævnet.
Forvaltningsloven og lov om  

 offentlighed i forvaltningen finder anvendelse på Dansk Ungdoms Fællesråds  

 sager om fordeling af puljen.
Undervisningsministeren fastsætter af puljen  

 vederlag og udgifter til nævnets medlemmer og administration.  

 Undervisningsministeren fastsætter nærmere regler for nævnets sammensætning  

 og virke, herunder at nævnet skal bestå af mindst 3 medlemmer, at medlemmer  

 beskikkes for en 4-årig periode med mulighed for genbeskikkelse en gang, og  

 at ny beskikkelse i tilfælde af fratræden sker for den resterende del af  

 perioden.
Klage over Dansk Ungdoms Fællesråds sagsbehandling og afgørelser om  

 tildeling af støtte kan indbringes for Tipsungdomsnævnet.
Tipsungdomsnævnets  

 afgørelser kan ikke indbringes for anden administrativ myndighed.
 Stk. 3. Den i stk. 1, nr. 2, nævnte pulje fordeles af  

 Oplysningsforbundenes Fællesråd efter regler godkendt af  

 undervisningsministeren.
 Stk. 4. Den i stk. 1, nr. 3, nævnte pulje fordeles af  

 undervisningsministeren med godkendelse af Folketingets Finansudvalg.
§ 6 D.
Miljø- og Energiministeriets midler anvendes til støtte af  

 friluftslivet.
Midlerne fordeles af Friluftsrådet.
§ 6 E.
Socialministeriets midler anvendes således:
 1) 47 pct. til handicaporganisationer og -foreninger.
 2) 15 pct. til ældreorganisationer.
 3) 30 pct. til landsdækkende frivillige sociale organisationer.
 4) 8 pct. til særlige sociale formål.
 Stk. 2. De i stk. 1, nr. 1-3, nævnte puljer fordeles af  

 socialministeren efter indstilling af de tilskudsberettigede organisationer  

 på de respektive områder og med godkendelse af Folketingets Finansudvalg.  

 Socialministeren afgør med godkendelse af Folketingets Finansudvalg, hvilke  

 organisationer der er berettiget til at modtage støtte fra de forskellige  

 puljer.
 Stk. 3. Den i stk. 1, nr. 4, nævnte pulje fordeles af  

 socialministeren efter retningslinjer indstillet af Kontaktudvalget for det  

 frivillige sociale arbejde.
§ 6 F.
Sundhedsministeriets midler anvendes til sygdomsbekæmpende  

 organisationer.
Midlerne fordeles af sundhedsministeren, efter at  

 Folketingets Finansudvalg har godkendt arten og størrelsen af de puljer, som  

 ønskes etableret i det pågældende finansår, samt regler for puljernes  

 anvendelse.
§ 6 G.
Forskningsministeriets midler anvendes til forskningformål.  

 Midlerne fordeles af forskningsministeren med godkendelse af Folketingets  

 Finansudvalg.
§ 6 H.
Finansministeriets midler anvendes således:
 1) 76,1 pct. til landsdækkende almennyttige organisationer.
 2) 23,9 pct. til andre almennyttige formål.
 Stk. 2. Den i stk. 1, nr. 1, nævnte pulje fordeles af  

 finansministeren.
 Stk. 3. Den i stk. 1, nr. 2, nævnte pulje fordeles af  

 finansministeren med godkendelse af Folketingets Finansudvalg.
§ 6 I.
Midlerne til Færøerne og Grønland fordeles af de respektive  

 hjemmestyrer til almennyttige formål.
§ 7. Selskabet indbetaler til Hypotekbanken hver den 30. juni og  

 31. december a conto halvdelen af det overskud, der forventes at fremkomme  

 for det pågældende regnskabsår efter udredelsen af statsafgiften, gevinsterne  

 og udgifterne til administration, afskrivning, henlæggelser m.v. samt  

 dividende.
Selskabet indbetaler det endelige overskud med fradrag af et beløb  

 svarende til acontoindbetalingerne til Hypotekbanken i marts måned efter  

 regnskabsårets afslutning.
Udgør acontoindbetalingerne for et regnskabsår et  

 større beløb end det endeligt opgjorte overskud, tilbagebetaler Hypotekbanken  

 differencebeløbet til selskabet.
Hypotekbanken forestår viderebetalingen af  

 overskuddet til de i § 6 A nævnte modtagere og regulerer eventuelt efter  

 regnskabsårets afslutning beløbene til modtagerne.« 3. I § 7 A ændres »§ 7« til: »§ 6 A«,  

 og »generelle reserver (almene formål)» ændres til:  

 »indtægtsbudget uden bindinger«.
 4. § 7 B affattes således:
» § 7 B.
Det enkelte ressortministerium og hjemmestyrerne  

 fastsætter nærmere regler om regnskabsaflæggelse og revision med hensyn til  

 midler, som efter §§ 6 B-6 I fordeles til private organisationer.
Til brug  

 for Rigsrevisionen kan ministerierne og hjemmestyrerne indhente yderligere  

 materiale til en nøjere regnskabsgennemgang.« 5. I § 9 ændres »Beløbene i § 6 A, stk. 1, og § 7,  

 stk. 1,» til: »Beløbet i § 6 A«.
 6. I § 13, stk. 2, ændres »§ 7, stk. 3-7« til:  

 »§ 6 A«.
 7. Efter § 16 indsættes:
» § 17. Loven, bortset fra § 11, træder i kraft for Grønland  

 den 1. juli 1998. Lovens § 11 gælder ikke for Færøerne.« 8. Bilaget til loven ophæves.
§ 2 Loven træder i kraft den 1. januar 1999. § 1, nr. 1 og 7, træder dog i  

 kraft den 1. juli 1998.
