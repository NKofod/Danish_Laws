 Regeringen har besluttet, at der, som led i kompensationen for kommunernes  

 faldende indtægter som følge af nedbringelsen af bloktilskuddene, kan  

 foretages besparelser på de planlagte udgifter til spildevandsanlæg i årene  

 1983-86 ved en reduktion i anlægsbudgetterne på 100 mill. kr. årligt.
 De samlede kommunale anlægsbudgetter til spildevandsanlæg skønnes i 1983  

 at andrage 650 mill. kr.
Besparelserne bør i videst muligt omfang søges opnået ved, at man undlader  

 at kloakere i sommerhusområder og ikke gennemfører byggemodning i byernes  

 yderområder.
Såfremt der ikke er tilstrækkelige besparelsesmuligheder på  

 denne måde, kan der ske lempelser i tidsfristerne for opfyldelse af de i  

 planerne forudsatte miljøkvalitetsmålsætninger, såfremt det i forbindelse med  

 udskydelsen sikres, at målsætningen for miljøkvaliteten fastholdes.
Der er  

 således ikke tilsigtet en sænkning af miljøkvalitetskravene, men alene en  

 udskydelse, der kan bevirke, at det kommer til at vare længere tid, før de  

 fastlagte målsætninger opnås.
Miljøministeriet skal opfordre kommunerne til at foretage en reduktion af  

 udgifterne til spildevandslæg i 1983-86 efter disse retningslinier.
Samtidig  

 henstilles det til amtsrådene (Hovedstadsrådet) gennem en smidig  

 sagsbehandling at medvirke til, at den ønskede reduktion opnås.
 I det omfang udskydelse af anlægsarbejder i overensstemmelse med  

 ovenstående medfører, at det i en godkendt spildevandsplan fastsatte  

 tidspunkt for arbejdets gennemførelse ikke kan overholdes, må  

 kommunalbestyrelsen udarbejde et forslag til ændring af spildevandsplanen og  

 forelægge dette for amtsrådet.
Miljøministeriet skal i den forbindelse pege på, at sådanne forslag til  

 ændring af tidsfrister i godkendte spildevandsplaner, der fremsættes med  

 henblik på gennemførelse af besparelser, kan behandles efter de forenklede  

 regler for offentlighedens inddragelse, som bekendtgørelse nr. 183 af 16. maj  

 1980 om behandling af sager om visse ændringer af tidsfrister i godkendte  

 spildevandsplaner åbner mulighed for, såfremt amtsrådet finder, at forslaget  

 ikke vil berøre væsentlige forhold i den godkendte spildevandsplan.
Om  

 fremgangsmåden ved behandlingen af disse sager henvises iøvrigt til  

 retningslinierne i miljøministeriets cirkulære af 16. maj 1980 om  

 gennemførelse af besparelsesforanstaltninger på spildevandsområdet, som  

 vedlægges i kopi.
 På baggrund af erfaringerne med de i 1980 og 1981 udsendte cirkulærer om  

 gennemførelse af besparelsesforanstaltninger på spildevandsområdet  

 (miljøministeriets cirkulære af 16. maj 1980 og miljøministeriets  

 cirkulæreskrivelse af 11. august 1981) skal miljøministeriet gøre opmærksom  

 på, at bekendtgørelse nr. 183 af 16. maj 1980 kan bringes i anvendelse ved  

 ændring af tidsfrister i godkendte spildevandsplaner og ved mindre omfattende  

 ændringer, der ikke skønnes at berøre recipientkvaliteten, mens mere  

 omfattende ændringer (herunder opgivelse) af projekter, der er omfattet af en  

 godkendt spildevandsplan, behandles efter den normale procedure i  

 bekendtgørelse nr. 174 af 29. marts 1974 om behandling af sager om tilførsel  

 af spildevand til vandløb, søer eller havet m.v.
 Miljøministeriet skal endelig henlede opmærksomheden på  

 miljøbeskyttelseslovens § 27, stk. 6, hvorefter en ændring af en godkendt  

 plan eller et projekt, som må anses for væsentlig i forhold til grundejernes  

 bidrag, kan give anledning til, at bidragene skal reguleres/tilbagebetales.  

 Det vil således bero på en konkret vurdering, hvorvidt ændringerne er så  

 væsentlige, at der skal ske regulering/tilbagebetaling af grundejernes  

 bidrag.
 Ændringer, der alene indebærer en mindre tidsmæssig udskydelse af  

 realiseringen af et spildevandsprojekt, vil efter miljøministeriets  

 opfattelse i almindelig ikke medføre tilbagebelingspligt for forskudsvis  

 opkrævede bidrag.
 Miljøstyrelsen vil bistå de enkelte kommuner og amtkommuner  

 (Hovedstadsrådet) med at gennemføre besparelser efter ovennævnte  

 retningslinier.
Miljøministeriet, den 4. februar 1983 Christian Christensen / Hans Henrik Scheibel Nielsen Bilag.
Cirkulære om gennemførelse af besparelsesforanstaltninger på  

 spildevandsområdet (Til samtlige kommunalbestyrelser og amtsråd samt hovedstadsrådet) I.
Baggrund og formål I skrivelse af 29. februar 1980 til kommuner og amtkommuner meddelte  

 indenrigsministeriet, at det er regeringens hensigt i forbindelse med  

 gennemgang af sparekatalogerne fra de kommunale organisationer i løbet af  

 foråret at bidrage til en begrænsning af væksten i de kommunale udgifter med  

 nye eller ændrede retningslinier, sparevejledninger m.v.
Som led i disse  

 bestræbelser er der nu opnået enighed om at gennemføre besparelser på  

 spildevandsområdet, jvf. finansministeriets notat af 29. april 1980 om den  

 statslige udgiftspolitik overfor kommunerne for 1981 og følgende år, som er  

 udsendt med indenrigsministeriets skrivelse af 30. april 1980.  

 Miljøministeriet skal efter drøftelse med Kommunernes Landsforening og  

 Amtsrådsforeningen i Danmark opfordre kommunerne til at foretage en reduktion  

 af anlægsudgifterne på spildevandsområdet i 1981 efter retningslinierne i  

 dette cirkulære.
 Sammentællingen af de kommunale budgetter viser, at kommunerne på  

 budgetterne for 1980 allerede har foretaget en kraftig reduktion af  

 investeringerne i spildevandsanlæg - fra ca. 1300 mill. kr. på budgettet for  

 1979 til ca. 1000 mill. kr. på budgettet for 1980.
 Miljøministeriet skønner, at det bl.a. gennem en tilpasning af  

 byggemodningsaktiviteten til den faktiske udvikling i byggeriet skulle være  

 muligt at nedbringe de kommunale udgifter på spildevandsområdet i 1981 med  

 yderligere ca. 100 mill. kr. i forhold til det budgetterede for 1980.
 I de kommunale sparekataloger er der peget på, at proceduren omkring  

 spildevandsplanerne forekommer besværlig.
 Det drejer sig først og fremmest om vanskeligheder ved at få ændret  

 planlægningen, når anlægsarbejdet ikke følger den forventede tidsplan.  

 Cirkulæret og en tilhørende bekendtgørelse indeholder derfor en forenkling af  

 proceduren for ændringer af tidsplanen i forbindelse med de foreslåede  

 sparebestræbelser.
II.
Gennemførelse af besparelsesforanstaltningerne.
Miljøministeriet skal opfordre kommunerne til at foretage en reduktion i  

 anlægsinvesteringerne på spildevandsområdet i 1981 efter de nedenfor anførte  

 retningslinier.
Samtidig opfordres amtsrådene (hovedstadsrådet) til at  

 medvirke til, at denne reduktion kan foretages og at give sagerne en hurtig  

 behandling.
 Miljøministeriet skal pege på, at opfordringen til kommunerne om at  

 gennemføre besparelser på spildevandsområdet ikke kan tages som udtryk for,  

 at der skal ske ændringer i forudsatte miljøkvalitetsmålsætninger.  

 Besparelser må derfor gennemføres ved en udskydelse af anlægsaktiviteter i  

 tilfælde, hvor noget sådant ikke vil komme i strid med opfyldelsen af disse  

 målsætninger, navnlig målsætningerne i recipientkvalitetsplanerne.
 Miljøministeriet skal henstille, at kommunalbestyrelserne især er  

 opmærksomme på, at besparelser kan gennemføres ved udskydelse af planlagte  

 byttemodninger - først og fremmest ved udskydelse af detailkloakering af  

 ubebyggede arealer samt anlæg af hovedkloak til/i sådanne områder.
Baggrunden herfor er navnlig, at areal- og byggemodningsundersøgelsen  

 viser, at der pr. 1. januar 1978 var byggeklare arealer til 102.000 boliger,  

 og kommunerne forventede, at der i 1978-81 skulle byggemodnes arealer til  

 115.000 boliger.
I betragtning af det nuværende boligbyggeris omfang og i  

 betragtning af, at erstatningsbyggeriets andel heraf er stadigt voksende,  

 skulle det være muligt at reducere anlægsudgifterne til kloakering i  

 forbindelse med byggemodning uden at formindske reserven af byggeklare  

 arealer væsentligt.
 Der vil også på andre områder være mulighed for at udskyde  

 anlægsaktiviteter uden ændring i forudsatte miljøkvalitetsmålsætninger.  

 Kommunalbestyrelserne må være opmærksomme herpå, når der udarbejdes forslag  

 til ændring af tidsfølgeplaner.
 Miljøministeriet er opmærksom på, at den enkelte kommune kan komme ud for  

 situationer, hvor det kan blive vanskeligt at gennemføre besparelser som  

 foreslået i nærværende cirkulære.
 Der tænkes i denne forbindelse især på tilfælde, hvor en  

 kommunalbestyrelse på privatretligt grundlag (ved skøde eller lignende) har  

 forpligtet sig til at gennemføre byggemodning af et areal i 1981.
 Hvor udskydelse af et anlægsarbejde medfører, at et i en godkendt  

 spildevandsplan fastsat tidspunkt for gennemførelsen af de pågældende  

 anlægsforanstaltninger ikke kan overholdes, må kommunalbestyrelsen udarbejde  

 et forslag til ændring af spildevandsplanen og forelægge dette for amtsrådet,  

 jfr. miljøbeskyttelseslovens § 24 forudsætningsvis.
Miljøministeriet har udarbejdet en bekendtgørelse, hvori der er fastsat  

 regler om proceduren for ændring af spildevandsplaner i disse særlige  

 situationer.
Et eksemplar af den underskrevne bekendtgørelse vedlægges.
Der  

 gøres opmærksom på, at bekendtgørelsen skal optages i Lovtidende, og at den  

 først herefter formelt vil træde i kraft.
Meddelelse herom vil særskilt blive  

 udsendt.
 Som det fremgår af den underskrevne bekendtgørelse, er reglerne forenklede  

 i forhold til de eksisterende regler i kapitel 3 i bekendtgørelse nr. 174 af  

 29. marts 1974 om behandling af sager om tilførsel af spildevand til vandløb,  

 søer eller havet m.v.
Som udgangspunkt skal der således ikke afholdes offentligt møde med  

 efterfølgende indsigelsesfrist på 3 uger, før amtsrådet (hovedstadsrådet) kan  

 godkende ændringen af tidsfristen.
Offentligheden inddrages gennem offentlig  

 fremlæggelse af ændringsforslaget i 3 uger på kommunekontoret eller andet  

 offentligt tilgængeligt sted i kommunen.
I dette tidsrum er der mulighed for  

 at fremkomme med bemærkninger og indsigelser til forslaget.
 Amtsrådet (hovedstadsrådet) kan imidlertid i de tilfælde, hvor amtsrådet  

 (hovedstadsrådet) finder, at det modtagne forslag vil berøre væsentlige  

 forhold i den godkendte spildevandsplan, bestemme, at de forenklede regler om  

 offentlighedens inddragelse ikke skal finde anvendelse, jfr. den underskrevne  

 bekendtgørelses § 1, stk. 3.
 Det tilføjes, at de i bekendtgørelsen fastsatte regler tillige finder  

 anvendelse på tilsvarende ændringer af spildevandsprojekter, der er godkendt  

 i henhold til miljøbeskyttelseslovens § 22.
