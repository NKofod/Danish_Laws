Fremsat den 27. marts 2008 af ministeren for sundhed og forebyggelse (Jakob Axel Nielsen) Forslag til lov om ændring af lov om fremstilling, præsentation og salg af tobaksvarer, lov om forbud mod salg af tobak og alkohol til personer under 16 år og lov om forbud mod tobaksreklame m.v. 1) (Aromastoffer, aldersgrænser for salg af tobak og udstilling af tobaksvarer på tobaksudsalgssteder) § 1 I lov nr. 375 af 6. juni 2002 om fremstilling, præsentation og salg af tobaksvarer foretages følgende ændringer:
 1. § 15, stk. 2, ophæves.
 2. I § 15, stk. 4, der bliver stk. 3, ændres »stk. 1 og 2« til: »stk. 1«.
 3. I § 15, stk. 6, der bliver stk. 5, ændres »stk. 1-5« til: »stk. 1-4«.
§ 2 I lov nr. 213 af 31. marts 2004 om forbud mod salg af tobak og alkohol til personer under 16 år, som ændret ved § 28 i lov nr. 512 af 6. juni 2007, foretages følgende ændringer:
 1. Lovens titel affattes således:
»Lov om forbud mod salg af tobak til personer under 18 år og salg af alkohol til personer under 16 år« 2. § 1, stk. 1, affattes således:
 3. § 3 affattes således:
Stk. 2. Alkoholholdige drikkevarer med en alkoholvolumenprocent på 1,2 eller derover må ikke indføres fra andre EU-lande af personer under 16 år.
Dette gælder dog ikke for øl.« 4. Efter § 6 indsættes:
§ 3 I lov nr. 492 af 7. juni 2001 om forbud mod tobaksreklame m.v. foretages følgende ændringer:
 1. § 3, stk. 2, nr. 2, ophæves.
 2. I § 3 indsættes som stk. 3 og 4:
»Stk. 3. Forbuddet gælder endvidere ikke en neutral anbringelse af tobaksvarer i forbindelse med betalingskasser, barer og lignende.
Tobaksvarer må kun placeres 1) på hylder og i skabe bag ved eller under kassen, disken, baren eller lignende steder, 2) i bokse, der hænger over kassen, over baren eller lignende steder eller 3) i specielle automater, hvortil benyttes kort, der kun forefindes og betales ved kasserne.
Stk. 4. Hylderne, skabene og boksene må ikke få en størrelse eller udformning, som giver en reklameeffekt.« 3. I § 6 indsættes som 2. pkt.:
§ 4 Loven træder i kraft den 1. august 2008.
Bemærkninger til lovforslaget 1. Almindelige bemærkninger Lovforslaget er et led i et af regeringens overordnede sundhedspolitiske mål, der har til hensigt at reducere antallet af rygere markant.
Dette skal ske dels gennem rygestop, dels gennem begrænsning af antal nye rygere.
 Bestemmelserne i tobaksvareloven, loven om en aldersgrænse i forbindelse med salg af tobak og tobaksreklameloven er alle i et vist omfang medvirkende til at hæmme formidlingen af salgsfremmende foranstaltninger, at vanskeliggøre tilgængeligheden af tobaksvarer og dermed også til at reducere antallet af rygere og at begrænse antallet af nye rygere.
 Ændringsforslagene til de tre tobakslove strammer alle op i forhold til de gældende regler.
1.1. Ændring af lov om fremstilling, præsentation og salg af tobaksvarer Tobaksvareloven er en implementering af Europa-Parlamentets og Rådets direktiv 2001/37/EF af 5. juni 2001 om indbyrdes tilnærmelse af medlemsstaternes love og administrative bestemmelser om fremstilling, præsentation og salg af tobaksvarer.
 I forbindelse med en redegørelse fra Kammeradvokaten fra februar 2006 om mulighederne for nationalt at gennemføre et forbud mod tilsætningsstoffer, der øger nikotinens afhængighedsskabende effekt, pegede Kammeradvokaten i sin udtalelse bl.a. på, at ministeriet bør sikre sig, at direktivet implementeres fuldt ud, således at tobaksfabrikanterne skal angive de eksakte mængder af aromastoffer i deres cigaretter, bl.a. for ikke at blive mødt med en traktatbrudssag fra Kommissionens side.
 På denne baggrund foreslås det, at tobaksvarelovens § 15, stk. 2, ophæves, således at bestemmelsen kommer i overensstemmelse med tobaksvaredirektivets artikel 6.
1.2. Ændring af loven om aldersgrænser ved salg af tobak og alkohol Som et led i gennemførelsen af regeringsgrundlaget  Mulighedernes samfund  fra november 2007 foreslås det, at aldersgrænsen for salg af tobak forhøjes fra 16 år til 18 år.
1.3. Ændring af tobaksreklameloven Den foreslåede ændring af tobaksreklameloven vedrører en af undtagelserne til det generelle reklameforbud i loven om udstilling af tobaksvarer på tobaksudsalgssteder.
Det foreslås, at det kommer til at fremgå direkte af loven, at undtagelsen kun gælder en neutral anbringelse af tobaksvarer, der er placeret i forbindelse med betalingskasser, diske, barer eller lignende, hvilket har været den oprindelige mening med den pågældende undtagelsesbestemmelse.
2. Lovforslagets økonomiske og administrative konsekvenser for det offentlige Lovforslaget vil ikke have økonomiske og administrative konsekvenser for statslige myndigheder, kommuner eller regioner.
3. Lovforslagets økonomiske og administrative konsekvenser for erhvervslivet Det skønnes, at lovforslaget kun vil have begrænsede økonomiske konsekvenser for erhvervslivet.
Salg af tobak til personer under 18 år udgør en meget lille del af det samlede salg af tobaksvarer i Danmark.
På sigt må lovforslaget formodes at have den konsekvens, at der bliver færre rygere.
En reduktion af antallet af rygere kan have økonomiske konsekvenser for tobaksindustrien.
 Lovforslaget vil ikke have administrative konsekvenser for erhvervslivet.
4. Lovforslagets miljømæssige konsekvenser Lovforslaget har ingen miljømæssige konsekvenser.
5. Administrative konsekvenser for borgerne Lovforslaget indebærer, at de16-18 årige ikke kan købe tobaksvarer.
6. Forholdet til EU-retten Forslaget om ændring i tobaksvareloven er medtaget for at sikre overensstemmelse mellem den danske lov og tobaksvaredirektivet, jf. pkt. 1.1. ovenfor.
 7. Hørte myndigheder, organisationer m.v.
 Lovforslaget har i udkast været forelagt for:
 Astma-Allergi Forbundet, BUPL, Børnerådet, Coop Danmark, Danmarks Lungeforening, Danmarks Lærerforening, Danmarks Restauranter og Cafeer (DRC), Dansk Arbejdsgiverforening, Dansk Erhverv, Dansk Industri, Dansk Supermarked, Dansk Ungdoms Fællesråd, Danske Regioner, Danske Skoleelever, De Samvirkende Købmænd, Det Nationale Råd for Folkesundhed, Diabetesforeningen, DSB, Forbrugerombudsmanden, Forbrugerrådet, Forebyggelses- og Patientrådet, Foreningen af Politimestre i Danmark, Handel, Transport og Service, Hjerteforeningen, HK-Handel, HORESTA  Hotel-, Restaurant & Turisterhvervet, KL, Konkurrencestyrelsen, Kræftens Bekæmpelse, Leverandørforeningen for Tobaks- og Konfekturevarer, LO, Lægeforeningen, Nærbutikkernes Landsforening, Philip Morris, Skole & Samfund, Sundhedskartellet og Tobaksindustrien.
8. Sammenfattende skema Bemærkninger til lovforslagets enkelte bestemmelser Til § 1 Til § 2 Til § 3 Til § 4 Bilag 1 Lovforslaget sammenholdt med gældende lov 1) Loven indeholder bestemmelser, der gennemfører dele af Europa-Parlamentets og Rådets direktiv 2001/37/EF af 5. juni 2001 om indbyrdes tilnærmelse af medlemsstaternes love og administrative bestemmelser om fremstilling, præsentation og salg af tobaksvarer, (EF-Tidende 2001 nr.
L 194, side 26).
