Betænkning afgivet af Uddannelsesudvalget den 14. december  

 2004 Betænkning over Forslag  

 til lov om ændring af lov om folkeskolen (Fripladstilskud i skolefritidsordninger af økonomiske,  

 sociale eller pædagogiske grunde) [af undervisningsministeren (Ulla Tørnæs)] 1. Udvalgsarbejdet Lovforslaget blev fremsat den 17. november 2004 og var til 1.  

 behandling den 30. november 2004. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Høring Lovforslaget har været sendt i høring, og undervisningsministeren  

 sendte den 19. november 2004 høringsbrevet og høringslisten til udvalget, jf.  

 L  

 118  bilag 1. Den 26. november 2004 sendte undervisningsministeren de  

 indkomne  

 høringssvar samt et notat herom til udvalget.
Spørgsmål Udvalget har stillet 7 spørgsmål til undervisningsministeren til  

 skriftlig besvarelse, som denne har besvaret.
 Et af udvalgets spørgsmål til undervisningsministeren og dennes  

 supplerende svar herpå er optrykt som bilag 2 til betænkningen.
2. Tilkendegivelse fra undervisningsministeren Ministeren har tilkendegivet følgende over for udvalget:
 Jeg skal hermed tilkendegive over for udvalget, at jeg ønsker at  

 tilbagekalde de af mig den 7. december 2004 fremsendte ændringsforslag til  

 lovforslaget  

 om indførelse af tilskud til nedbringelse af forældrebetalingen for  

 skolefritidsordninger ved friskoler og private grundskoler.
 Baggrunden herfor er, at jeg den 10. december 2004 fra udvalget  

 har modtaget et notat fra Folketingets Lovsekretariat om de nævnte  

 ændringsforslag.
 Lovsekretariatet finder ikke  

  under hensyn til den  

 relativt lempelige praksis, som Folketinget normalt har anlagt ved  

 vurderingen  

 af, om identitetskravet er opfyldt  at indholdet af ændringsforslagene  

 er så  

 vidtgående, at en eventuel vedtagelse af ændringsforslagene klart må anses  

 som  

 grundlovsstridig, jf. grundlovens krav om tre behandlinger i Folketinget.
Det er dog Lovsekretariatets vurdering, at de hensyn, der danner  

 baggrund for de senere års ønsker om en forbedring af lovkvaliteten, kunne  

 have  

 talt for at gennemføre ændringsforslagene som et selvstændigt lovforslag med  

 tre behandlinger og ikke som ændringsforslag.
Lovsekretariatet lægger herved  

 særlig vægt på, at ændringsforslagene ikke berører samme hovedlov  

 (lovforslaget  

 vedrører lov om folkeskolen, hvorimod ændringsforslagene vedrører lov om  

 friskoler og private grundskoler m.v.) og endvidere vedrører en helt ny  

 persongruppe, hvorfor de relevante myndigheder og organisationer ikke har  

 haft  

 lejlighed til at fremkomme med bemærkninger til ændringsforslagene.
 Jeg kan oplyse, at Frie Grundskolers Fællesråd i sit høringssvar  

 til lovforslaget foreslår, at der i tilknytning til det eksisterende  

 tilskudssystem på tilsvarende vis skabes mulighed for, at der kan ydes hel  

 eller delvis friplads til elever i de private skolers fritidsordninger.
 Imidlertid har jeg intet ønske om, at ændringsforslagene om  

 ændring af friskoleloven ikke skal anses for have været igennem en grundig  

 behandling i Folketinget, hvorfor jeg ønsker at trække ændringsforslagene  

 tilbage.
 Det er i stedet min hensigt at fremsætte forslaget i forbindelse  

 med de ændringer af tilsynet i lov om friskoler og private grundskoler m.v.,  

 som er annonceret i regeringens lovprogram for samlingen 2004-05.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Socialdemokratiets, Venstres, Dansk Folkepartis og Det  

 Konservative Folkepartis medlemmer af udvalget tager  

 ministerens tilkendegivelse til efterretning og noterer sig, at  

 ministeren  

 agter at fremsætte forslag til lov om ændring af lov om friskoler og private  

 grundskoler m.v.
Som en del af dette lovforslag agter ministeren at ændre  

 loven, således at der fremover kan gives tilskud til forældrebetaling for  

 skolefritidsordninger ved friskoler og private grundskoler.
Partierne  

 tilkendegiver  

 hermed at ville støtte den del af ministerens lovforslag, der vil sikre,  

 at der fremover kan ydes tilskud til forældrebetalingen, når dette  

 er fremsat.
Socialdemokratiets  

 medlemmer af udvalget støtter lovforslaget om at indføre  

 fripladsordninger  

 i skolefritidsordningerne (SFO). Socialdemokratiet konstaterer samtidig, at  

 et  

 lignende lovforslag allerede kunne have været vedtaget i 2000, men at Venstre  

 ved den lejlighed blokerede for lovforslaget.
Socialdemokratiet hæfter sig  

 ved,  

 at 6.000 familier med lave indkomster vil få glæde af lovforslaget og i  

 gennemsnit spare 4.650 kr. årligt.
Socialdemokratiet finder, at hvis  

 lovforslaget havde været gennemført som ønsket af den tidligere SR-regering,  

 ville mindst lige så mange familier have sparet et lignende stort beløb i det  

 årlige familiebudget, men at Venstre ved sit veto i den daværende  

 folkeskoleforligskreds forhindrede dette.
Socialdemokratiet konstaterer  

 endelig, at Venstre under behandlingen af lovforslaget forklarer sin ændrede  

 holdning med følgende argument: »For 4 år siden sad vi ikke i  

 regering.« Dette udsagn taler vist helt for sig selv.
Det Radikale Venstres  

 medlem af udvalget støtter lovforslaget om friplads i de kommunale  

 skolefritidsordninger.
Der har under udvalgsarbejdet været diskussion om  

 muligheden for at give de frie skolers skolefritidsordninger samme  

 mulighed.
Det Radikale Venstre støtter, at de frie skoler også får  

 denne mulighed, af hensyn til, at også personer med begrænsede  

 økonomiske  

 ressourcer kan søge de frie skoler og benytte deres skolefritidsordninger.
Om  

 det bliver muligt for Det Radikale Venstre at støtte denne konkrete,  

 begrænsede ændring af lov om friskoler og private grundskoler m.v.,  

 afhænger helt af den sammenhæng, som undervisningsministeren måtte ønske at  

 fremsætte lovforslaget i.
Enhedslistens medlem af  

 udvalget bemærker, at der kunne være skabt friplads  

 i skolefritidsordningerne (SFO) i alle kommuner allerede for 4 år  

 siden, da et flertal i Folketinget bestående af den daværende  

 regering (Socialdemokratiet og Det Radikale Venstre), Socialistisk  

 Folkeparti og Enhedslisten havde aftalt det.
Desværre valgte Venstre og  

 Kristeligt Folkeparti som medlemmer af den daværende folkeskoleforligskreds,  

 dengang at nedlægge veto mod indførelse af fripladser  

 i SFOer i alle  

 kommuner.
Tusinder af familier med lave indkomster har siden brugt tusinder  

 af  

 kroner på at betale for SFO-pladser, der ellers kunne have været omfattet af  

 dette lovforslag.
Enhedslisten glæder sig over, at Venstre og  

 Kristendemokraterne nu er blevet klogere, men beklager, at det har taget så  

 forholdsvis lang tid.
Enhedslisten kan desuden  

 tilkendegive at ville støtte, at også SFOer ved frie skoler omfattes af  

 fripladsordningen.
Enhedslisten skal derfor opfordre undervisningsministeren  

 til at fremsætte dette forslag som et selvstændigt lovforslag straks  

 efter  

 nytår i stedet for at blande spørgsmålet om fripladser sammen med  

 ministerens øvrige forslag til ændringer af lov om friskoler og private  

 grundskoler m.v.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

  

  fmd.  

  

 Gitte Lillelund Bech (V)   

 Christian Lund Jepsen (V)   

 Tina Nedergaard (V)   

 Louise Frevert (DF)   

 Karina Sørensen (DF)   

 Helle Sjelle (KF)   

 Else Theill Sørensen (KF)   

 Bodil Kornbek (KD)   

 Carsten Hansen (S)   

 Bjarne Laustsen (S)   

 Pernille Blach Hansen (S)   

 Lene Jensen (S)   

 Thomas Adelskov (S)   

 Aage Frandsen (SF)   

 Margrethe Vestager (RV)  

  

  nfmd.  

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 118 Bilagsnr.
Titel 1 Høringsbrev og høringsliste fra undervisningsministeren 2 Meddelelse om åbning for spørgsmål 3 Høringssvar samt høringsnotat, fra  

 undervisningsministeren 4 Udkast til tidsplan for udvalgets behandling af  

 lovforslaget 5 Endelig tidsplan for udvalgets behandling af lovforslaget 6 Ændringsforslag fra undervisningsministeren 7 1. udkast til betænkning 8 2. udkast til betænkning 9 Notat fra Folketingets Lovsekretariat vedrørende  

 identitetsproblemer 10 Betænkningsbidrag fra undervisningsministeren 11 3. udkast til betænkning Oversigt over spørgsmål og svar vedrørende L 118 Spm.nr.
Titel 1 Spm. om, hvor mange familier der i perioden 2001-2005 ville  

 have fået reduceret deres betaling til skolefritidsordninger, hvis  

 lovforslaget  

 allerede havde været gennemført i 2000, til undervisningsministeren, og  

 ministerens svar samt supplerende svar herpå 2 Spm., om ministeren vil sikre tilsvarende regler for  

 skolefritidsordninger, der er tilknyttet frie skoler, til  

 undervisningsministeren,  

 og ministerens svar herpå 3 Spm. om, hvad det vil koste at sikre tilsvarende regler  

 for skolefritidsordninger, der er tilknyttet frie skoler, til  

 undervisningsministeren, og ministerens svar herpå 4 Spm. om, under hvilke former ministeren vil lave en  

 indholdsbestemmelse af skolefritidsordninger, til undervisningsministeren, og  

 ministerens svar herpå 5 Spm. om, hvad tidsplanen er for denne ændring af  

 skolefritidsordningerne, til undervisningsministeren, og ministerens svar  

 herpå 6 Spm., om ministeren kan bekræfte, at lovforslaget ikke  

 medfører, at forældrebetalingen kan sættes op, til undervisningsministeren,  

 og ministerens svar herpå 7 Spm., om ministeren vil give udvalget en oversigt over,  

 hvilke konsekvenser ministerens ændringsforslag har for de frie skolers  

 økonomi, til undervisningsministeren, og ministerens svar herpå Bilag 2 Et af udvalgets spørgsmål til  

 undervisningsministeren og dennes svar herpå Spørgsmålet og svaret er optrykt efter ønske fra S.
 Spørgsmål 1:
Hvor mange familier ville i perioden 2001-2005 have fået  

 reduceret deres betaling til skolefritidsordninger, hvis lovforslaget  

 allerede  

 havde været gennemført i 2000, og hvor meget ville familierne i gennemsnit  

 have  

 sparet? Supplerende svar:
 I mit svar af 3. december 2004 anførte jeg, at jeg ville  

 indhente bidrag fra Finansministeriet til besvarelse af spørgsmålet.  

 Finansministeriet har efterfølgende anmodet Ministeriet for Familie- og  

 Forbrugeranliggender om bidrag til besvarelse, hvorfra jeg har modtaget  

 følgende:
»De økonomiske og fordelingsmæssige konsekvenser af L 118 er  

 beregnet på lovmodellens daginstitutionsmodel.
Heraf fremgår det, at  

 forslaget  

 vil indebære merudgifter på skønsmæssigt 27,9 mio. kr. til økonomisk friplads  

 og pædagogisk friplads pr. år.
Ca. 6.000 flere familier vil få økonomisk  

 eller  

 pædagogisk friplads og i gennemsnit spare 4.650 kr. årligt i forhold til  

 gældende regler.
 Som beregningsgrundlag i modellen indgår de eneste tilgængelige  

 oplysninger om, hvilke kommuner der yder økonomisk friplads, som vedrører  

 2004,  

 de seneste tilgængelige oplysninger om antal indskrevne i  

 skolefritidsordninger  

 i folkeskolen for 2003 samt registerbaserede oplysninger fra 2002 om  

 forældrenes indkomst fremskrevet til 2005-løn- og prisniveau.
Da der ikke er tilgængelige oplysninger fra årene før 2004 om,  

 hvilke kommuner der har økonomisk friplads til SFOer, er det ikke  

 muligt at  

 opgøre præcist, hvor mange familier der i perioden 2001-2003 ville have fået  

 økonomisk friplads.
Hertil kommer, at de øvrige oplysninger om forældrenes  

 indkomst og antal indskrevne i SFO er fra 2002 og 2003. Derfor vil en  

 beregning  

 for f.eks. 2004 bygge på de samme forudsætninger og således ikke give  

 yderligere information om, hvor mange familier der ville have økonomisk eller  

 pædagogisk friplads.
