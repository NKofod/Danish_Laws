HJVBST U. 180-204 MAJ 1984 Emne: Terrænets benyttelse og markskader.
Ref.: a.
HJVBST U.l80-203, øvelser, administrative foranstaltninger: b.  

 Sikkerhedsbestemmelser for skydning med kamptroppernes våben.
Bilag: l.
Markskaderapport. 2. FKOBST 0.611-1 af JAN l98O, »Terrænets  

 benyttelse« (ej til underafdelinger).
 Erstatter: HJVBST U.180-204 af NOV 1980 HJK skr. 0U.172-895 af 25 MAJ  

 1976.
FORMÅL 1. Denne bestemmelse fastsætter retningslinier for  

 hjemmeværnsenheders og -personels benyttelse af terrænet og skovene samt  

 regler for erstatninger som følge af markskader.
GENERELT 2. Forsvarskommandobestemmelse 0.611-1 af JAN 198O,  

 »Terrænets benyttelse«, der er optrykt som bilag 2 til denne  

 bestemmelse, autoriseres herved til brug i hjemmeværnet.
Bilaget fordeles  

 ikke til underafdelinger, hvorfor disse i tvivlstilfælde henvises til at  

 rette henvendelse til nærmeste foresatte niveau (distrikt eller tilsvarende).  

 Bilagets generelle retningslinier er i koncentreret form anført i det  

 efterfølgende og udbygget på visse områder.
 Bestemmelser for anvendelse af militære øvelsespladser og skydeterræner  

 fremgår af respektive kommandantskabers blivende bestemmelser.
RET OG PLIGT 3. Forsvaret har en ved alders tids hævd hjemlet ret  

 til at færdes overalt i terrænet under forberedelse og gennemførelse af  

 øvelses- og uddannelsesvirksomhed.
 Denne ret forudsætter naturligvis, at der fra forsvarets side tages en  

 række hensyn, og at der ydes erstatning for evt. forvoldt skade.
BEGRÆNSNINGER 4. Statsskovene eller dele deraf i det nordsjællandske  

 område kan holdes lukkede for militær aktivitet i en kortere eller længere  

 årrække (distrikter og tilsvarende vil kende omfanget af begrænsningerne).
Statsskovene er - på jagtdage og dagene umiddelbart før - berettiget til  

 at lukke for øvelser.
Meddelelse skal gives til normale størstebrugere.
 Anmodninger fra skovenes personel skal imødekommes i videst muligt omfang.
Øvelser, der kun berører enkelte eller få lodsejere, bør normalt kun  

 afholdes efter forudgående henvendelse til ejerne.
Det er ikke tilladt at gå  

 ind i private bygninger uden ejerens tilladelse.
 Ovennævnte retningslinier træder ikke i stedet for reglerne om generel  

 avertering af myndigheder m.v., som de er omtalt i ref.a., men supplerer  

 disse.
 Særlige begrænsninger for kørsel med private motorkøretøjer i statsskovene  

 er optaget i pkt. 7.
FORBUD 5. a.
Det er ikke tilladt at gennembryde hegn, at  

 betræde parker, haver, frugtplantager og planteskoler eller at færdes på  

 marker, der er i vækst med korn, rodfrugter, frø, nykløver eller lignende,  

 når dette står i grøde og endnu ikke er afhøstet.
b.
Bivuakering i skove må kun finde sted på de af vedkommende  

 distriktsbestyrer (skovrider, ejer) anviste steder.
c.
Bål må kun antændes på dertil særligt anviste eller indrettede steder.
d.
Henkastning af brændende tændstikker, papir, tændte cigaretter og  

 lignende må ikke ske i eller ved nåleskove, eller hvor der i øvrigt kan være  

 fare for antændelse.
e.
Skydning samt anvendelse af kanonslag og andre sprængmidler må ikke  

 finde sted i nærheden af husdyr eller ved pelsfarme.
f.
Ved stråtækte bygninger og letfængelige genstande samt på steder med  

 let antændelig vegetation må ikke anvendes ild, sprængmidler, røg- og  

 signalammunition.
g.
Affald af enhver art skal fjernes og må ikke nedgraves.
 Ovennævnte punkt e. og f. træder ikke i stedet for bestemmelserne i ref.  

 b. og de sikkerhedsafstande, der er fastsat heri.
ALMINDELIGE FORHOLD 6. For færdsel på gader, veje og pladser, der er åbne  

 for almindelig færdsel, gælder de i færdselsloven fastsatte bestemmelser.
Ved kørsel i skove, plantager og lignende skal ske anmeldelse til nærmeste  

 skovfoged i hvert enkelt tilfælde.
De i skovene m.v. opsatte skilte skal  

 efterkommes.
Civile flyvepladser og jernbaneterræner må kun betrædes af  

 underafdelingschefer under disses udførelse af tjeneste i forbindelse med  

 tilrettelæggelse og gennemførelse af øvelser.
Uniform eller anden  

 legitimation skal bæres.
SPECIELT FOR SKOVENE 7. Færdsel og ophold i skovene skal ske under størst  

 mulig hensyntagen til skovmiljøet.
Ved kørsel højst 30 km/t og afmærket som  

 anført i pkt. 8.
 Kørsel med civile motorkøretøjer skal begrænses mest muligt på steder hvor  

 private køretøjer normalt ikke vil forekomme på de pågældende tidspunkter.
 Gravearbejder må normalt kun udføres for liggende skytte.
 Forud for benyttelse af statsskove og private skove skal altid ske  

 skriftlig anmeldelse ved benyttelse af en særlig blanket  

 »STATSSKOVBRUGET 610«.
 Tidsterminer og rekvisitionessteder fremgår af bilag 2, der kun er fordelt  

 til distrikter m.fl.
 Kørsel med hjemmeværnets militære stamkøretøjer i statsskove, fremgår af  

 bilag 2 tillæg B, der kun er fordelt til distriktsniveau.
 For anvendelse af civile motorkøretøjer i statsskove, er der indgået en  

 særlig aftale mellem Skovstyrelsen og Hjemmeværnet.
 Uddrag af aftalen:
 »Kørslen må kun finde sted efter forudgående aftale med  

 skovdistrikterne i de enkelte tilfælde.
Bemyndigelse til kørsel med civile motorkøretøjer i statsskove har kun  

 uniformerede chefer og uddannelsesofficerer ved hjemmeværnsregioner og  

 hjemmeværnsdistrikter.
Motorkøretøjerne skal være forsynet med  

 tjenestevognsplade, der angiver myndighedens navn.
Det forudsættes, at  

 kørslen er strengt tjenstlig nødvendig, og at motorkøretøjerne anvendes som  

 led i uddannelses- og øvelsesvirksomhed." AFMÆRKNING AF KØRETØJER 8. Hjemmeværnets motorkøretøjer skal være forsynet med  

 tjenestevognsplader, der angiver myndighedens navn.
 Private motorkøretøjer skal være forsynet med tjenestevognsplade, der  

 angiver myndighedens navn, når disse anvendes som et led i gennemførelse af  

 uddannelse- og øvelsesaktivitet på private veje, og på steder hvor private  

 køretøjer normalt ikke vil forekomme på de pågældende tidspunkt.
 Førere af de private motorkøretøjer skal være uniformerede, med mindre de  

 som et led i uddannelses- og øvelsesvirksomhed skal være civilklædte.
ERSTATNING FOR MARKSKADER 9. Lodsejere m.fl. har, efter dansk rets almindelige  

 erstatningsregel, krav på erstatning for den skade, der måtte blive anrettet  

 på deres ejendom af enheder af forsvaret, herunder hjemmeværnet.
Skader i denne forbindelse betegnes generelt MARKSKADE.
Herved forstås  

 skader, som forsvaret anretter på marker, skove, haver, hegn, veje, pladser,  

 afgrøder, maskiner, bygninger, dyr m.v.
 Behandling af skadesager, klager og uheld m.v. i forbindelse med sejlads  

 finder sted i overensstemmelse med Hjemmeværnsbestemmelse 690-1.
 Behandling af skadesager, klager og uheld m.v. i forbindelse med  

 flyvevirksomhed, finder sted i overensstemmelse med Hjemmeværnsbestemmelse  

 272-3, bilag.
Hjemmeværnets personel skal således være bekendt med bestemmelserne for  

 behandling af markskadesager, at det kan - vejlede lodsejere herom ved henvendelse og - efterleve nedennævnte bestemmelser ved opståede sager.
MARKSKADERAPPORT 1O.
En enhed af hjemmeværnet, som har forvoldt marksskade, skal snarest  

 give den berørte lodsejer, herefter benævnt SKADELIDTE - meddelelse herom.
Forvoldt markskade forsøges i muligt omfang retableret, såfremt skadelidte  

 er indforstået hermed.
Herefter skal enheden forvisse sig om, at skadelidte  

 er tilfreds med retableringen.
 Er dette ikke tilfældet, og skadelidte ønsker erstatning for markskade,  

 meddeles det ham, at MARKSKADERAPPORT, jf. bilag 1, vil blive udfærdiget, og  

 at henvendelse vil finde sted fra den myndighed af hjemmeværnet, som har  

 ansvaret for besigtigelse og afgørelse af den forvoldte skade, i dette  

 tilfælde hjemmeværnsregionen.
 Markskaderapporten udfærdiges af føreren for den enhed (underafdeling,  

 deling, sektion, gruppe eller lignende), som har forvoldt skaden, og så vidt  

 muligt i samråd med skadelidte.
Som det fremgår af markskaderapporten, skal berørte underafdeling eller  

 tilsvarende tage stilling til, hvorvidt der bør gøres ansvar gældende mod det  

 involverede hjemmeværnspersonel for den forvoldte skade.
Underafdelingens  

 skøn bør i hvert enkelt tilfælde vurderes af foresatte myndigheder (distrikt,  

 hjemmeværnsregion, Hjemmeværnskommandoen).
ERSTATNING 11. Der må ikke uden særlig bemyndigelse optages  

 forhandling med skadelidte om et evt. erstatningsbeløb for den forvoldte  

 skade, endsige stilles bestemte beløb i udsigt over for skadelidte.
Såfremt  

 skadelidte har fremsat et beløb som erstatningskrav, anføres dette på  

 markskaderapporten.
 Indberetning om markskade udfærdiges desuden i de tilfælde, hvor det,  

 uanset lodsejerens umiddelbare reaktion, kan vurderes, at der senere kan  

 blive tale om en markskadesag.
 Den forvoldte markskade bør fra skadelidtes side i muligt omfang  

 fastholdes i uforandret/uretableret stand, indtil repræsentanter fra  

 vedkommende myndighed har besigtiget skaden.
RAPPORTERING Såfremt flere enheder af hjemmeværnet har været involveret i samme skade,  

 udfærdiger - efter aftale de implicerede enheder imellem - een af de  

 skadevoldende enheder en markskaderapport, idet der i rapporten oplyses om de  

 øvrige enheder, der har været impliceret i den forvoldte skade.
 Såfremt en markskade ikke er rapporteret af den skadevoldende enhed, skal  

 den enhed eller myndighed, der i den anledning modtager henvendelse fra  

 skadelidte, være denne behjælpelig.
 Uanset hvem skadevoldende enhed er, skal den enhed eller myndighed, til  

 hvem skadelidte henvender sig, udfærdige markskaderapport over den forvoldte  

 skade, og dette gøres uanset henvendelsens form.
