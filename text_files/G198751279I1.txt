Formålet med registeret er at lette administrationen af patienters økonomiske midler, som sygehusvæsenet ifølge gældende regler er forpligtet til at administrere samt fremstilling af oversigter, opgørelser, herunder kasse- og regnskabsbilag.
Personkreds: Registeret må kun indeholde oplysninger om personer, der er indlagt eller bliver behandlet på det pågældende sygehus, herunder oplysninger om værger eller lavværger, pårørende eller andre, herunder bopælskommune og evt.
sagsbehandler, som yder/har ydet økonomisk bistand, eller som modtager/har modtaget økonomiske midler fra disse personer.
Endvidere indeholder registeret oplysninger om bankkonti, girokonti og lignende, der berøres af sygehusvæsenets administration af patienters økonomiske midler.
Herudover kan der indgå oplysninger om personale, der deltager i administrationen af patienternes økonomiske midler.
 Ikrafttrædelsesdato: 18/03/1987. Erstatter tidligere forskrifter.
