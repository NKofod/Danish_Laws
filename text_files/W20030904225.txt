Kendelse fra Pressenævnet i sag nr.  

 134/2002 K har ved advokat Palle Melchior Jensen klaget til  

 Pressenævnet over en artikel bragt i Ugeavisen, Karup, den 27. november  

 2002, idet han mener, at god presseskik er tilsidesat.
 I artiklen hed det blandt andet:
" Poul  Erik  Skammelsen og Dags Dato var igen helt fremme  

 blandt andet med en grov historie om en fars sex-misbrug af sin datter   og  

 så var og er de Jehovas Vidner.
I 1976 bollede denne satan til en far sin 12-årige  

 datter tyk, og gudhjælpemig om han ikke bagefter kværkede den  

 lille nyfødte pige.
Og så snakker vi ikke mere om det.
Nej, det  

 tror da fanden.
I denne besynderlige sekt foregår der underlige og  

 modbydelige ting, og så dækker de over hinanden, det afviste en  

 repræsentant fra sekten godt nok, men   man skal "hore" meget  

 før der falder brænde ned og når det så falder  

 rammer det som regel de forkerte.
En modbydelig historie, som ingen  

 åbenbart kan eller vil gøre noget ved.
Man dækker sig.
" Klageren har anført, at der er tale om meget grove  

 ærekrænkende og agtelsesforringende udsagn, uanset at klager ikke  

 er nævnt ved navn.
Der er tale om manglende respekt for klagers  

 integritet og krav om dels beskyttelse af privatlivets fred og dels mod  

 ubeføjet krænkelse.
Faktum i sagen er, at alle sigtelser mod  

 klager er frafaldet, på trods af at politiet har foretaget meget  

 grundige undersøgelser.
Det er således ikke muligt at  

 føre sandhedsbevis for disse udsagn.
Ved at viderebringe disse  

 udokumenterede sigtelser gør bladet sig skyldig i en  

 overtrædelse af straffelovens § 267 og i en tilsidesættelse af  

 god presseskik.
Bladet har oplyst, at der ikke er tale om en artikel, men  

 om en tv-klumme.
Bladets redaktør kommenterede blandt andet  

 udsendelsen Dags Dato på TV 2. Bladet har henvist til følgende  

 citater fra udsendelsen: "Hendes far misbrugte hende seksuelt.
Som  

 12-årig fødte hun hans barn.
Faren slog barnet ihjel.
Som voksen  

 fortalte hun sin historie til deres sekt, Jehovas Vidner, men her var svaret  

   hold mund".
Bladet har anført, at man har svært ved at  

 se, at man skulle have overtrådt noget som helst, da hele historien er  

 blevet vist på TV 2. Bladets redaktør har alene kommenteret det,  

 som han så ligesom flere hundredtusinde andre danskere den  

 pågældende aften.
Bladet har svært ved at se, at man skulle  

 have fremsat grove ærekrænkende udsagn mod en anonym  

 sekt-mand.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
 De påklagede udsagn er offentliggjort i en artikel,  

 der har karakter af en kommentar til tv-udsendelser vist i ugens løb.  

 Da der alene er tale om kommentarer til allerede offentliggjorte oplysninger,  

 finder nævnet, at bladet ikke har handlet i strid med god presseskik.
 Afsagt den 12. februar 2003.
