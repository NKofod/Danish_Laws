 Landbrugsministeriet fastsætter i medfør af § 35 i lov om jagt og  

 vildtforvaltning, jfr. lovbekendtgørelse nr. 57 af 11. februar 1983 (* 1)  

 nedennævnte bestemmelser for Vestamager vildtreservat i Københavns amt.
 § 1. Vildtreservatet omfatter:
a.
Matr. nr. 1 a Koklapperne, Tårnby og matr. nr. 890 Sundby Overdrev,  

 København.
b.
Søterritoriet i en bredde af 150 meter, regnet fra højeste, daglige  

 vandstandslinie ud for den del af Matr. nr. 1 a Koklapperne, Tårnby, der er  

 beliggende syd for et punkt på dæmningen 500 meter syd for motorvejsbroen  

 mellem Amager og Avedøre Holme.
§ 2. På de i § 1 nævnte områder er det forbudt at udøve jagt på elle r på anden måde at ombringe, indfange eller forjage pattedyr og fugle.
Stk. 2. Miljøministeriet kan dog efter aftale med Landbrugsministeriets  

 Vildtforvaltning udøve jagt på pattedyr, agerhøne og fasan samt gennemføre  

 regulering af skadevoldende vildt, jfr.
Landbrugsministeriets bekendtgørelse  

 nr. 654 af 10. december 1982 på den del af vildtreservatet, der er beliggende  

 nord og øst for Reservatvej, Nihøjevej og Sydmøllevej.
 § 3. På den del af det i § 1, litra a, nævnte matr. nr. 1 a ,  

 Koklapperne, Tårnby, der er beliggende; syd og vest for Reservatvej og dennes  

 forlængelse til Granatvej; vest og syd for Sydmøllerhøj; vest for Sydmøllevej  

 samt på den i dette område beliggende del af dæmningen med skråninger og  

 Dæmningsvej, er færdsel til fods, cykling, ridning samt enhver form for  

 motorkørsel forbudt.
Stk. 2. Bestemmelsen i stk. 1 gælder ikke for offentlige myndigheder s færdsel i forbindelse med administration af arealer, anlæg og lovgivning  

 under disse.
 Stk. 3. På det i § 1, litra b, nævnte vandområde er færdsel med  

 skydevåben, fortøjning af både og andre fartøjer ved dæmningen forbudt.
 § 4. Det er forbudt at indsamle eller ødelægge æg.
 § 5. Landbrugsministeriets Vildtforvaltning kan, når særlige forhold  

 taler derfor, dispensere fra bestemmelserne i §§ 2-4 efter forudgående  

 forhandling med Miljøministeriet.
 § 6. Overtrædelse af bestemmelserne i §§ 2-4 straffes i medfør af  

 jagtlovens § 51, stk. 4 med bøde, for så vidt strengere straf ikke er  

 forskyldt efter den øvrige lovgivning.
 § 7. Bekendtgørelsen træder i kraft den 31. december 1987. Samtidig  

 hermed ophæves bekendtgørelse af 15. juni 1984 om Vestamager vildtreservat.
