 Landsskatteretskendelse af 27. maj 2002 vedr. kapitalpension.
 As klage vedrører 60 % afgift af tilsvaret ved ophævelse af  

 kapitalpensionsordning.
Det  

 fremgår af sagen, at klageren den 27. februar 1992 oprettede en  

 kapitalpensionsordning i en bank.
Klageren foretog siden oprettelsen i 1992  

 og  

 indtil udbetalingen den 14. december 1999 løbende indbetalinger til  

 kapitalpensionsordningen.
 I  

 1994 blev klageren syg på grund af dissemineret sklerose, og tilkendtes den  

 18.  

 juli 1994 højeste førtidspension af de sociale myndigheder.
 Den  

 31. december 1994 fratrådte klageren sin stilling som tjenestemand i X  

 kommune  

 med fuld tjenestemandspension.
I  

 efteråret 1999 opsagde klageren sin kapitalpension i banken, idet det  

 opsparede  

 beløb i alt 48.583 kr. udbetaltes den 14. december 1999 fratrukket afgift til  

 staten.
Netto udbetaltes herefter 19.483 kr.
 De  

 stedlige skattemyndigheder har ved den påklagede afgørelse anset afgift at  

 skulle svares med 60 % af det fra kapitalpensionsordningen udbetalte beløb  

 eller 29.100 kr., jf. pensionsbeskatningslovens § 28, jf. § 20, stk. 1, nr.  

 5,  

 samt jf. §§ 25-27.
Skattemyndighederne  

 har bl.a. henvist til, at klageren ikke ophævede kapitalpensionsordningen i  

 forbindelse med tilkendelsen af højeste førtidspension, men derimod fortsatte  

 indbetalingerne til ordningen.
Ifølge administrativ praksis har reglen i  

 pensionsbeskatningslovens dagældende § 25, nr. 2, været administreret  

 således,  

 at hvis kontohaveren indbetalte på en kapitalpensionsordning efter  

 berettigelsen  

 til højeste eller mellemste førtidspension er konstateret af de sociale  

 myndigheder, anses senere ophævelse at ordningen ikke for sket i forbindelse  

 med invaliditeten og således i utide i lovens forstand.
Der er henvist til  

 ligningsvejledningen for 1999 pkt.
A.C.1.2.4.5. Det fremgår heraf, at  

 adgangen  

 til at ophæve en kapitalpensionsordning til lav afgift er betinget af, at  

 kontohaveren bliver varigt uarbejdsdygtig efter kontoens oprettelse.
En  

 dokumenteret forværring af kontohaverens invaliditetstilstand efter kontoens  

 oprettelse vil kunne begrunde ophævelse at ordningen.
Fortsætter  

 invalidepensionisten med at indbetale til sin kapitalpensionsordning efter,  

 at  

 denne er blevet berettiget til højeste eller mellemste førtidspension, skal  

 hævninger på ordningen opfattes som ophævelse i utide med de deraf følgende  

 afgiftsmæssige konsekvenser.
Dette resultat har skattemyndighederne anført  

 som  

 gældende ret for så vidt angår klagerens ophævelse af  

 kapitalpensionsordningen  

 før ikrafttrædelsen af lov nr. 294 af 29. april 2000, hvorefter der er skabt  

 hjemmel for afgiftsberigtigelse alene med 40 % i sådanne ophævelsestilfælde.
 Told-  

 og Skattestyrelsen har for Landsskatteretten tiltrådt den påklagede  

 afgørelse,  

 og bl.a. yderligere henvist til, at ophævelsen af klagerens pensionsordning  

 omfattes af hovedreglen i pensionsbeskatningslovens § 28, og ikke af  

 undtagelsesbestemmelsen i den dagældende § 25, nr. 2, hvorfor der er hjemmel  

 for en afgift på 60 %.
 Klagerens  

 repræsentant har over for Landsskatteretten nedlagt påstand om, at afgift  

 alene  

 svares med 40 % af det udbetalte kapitalpensionsbeløb i henhold til  

 pensionsbeskatningslovens § 25, stk. 1, nr. 2.
Til  

 støtte for den nedlagte påstand har repræsentanten bl.a. gjort gældende, at  

 det  

 klart fremgår af pensionsbeskatningslovens § 25, stk. 1, nr. 2, at der alene  

 skal svares afgift på 40 % ved udbetaling af en kapitalpensionsordning til  

 ejeren efter, at denne er tilkendt højeste eller mellemste førtidspension af  

 de  

 sociale myndigheder.
Efter ordlyden kan en kapitalpensionsordning således  

 udbetales mod, at der betales en afgift på 40 % på et hvilket som helst  

 tidspunkt efter indtruffen invaliditet, som berettiger ejeren til at oppebære  

 højeste eller mellemste førtidspension efter reglerne i lov om social  

 pension.  

 Der er i pensionsbeskatningsloven ikke belæg for, at afgiftsberigtigelse på  

 40  

 % alene kan finde sted ved udbetaling umiddelbart efter, at førtidspensionen  

 er  

 blevet tilkendt.
Skattemyndighedernes restriktive fortolkning af  

 pensionsbeskatningslovens § 25, stk. 1, nr. 2, hvorefter der skal ske  

 afgiftsberigtigelse med 60 %, såfremt der foretages indbetaling til en  

 kapitalpensionsordning efter, at ejeren er blevet tilkendt højeste eller  

 mellemste førtidspension af de sociale myndigheder, og ordningen således ikke  

 ophæves i forbindelse hermed, kan således ikke tiltrædes.
Dagældende  

 praksis er anført at have været bestemt af to forhold: Det første er  

 skatteminister Isi Foighels svar på spørgsmål 72, jf. "Skat 1987,  

 nr. 5,  

 side 320, hvor skatteministeren tilkendegav, at en førtidspensionist kan  

 ophæve  

 sin kapitalpensionsordning til normalafgift på 40 % betinget af, at  

 vedkommende  

 bliver varigt uarbejdsdygtig og dermed førtidspensionist efter kontoens  

 oprettelse, medens personer, der allerede var varigt uarbejdsdygtige  

 (førtidspensionister)  

 ved kontoens oprettelse, først kan hæve kapitalpensionsordningen til  

 normalafgift ved det fyldte 60. år.
Det andet forhold er departementets svar  

 til en bank af 20. marts 1992, hvori departementet anførte, at såfremt en  

 kontohaver efter at være blevet berettiget til at opnå højeste eller  

 mellemste  

 førtidspension ikke ønsker at få udbetalt opsparingen, men at foretage  

 yderligere indbetalinger, skal udbetaling fra kontoen før det 60. år  

 beskattes  

 efter reglerne om ophævelse i utide.
 Departementets  

 udvidende og skærpende fortolkning, hvorefter den pågældende kontohaver  

 fratages muligheden for senere at hæve opsparingen til normalafgift 40 %,  

 såfremt der er foretaget indbetalinger på opsparingen efter tilkendelse af  

 højeste eller mellemste førtidspension, er gjort gældende ikke at have  

 fornøden  

 hjemmel.
Forhøjelser  

 kræver klar hjemmel i lovgivningen, idet der ikke kan fortolkes i skærpende  

 retning ud over, hvad lovens tekst berettiger til.
Således fornøden hjemmel  

 foreligger konkret ikke.
 Folketinget  

 har efterfølgende ved lov nr. 194 af 29. april 2000 ændret bestemmelsen i  

 pensionsbeskatningslovens § 25, stk. 1, nr. 2 med virkning fra 1. maj 2000.  

 Det  

 fremgår nu, at såfremt en kapitalpensionsordning er oprettet før tilkendelse  

 af  

 højeste eller mellemste førtidspension, skal der alene svares en afgift på 40  

 %, selv om der er indbetalt på ordningen efter invaliditetens indtræden.
Der  

 er endvidere ikke mulighed for skattespekulationsmuligheder selvom den af  

 skattemyndighedernes anlagte fortolkning ikke følges.
Ud fra en ren  

 skattemæssig betragtning vil det tværtimod være en fordel at hæve hele  

 opsparingen på tidspunktet for tilkendelsen af førtidspensionen, for derefter  

 at indskyde beløbet på ny.
Derved vil kontohaveren for 2. gang spare  

 marginalskatten  

 på samme indskud.
 Det  

 er herefter gjort gældende, at der ikke er det fornødne grundlag for at  

 fastholde den gennemførte afgiftsberigtigelse på 60 %.
 For  

 Landsskatteretten er bl.a. fremlagt:
·  

  

 	  

    

 Forhandlingsnotat ·  

  

 	  

    

 Skatteminister Isi Foighels svar på spm.  

 72, jf.
Skat 1987 ·  

  

 	  

    

 Skatteminister Ole Stavads svar på spm.
S  

 1219 fra Helge Adam Møller i 1999 ·  

  

 	  

    

 Meddelelse fra Skatteministeriet af 9.  

 januar 1998 om legalitetskravet  jf.
TfS 1998.137 ·  

  

 	  

    

 Højesterets dom af 14. august 1996 om  

 tegningsretter i relation til favørkurselementet, jf.
TfS 1996.654 ·  

  

 	  

    

 Artikel i TfS 1999.237 ·  

  

 	  

    

 Lovforslag nr. 168 af 20. januar 2000 om  

 ændring af pensionsbeskatningsloven.
 Landsskatteretten skal  

 udtale:
Det  

 følger af pensionsbeskatningslovens § 28, at der ved udbetaling fra en  

 kapitalforsikring eller opsparing i pensionsøjemed i tilfælde, der ikke  

 omfattes af lovens § 20, stk. 1, nr. 5, eller §§ 25-27, svares en afgift på  

 60  

 % af det udbetalte beløb.
Af lovens dagældende § 25, jf. bestemmelsens nr. 2,  

 følger, at der svares en afgift på 40 % af kapitalforsikring i pensionsøjemed  

 og opsparing i pensionsøjemed ved udbetaling til ejeren efter indtruffen  

 invaliditet, som berettiger ejeren til at oppebære højeste eller mellemste  

 førtidspension efter reglerne i lov om social pension eller til at få  

 forsikringssummen udbetalt i medfør af policens bestemmelser om udbetaling  

 ved  

 invaliditet.
 Det  

 er alene gjort gældende, at udbetalingen af klagerens pensionsordning er  

 omfattet af pensionsbeskatningslovens dagældende § 25, nr. 2.
 Pensionsudbetalinger  

 som ikke omfattes af lovens udtrykkeligt nævnte bestemmelser i § 20, stk. 1,  

 nr. 5, samt dagældende §§ 25-27, er omfattet af lovens § 28. I forslag til  

 lov  

 om ændring af pensionsbeskatningsloven (L 168 som fremsat den 20. januar 2000  

 og vedtaget som lov nr. 294 af 29. april 2000) er det om gældende ret på  

 fremsættelsestidspunktet anført, at kapitalpension ikke hidtil kunne  

 udbetales  

 med 40 %´s afgift, hvis der var indbetalt til kapitalpensionsordningen efter  

 indtruffen invaliditet, jf. herved skatteministerens  

 fremsættelsesbemærkninger  

 til lovforslaget.
Reglen  

 i § 25, nr. 2 har i administrativ praksis efter det oplyste været praktiseret  

 som anført af Told- og Skattestyrelsen frem til den nævnte lovændring i 2000,  

 jf. bl.a. ligningsvejledningen 1999, pkt.
A.C.1.2.4.5, samt jf. tillige  

 bemærkningerne til loven.
Loven havde til formål at ændre denne  

 regelanvendelse  

 og tillade, at der kunne ske pensionsindbetalinger efter sygdommens indtræden  

 med adgang til at hæve pensionen med lav afgift, hvilket fremgår af  

 bemærkningerne.
 Ordlyden  

 af § 25, nr. 2, var efter lovændringen følgende:
ved udbetaling til ejeren på grund af varigt nedsat  

 funktionsevne, der er indtruffet efter oprettelsen af kapitalforsikringen  

 eller  

 opsparingen i pensionsøjemed, og som berettiger ejeren til at oppebære  

 højeste  

 eller mellemste førtidspension efter reglerne i lov om social pension eller  

 til  

 at få forsikringssummen udbetalt i medfør af policens bestemmelser om  

 udbetaling ved invaliditet, Retten  

 finder henset til lovens ordlyd før og efter lovændringen, at der ikke har  

 været tilstrækkelige holdepunkter for den administrative begrænsning af  

 pensionsbeskatningslovens dagældende § 25, nr. 2, som blev fastlagt ved  

 Skatteministeriets brev til Unibank af 20. marts 1992. Begrænsningen følger  

 ikke direkte af bestemmelsen i den hidtidige formulering, og heller ikke af  

 de  

 oprindelige bemærkninger fra 1970. Bemærkningerne til L 168 fra 2000 kan ikke  

 medføre, at myndighederne efterfølgende er bundet til en bestemt fortolkning  

 af  

 den gamle lovbestemmelse.
Herefter  

 og henset til det af repræsentanten  

    

  

 i  

 øvrigt anførte finder retten, at ophævelsen af klagerens pensionsordning er  

 omfattet af lovens § 25, nr. 2, således at der alene skal svares afgift på 40  

 %, uanset at klageren fortsatte med at indbetale til pensionsordningen efter  

 den indtrufne invaliditet.
Der bemærkes herved, at der ikke ses at have  

 foreligget omgåelseshensigt.
 Den  

 påklagede afgift nedsættes i overensstemmelse hermed.
