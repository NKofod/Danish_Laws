Bekendtgørelse om uddannelsen til  

 glarmester I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 glarmester.
Uddannelsens mål § 2. Uddannelsens mål er, at eleven gennem  

 teoretisk og praktisk helhedsorienteret skoleundervisning og  

 opfølgende uddannelse i praktikvirksomheden, opnår sociale,  

 almene, personlige og faglige erhvervsrettede kvalifikationer og kompetencer  

 som glarmester, således at den uddannede glarmester kan 1)	planlægge og udføre de af samfundet til  

 fagområdet stillede opgaver i den forventede kvalitet og i henhold til  

 samfundets love, regler og traditioner, 2)	søge information og træffe valg med hensyn til  

 materialer, konstruktions- og montagemetoder samt planlægge,  

 tilrettelægge og udføre arbejdsopgaver i samarbejde med  

 øvrige faggrupper på arbejdsstedet, 3)	orientere sig om regler og lovgivning vedrørende byggeri  

 herunder arbejdsmiljø, brandsikring, licitation, tilbudsgivning og  

 kvalitetssikring, 4)	planlægge og udføre opgaverne i respekt for det lokale,  

 nationale og internationale miljø, 5)	drive selvstændig erhvervsvirksomhed inden for  

 glarmesterfaget, 6)	selvstændigt og rutineret planlægge, beskrive og  

 udføre korrekt glarmesterarbejde inden for nybyggeri, ombygning og  

 reparation under iagttagelse af kvalitets- og produktionsmæssige  

 hensyn, 7)	rådgive og vejlede om funktionsglas, samt 8)	planlægge, beskrive, udføre og montere  

 billedindramninger, blyindfattede ruder, opgaver i glasinventar,  

 autorudearbejde, vinduesrenovering samt facade- og tagkonstruktion i  

 profilaluminium.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Bygge og anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er Glarmesterfagets  

 faglige udvalg.
 § 4. Uddannelsen varer mindst 3 år og 6  

 måneder og højst 3 år og 11 måneder.
Stk. 2. Uddannelsen omfatter et obligatorisk  

 grundforløb på 10 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 9, 5,  

 5 og 5 uger, der omfatter grundfag, områdefag, bundne specialefag og  

 valgfag.
Undervisningen omfatter desuden 1 uges valgfri specialefag, der kan  

 ligge i tilknytning til skoleperioderne eller på et andet tidspunkt  

 under hovedforløbet.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 kan  

 fraviges ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene samt i de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. For personer, der er fyldt 25  

 år, og som har relevant erhvervserfaring, kan skolen efter  

 samråd med det faglige udvalg tilrettelægge et særligt  

 uddannelsesforløb, bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusive eventuelt suppleringskursus, jf. § 7, må ikke overstige  

 35 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 10 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 8. Elever kan fritages for dele af uddannelsen  

 på baggrund af relevant uddannelse eller beskæftigelse efter  

 anvisningen i vejledning til bekendtgørelsen.
 Stk. 2. Elever kan i øvrigt fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
 1)	Vindue og inventar, begynderniveau, 2,0  

 uger.
Eleven har begyndende erfaringer med at opmåle og tilskære  

 glas, samt foretage almindeligt forekommende montering, og med forarbejdning  

 af glas ved hulboring, slibning og polering.
Eleven har kendskab til  

 glasfremstillingsmetoder og anvendelse af glas.
 2)	Indramning, begynderniveau, 1,0 uge.
 Eleven opnår begyndende færdigheder i at samle  

 billedrammer og montere billedmateriale i samme, herunder kendskab til valg  

 af materialer, værktøj og metode.
 3)	Motiv, bly og præcision, begynderniveau, 1,0 uge.
 Eleven kan foretage opmåling på ramme, udføre  

 arbejdstegning til skabeloner, tilskære glas, samle og montere  

 blyruden i ramme og kan overholde gældende lovgivning for arbejde med  

 bly.
 4)	Aluminiumsbyggeri, begynderniveau, 0,5 uge.
Eleven har begyndende færdigheder i at tildanne og samle  

 almindeligt forekommende profiler, og viden om profilaluminiums  

 anvendelsesmuligheder i byggeriet.
Der gives ikke karakter i faget.
 5)	Autoglas, begynderniveau, 0,5 uge.
Eleven har begyndende færdigheder i at tage model,  

 tilskære glas og montere glasset med profilgummi og kender almindeligt  

 anvendte glastyper, materialer og værktøjer.
Der gives ikke  

 karakter i faget.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk, niveau F, 2 uger.
 2)	Materialeforståelse, 1 uge.
 3)	Matematik, niveau F, 1 uge.
 4)	Samfundsfag, niveau F, 1,5 uge.
 5)	Stil, form og farve, 0,5 uge.
 6)	Økonomi, 1 uge.
 Stk. 2. De i stk. 1, nr. 3 og 5, nævnte grundfag  

 påbegyndes i grundforløbet.
 § 11. Undervisningen i hovedforløbet  

 omfatter følgende områdefag:
 1)	Glasforarbejdning og montage, rutineniveau, 2,0 uger.
Eleven skal kunne udføre skæring, slibning, polering og  

 hulboring i almindeligt forekommende glastyper og have færdigheder i  

 tilskæring af profilitglas.
Eleven skal kunne montere forarbejdet glas  

 i bygningskomponenter.
Eleven skal kunne udføre modeller og ud fra  

 disse tildanne og montere balusterglas.
 2)	Indramning, rutineniveau, 1,0 uge.
 Eleven skal kunne foretage indramning, herunder  

 hjørneforstærkning, af malerier og tekstiler, herunder  

 vælge materialer, værktøj og metode i henhold til  

 billedmateriale.
 3)	Vinduesrenovering, rutineniveau, 1,0 uge.
Eleven skal kunne tilstandsvurdere og udføre reparation og  

 renovering af vinduesrammer, samt ombygge og klargøre for montering af  

 isoleringsruder, forsatsruder og tætningslister.
Eleven skal endvidere  

 kunne rådgive og vejlede om funktionsglas og vedligeholdelse af  

 vinduer.
 4)	Blyindfattede ruder, rutineniveau, 1,0 uge.
Eleven skal kunne fremstille blyruder, herunder foretage  

 opmåling og inddeling af almindeligt forekommende blyruder.
Eleven skal  

 kunne overholde gældende miljøkrav for arbejde med bly og  

 loddematerialer.
 5)	Glasinventar, rutineniveau, 0,5 uge.
 Eleven skal kunne foretage glasbearbejdninger ved anvendelse af slibe-  

 og boreudstyr i forbindelse med opbygning og fremstilling af montrer,  

 glashylder og spejlvægge m.v., herunder valg af lim og beslag.
 6)	Aluminiumsarbejde 1, rutineniveau, 1,0 uge.
 Eleven skal kunne forarbejde og samle almindeligt anvendte  

 aluminiumsprofiler ved anvendelse af forskellige samlingsmetoder, herunder  

 kunne anvende systemkataloger og udarbejde skære- og styklister.
 7)	Autorudearbejde 1, rutineniveau, 1,0 uge.
Eleven skal kunne udføre skabeloner, foretage tilskæring  

 og montering af lamineret glas i forskellige typer af gummiprofiler.
Eleven  

 skal kunne foretage omlægning (tætning) og udskiftning af  

 lamineret og hærdet glas i fuldsvejste gummilister inden for  

 autoområdet.
Eleven skal opfylde Arbejdstilsynets krav for at kunne  

 arbejde med de materialer, der er omfattet af Arbejdsmarkedsstyrelsens kursus  

 i personlig sikkerhed ved arbejde med isocyanater og epoxyharpikser, herunder  

 have fornødent certifikat.
Stk. 2. Undervisningen i områdefag i  

 hovedforløbet varer i alt 7,5 uger § 12. Til uddannelsen er knyttet følgende  

 bundne specialefag:
 1)	Indramning og passepartout, avanceret niveau, 1,5 uge.
Eleven skal kunne foretage opklæbning og laminering af billeder,  

 herunder vurdere et billedes muligheder for fremhævelse ved anvendelse  

 af passepartout, under hensyntagen til æstetik og funktion.
Eleven skal  

 kunne udføre passepartouter i forbindelse med ovenstående samt  

 bevaringsværdige indramninger.
 2)	Glastage og glasoverdækning, rutineniveau, 1,0 uge.
Eleven skal kunne udføre montage af glastage, herunder have  

 kendskab til dimensionering af glas og gældende lovkrav til glas,  

 konstruktioner og bygninger.
Eleven skal have viden om principper for  

 opbygning og montering af forskellige former for ovenlys og kunne foretage  

 reparationer på disse.
Eleven skal kunne foretage montering af  

 profilitglas.
Eleven skal kunne montere glas i forskellige systemer ved  

 anvendelse af forskellige former for fastgørelse.
 3)	Tegningsforståelse, rutineniveau, 1,0 uge.
Eleven skal kunne anvende bygningstegninger, herunder have viden om  

 koter, med henblik på måltagning.
Eleven skal kunne læse  

 oversigts- og detailtegninger og kunne udføre de geometriske  

 konstruktioner, der forekommer i forbindelse med udførelsen af  

 glarmesterarbejdet.
Eleven skal have kendskab til de afbildningsmetoder,  

 symboler og illustrationsmetoder, der anvendes i tekniske tegninger til  

 bygnings- og glaskonstruktioner.
Endvidere skal eleven ud fra tegninger og  

 beskrivelser kunne udarbejde materialelister og prisberegninger.
 4)	Aluminium 2, avanceret niveau, 1,0 uge.
Eleven skal kunne anvende systemkataloger og foretage valg af systemer  

 og udarbejde styklister herunder have kendskab til valg af monteringsmetode i  

 og ved tilslutning til eksisterende bygninger.
Eleven skal have  

 grundlæggende kendskab til statik i forbindelse med forståelse  

 for profildimensionering.
Eleven skal kunne forarbejde og montere  

 systemprofiler.
 5)	Autorudearbejde 2, avanceret niveau, 1,0 uge.
Eleven skal kunne foretage montering og udskiftning af limede  

 autoruder samt kunne reparere rude med stenslag ved anvendelse af godkendt  

 metode.
Eleven skal endvidere kunne foretage reparation og udskiftning af  

 sideruder med både manuel og elektrisk rudehejs.
§ 13. Undervisningen i hovedforløbet  

 omfatter desuden valgfri specialefag, der giver eleven færdigheder i en  

 særlig disciplin i tilknytning til uddannelsens obligatoriske fag eller  

 giver eleven særlige kvalifikationer på et af uddannelsens  

 fagområder.
Valgfri specialefag varer en uge, jf. dog § 4, stk. 4.
 Stk. 2. Eleven og virksomheden vælger specialefag efter  

 anvisningerne i vejledningen til denne bekendtgørelse, jf.  

 hovedbekendtgørelsen.
 Stk. 3. Skolen fastsætter i den lokale uddannelsesplan,  

 hvilke skoleophold der af hensyn til de nødvendige faglige  

 kvalifikationer evt. skal være gennemført før det enkelte  

 valgfri specialefag.
 Stk. 4. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4 uger.
Praktikuddannelsen § 15. Målene med praktikuddannelsen er, at  

 eleven opnår færdighed og rutine i arbejdsdiscipliner, metoder,  

 materialer og værktøj, som almindeligvis anvendes inden for  

 glarmesterfaget.
Eleven skal beskæftiges med varierende arbejdsopgaver  

 således, at der gives oplæring i arbejdsdiscipliner og  

 således, at praktikuddannelsen sammen med skoleuddannelsen fører  

 til, at eleven kan nå uddannelsens samlede mål, jf. § 2,  

 stk. 1.
 Uddannelsesbog m.v.
 § 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Karakteren ved svendeprøven udtrykkes ved en af  

 de betegnelser uden tal, som er angivet i nedenstående skala:
1) Under 6 Ikke antaget.
2) 6,0 - 8,4 Antaget.
3) 8,5 - 9,4 Antaget med ros.
4) 9,5 - 10,9 Antaget med bronzemedalje.
5) 11   13 Antaget med sølvmedalje.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren, ellers er det en  

 standpunktskarakter.
Svendeprøve § 19. Ved uddannelsens afslutning afholder det  

 faglige udvalg en svendeprøve, der varer 3 dage og finder sted i ugen  

 efter sidste skoleperiode.
Bekendtgørelse om eksamensordning ved  

 erhvervsskolerne finder tilsvarende anvendelse.
Svendeprøven  

 består af en skriftlig prøve og en praktisk prøve.
Stk. 2. Opgaverne stilles af det faglige udvalg.
Elever, der  

 ønsker det, kan få opgaverne læst op.
 Stk. 3. Elevernes løsning af opgaverne bedømmes  

 af 4 skuemestre udpeget af det faglige udvalg, med lige mange fra  

 arbejdsgiver- og arbejdstagerside.
§ 20. Den skriftlige prøve består af  

 opgaver inden for område- og specialefag.
Skriftligt og elektronisk  

 opslagsmateriale, herunder elevens egne notater, og regnemaskiner må  

 anvendes.
 § 21. Den praktiske prøve består af  

 en eller flere fremstillingsopgaver inden for område- og specialefag.  

 Opgaverne indeholder disciplinerne:
 1)	Rudearbejde i træ.
 2)	Glasarbejde.
 3)	Indramning.
 4)	Blyarbejde.
 5)	Aluarbejde og glasdør.
 6)	Autorudearbejde.
 Stk. 2. Ved bedømmelsen af den praktiske prøve  

 lægges vægt på det håndværksmæssige og  

 helhedsindtrykket for hver enkelt af de discipliner, der er nævnt i  

 stk. 1.
 § 22. Karakteren for den skriftlige prøve  

 indgår i den samlede karakter for svendeprøven vægtet med  

 l/10 og karakteren for den praktiske prøve med 9/10. Eleven har  

 bestået, hvis det vægtede gennemsnit uden afrunding er mindst 6.  

 Resultatet af den afsluttende eksamen (svendeprøven) udtrykkes ved en  

 af de betegnelser uden tal, som er angivet i § 17, stk. 2.
§ 23. Elever, der ikke består  

 svendeprøven har ret til én ny svendeprøve.
Hvis eleven  

 er forhindret i at deltage i eller fuldføre svendeprøven  

 på grund af sygdom, har eleven ret til en svendeprøve på  

 et senere tidspunkt.
Det faglige udvalg fastsætter tidspunktet for  

 prøven efter samråd med eleven og praktikvirksomheden.
 Stk. 2. Elever kan indgive klage til det faglige udvalg over  

 forhold vedrørende svendeprøven, hvis klagen er begrundet i de  

 forhold, som er nævnt i eksamensbekendtgørelsens § 44,  

 stk. 3. Det faglige udvalg træffer afgørelse, om der skal  

 ske ombedømmelse eller gives tilbud om omprøve, eller om klagen  

 ikke kan tages til følge.
Skolebevis og afsluttende praktikerklæring § 24. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført og betingelserne i stk. 2 er  

 opfyldt, jf. dog stk. 3.
 Stk. 2. Følgende betingelser skal være opfyldt  

 for udstedelse af skolebevis:
 1)	Eleven skal have opnået et gennemsnit på mindst  

 karakteren 6 i grundfagene ved skolens bedømmelse efter § 18,  

 stk. 1.
 2)	Eleven skal have opnået et gennemsnit på mindst 6 i  

 områdefag og specialefag ved skolens bedømmelse efter § 18,  

 stk. 3.
 § 25. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Svendebrev § 26. Ved uddannelsens afslutning udsteder det  

 faglige udvalg et uddannelsesbevis, svendebrev, til eleven som dokumentation  

 for, at eleven har opnået kompetence inden for uddannelsen, jf.  

 § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 24, afsluttende praktikerklæring(er)  

 for praktikuddannelsen er udstedt, jf. § 25, og svendeprøven er  

 bestået, jf. § 22.
Kapitel 5 Ikrafttrædelses- og overgangsbestemmelser § 27. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 712  

 af 28. juli 1994 om uddannelsen til glarmester.
 Stk. 3. Den i stk. 2 nævnte bekendtgørelse  

 finder dog anvendelse for elever, der på  

 ikrafttrædelsestidspunktet er begyndt på et uddannelsesforhold i  

 henhold til uddannelsesaftale.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
