Bekendtgørelse af  

  

 lov om vederlag og pension m.v. for de danske medlemmer  

  

 af Europa-Parlamentet Herved bekendtgøres lov nr. 1094 af 29. december 1999 om  

 vederlag og pension m.v. for de danske  

 repræsentanter  

 i  

 Europa-Parlamentet med de ændringer, der følger af § 3 i lov nr.  

 996 af 9. december 2003. Den bekendtgjorte lovtekst gælder først fuldt ud ved  

 indenrigs- og sundhedsministerens nærmere bestemmelse herom, jf. § 5,  

 stk. 2, i lov nr. 996 af 9. december 2003, der gengives i  

 bekendtgørelsens  

 slutning.
 § 1.  

  

 Der  

 tilkommer de danske medlemmer af Europa-Parlamentet et vederlag.
 Stk. 2.  

  

 Vederlaget  

 beregnes efter de til enhver tid i lov om valg til Folketinget fastsatte  

 bestemmelser for grundvederlag til medlemmer af Folketinget.
 Stk. 3.  

  

 Et medlem  

 oppebærer vederlag fra dagen for valget eller, hvis vedkommende er indtrådt i  

 anledning af et andet medlems død eller udtræden af Europa-Parlamentet, fra  

 dagen efter, at det hidtidige medlem er afgået ved døden eller udtrådt af  

 Europa-Parlamentet, og indtil udgangen af den måned, hvori medlemmet ophører  

 at  

 være medlem af Europa-Parlamentet.
 Stk. 4.  

  

 Medlemmerne  

 er forpligtet til at modtage det i stk. 1, jf. stk. 2 og 3,  

 fastsatte  

 vederlag.
 § 2.  

  

 De  

 til enhver tid i lov om valg til Folketinget fastsatte bestemmelser om  

 eftervederlag  

 for medlemmer af Folketinget finder tilsvarende anvendelse for de danske  

 medlemmer af Europa-Parlamentet, hvis medlemskab ophører ved valg eller ved  

 udtræden på grund af sygdom, idet medlemsperioder i Europa-Parlamentet ved  

 eftervederlagets beregning sidestilles med medlemsperioder i Folketinget.
§ 3.  

  

 De  

 til enhver tid efter lov om valg til Folketinget gældende bestemmelser om  

 pension og efterindtægt for medlemmer af Folketinget finder tilsvarende  

 anvendelse for de danske medlemmer af Europa-Parlamentet, idet  

 medlemsperioder  

 i Europa-Parlamentet ved pensionens beregning sidestilles med medlemsperioder  

 i  

 Folketinget.
Medlemsperioder, hvori den pågældende samtidig har været medlem  

 af  

 Folketinget og Europa-Parlamentet, medregnes dog ikke dobbelt.
 § 4.  

  

 Finansministeren kan efter indstilling fra Folketingets Udvalg for  

 Forretningsordenen ændre eller ophæve bestemmelser om ydelser i henhold til  

 denne lov med henblik på tilpasning til de ydelser, der fra  

 Europa-Parlamentet  

 gives medlemmerne.
 § 5.  

  

 Hvor der efter den til enhver tid gældende lov om valg til Folketinget  

 tilkommer Folketingets formand, Folketingets Præsidium eller et udvalg under  

 Folketinget beføjelser vedrørende ydelser til medlemmer af Folketinget, som  

 tilsvarende ydes til medlemmer af Europa-Parlamentet efter denne lov, udøves  

 beføjelserne af finansministeren.
 § 6.  

  

 Finansministeren kan bemyndige Finansstyrelsen til at udøve sine beføjelser  

 efter denne lov.
 Stk. 2.  

  

 Finansministeren kan fastsætte regler om adgang til at påklage afgørelser,  

 der  

 er truffet i henhold til bemyndigelser efter stk. 1, herunder at  

 afgørelserne ikke kan indbringes for anden administrativ myndighed.
§ 7.  

  

 Loven træder i kraft dagen efter bekendtgørelsen i Lovtidende og har virkning  

 fra den 1. januar 2000. Samtidig ophæves lov nr. 225 af 31. maj 1979 om  

 vederlag og pension m.v. for de danske repræsentanter i Europa-Parlamentet  

 (De  

 Europæiske Fællesskabers Forsamling) Stk. 2.  

  

 Loven har  

 ikke virkning for repræsentanter i Europa-Parlamentet, hvis hele medlemstid  

 ligger forud for den 1. januar 2000, samt sådanne repræsentanters efterladte.  

 Disse bevarer retten til ydelser efter de hidtil gældende regler.
 Stk. 3.  

  

 De  

 forskrifter, der er udstedt efter lov nr. 225 af 31. maj 1979 om vederlag og  

 pension m.v. for de danske  

 repræsentanter i  

 Europa-Parlamentet (De Europæiske Fællesskabers Forsamling) som ændret ved  

 lov  

 nr. 159 af 11. april 1984, lov nr. 960 af 19. december 1986, § 50 i lov  

 nr. 746 af 7. december 1988 og § 7 i lov nr. 346 af 2. juni 1999,  

 forbliver i kraft, indtil de ophæves eller afløses af regler udstedt efter  

 denne lov.
 Stk. 4.  

  

 Bekendtgørelse nr. 396 af 29. juli 1981 om omkostningstillæg for de danske  

 repræsentanter i Europa-Parlamentet (De Europæiske Fællesskabers Forsamling)  

 ophæves.
 § 8.  

  

 Loven gælder ikke for Færøerne og Grønland.
I lov nr. 996 af 9. december 2003, hvis § 3 nr. 1 ændrer affattelsen af lovens titel,  

 § 1, stk. 1, § 2 og § 3, 1. pkt., nr. 2 ændrer affattelsen af § 1, stk.  

 3, nr. 3 ændrer affattelsen af § 1, stk.  

 4, nr. 4 ændrer affattelsen af § 4, fastsættes i § 5, at loven træder i  

 kraft den 12. december 2003, jf. dog stk. 2.
Stk. 2.  

  

 Indenrigs-  

 og sundhedsministeren fastsætter tidspunktet for ikrafttrædelsen af lovens  

 titel, § 1, § 2, stk. 1, § 5, stk. 1, § 6,  

 stk. 2, § 8, § 14, stk. 1, § 37, stk. 3,  

 § 41, § 42, stk. 1 og 2, og § 43 i lov om valg af danske  

 repræsentanter til Europa-Parlamentet som ændret henholdsvis affattet ved  

 denne  

 lovs § 1, nr. 1-3 og 5-11, samt tidspunktet for ikrafttrædelsen af  

 lovens  

 titel, § 1, stk. 1, 3 og 4, og §§ 2-4 i lov om vederlag og  

 pension m.v. for de danske repræsentanter i Europa-Parlamentet som ændret ved  

 denne lovs § 3, og tidspunktet for ikrafttrædelsen af § 2,  

 stk. 1, i lov om vederlag og pension m.v. for ministre som ændret ved  

 denne lovs § 4. Ministeren kan herunder fastsætte, at de nævnte  

 ændringer  

 eller dele af disse træder i kraft på forskellige tidspunkter.
Ministeren kan  

 endvidere bestemme, hvornår de nævnte ændringer eller dele af disse har  

 virkning, og kan fastsætte, at de nævnte ændringer eller dele af disse har  

 virkning på forskellige tidspunkter.
