Erstatningsansvarslovens § 26  tortgodtgørelse ved forbrydelser mod kønssædeligheden m.v., nævnets j.nr. 11-520-19265 Ansøger blev i 2000 som 5-6 årig udsat for et seksuelt overgreb af en mandlig bekendt til hendes mor.
Det fremgik af sagen, at skadevolder blandt andet ved vold tvang ansøger ned på en seng og indførte sit lem i hendes kønsdel.
Ansøger erindrede ikke, om skadevolder havde sædafgang.
Af sagen fremgik det bl.a. af en indberetning fra efteråret 2000 fra ansøgers børnehave, at ansøger markant skiftede adfærd startende i slutningen af august 2010. Hun begyndte at have ufrivillig afføring, hvilket indebar, at hun begyndte at bruge ble igen.
Hun var desuden meget modstræbende, når hun skulle vaskes og gøres ren.
Ansøger fortalte i 2010 sin mor om overgrebet.
Politiet opgav at finde gerningsmanden.
Da ansøger var under 18 år på ansøgningstidspunktet, og idet nævnet, bl.a. på baggrund af indberetningen fra børnehaven, anså det for godtgjort, at der var sket en straffelovsovertrædelse i form af seksuelle krænkelser af en mindreårig, valgte nævnet at se bort fra en eventuel forældelse af sagen.
Nævnet lagde i den forbindelse vægt på, at forholdet ikke var forældet efter straffeloven, og at ansøger ville være blevet tilkendt tort-godtgørelse, såfremt skadevolder var blevet dømt.
Endelig lagde nævnet vægt på, at forholdet blev anmeldt cirka 1 måned efter, ansøger fortalte en myndig person om overgrebet.
Ansøgers advokat søgte om 60.000  70.000 kr. i godtgørelse for tort.
Nævnet tilkendte ansøger 30.000 kr., idet nævnet lagde vægt på karakteren af overgrebet og ansøgers alder på gerningstidspunktet, samt at over-grebet skete før den generelle forhøjelse i 2002 til det dobbelte af tortgodtgørelsernes størrelse.
