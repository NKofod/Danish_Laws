 § 1.  Ved Sejerøbugten forstås i denne vedtægt  

 fiskeriterritoriet øst for en linje fra pynten af Røsnæs over Sejerøs N-pynt  

 til Gniben på Sjællands Odde.
§ 2.  Under udsætningen af redskaber skal enhver  

 fisker søge undgået, at hans redskaber kommer andre redskaber så nær, at de  

 ikke kan holdes klar af hinanden.
Den, der sidst har begyndt udsætningen af  

 sine redskaber, skal vige for den, der har begyndt først.
Viser det sig ved  

 dragningen af redskaberne, at disse er blevet uklare, og det bliver  

 nødvendigt at kappe, skal dette altid ske på egne redskaber.
 § 3.  For at kunne nyde den ved fiskerilovgivningen  

 hjemlede almindelige beskyttelse for fiskeri på lovlig indtaget fiskeplads,  

 skal alle redskaber være afmærkede efter reglerne i gældende lov om  

 saltvandsfiskeri.
Stk. 2.  Den fisker, der på vedtægtsområdet efter  

 forudgående anmeldelse har indtaget plads til fiskeri med bundgarn, uden at  

 kunne eller ville drive fiskeri på det pågældenden sted, skal straks  

 underrette fiskerikontrollen, om hvilke pladser han ikke kommer til at  

 benytte.
De pågældende pladser betragtes herefter som afgivet og er frie til  

 fornyet vedtægtsmæssig indtagelse.
Stk. 3.  Ubenyttede pæle og afmærkninger skal straks  

 optages, når fiskeriet afsluttes eller afbrydes, jfr. bestemmelserne i  

 fornævnte lov.
Det er dog tilladt at lade afmærkning for torske- og rejeruser  

 samt for makrel- og sildegarn forblive stående under redskabernes tørring,  

 dog ikke udover 2 dage, for så vidt fiskeriet agtes drevet på ny på samme  

 sted.
§ 4.  Indtagelse af bundgarnspladser skal ske ved  

 anmeldelse til fiskerikontrollen efter de i gældende lov om saltvandsfiskeri  

 givne bestemmelser.
Anmeldelsen til fiskerikontrollen skal ske skriftligt.
 Stk. 2.  Den, der har erhvervet en bundgarnsplads,  

 bevarer fortrinsretten til denne i henhold til de derom i den til enhver tid  

 gældende lov om saltvandsfiskeri fastsatte bestemmelser.
§ 5.  Sideafstanden mellem bundgarn skal være mindst  

 565 meter, og den inderste radpæl skal anbringes på 1,5 meter vand.
Udsættes  

 bundgarn i rækker fra landgrunden eller fra landløse grunde, må yderste  

 hovedpæl i rækken ikke anbringes på større dybde end 10 meter.
Stk. 2.  Torskeruser skal have en indbyrdes afstand på  

 mindst 50 meter.
Torskeruser skal altid vige for bundgarn.
 Stk. 3.  Faststående silde- og makrelgarn må ikke  

 anbringes hinanden nærmere end 100 meter.
Stk. 4.  Rødspætte-, torske-, makrel- og sildegarn må  

 ikke anbringes bundgarn nærmere end 125 meter.
Sættes redskab for svaj, skal  

 der mellem bundgarn og det svajende redskab i enhver stilling være en afstand  

 på mindst 125 meter.
 § 6.  Fiskeri med trawl og snurrevod må ikke ske  

 nærmere ved udsattte bundgarn end 40 meter, ligesom forankring af  

 bundgarnspæle til siderne ikke må ske længere ud end 40 meter.
 § 7.  I tilfælde, hvor de interesserede fiskere er  

 enige derom, skal der intet være til hinder for, at redskaber kan anbringes  

 med indbyrdes mindre afstand end i denne vedtægt fastsat.
 § 8.  Hvor flere fiskere ønsker at indtage  

 fiskepladser, og forholdene i øvrigt egner sig herfor, må fiskeredskaber ikke  

 anbringes med større indbyrdes afstand end anført i § 5. I tvivlstilfælde kan  

 det efter fiskernes begæring afgøres af fiskerikontrollen, om forholdene  

 kræver større afstand mellem redskaberne.
 § 9.  Trawlfiskeri er forbudt overalt på  

 vedtægtsommrådet.
 Stk. 2.  Fra trawlforbuddet gælder følgende undtagelser.
 1. SKOVLTRAWL, der overalt i redskabet har en  

 maskestørrelse på mindst 90 mm, og hvis indretning og anvendelse i øvrigt er  

 i overensstemmelse med de til enhver tid i gældende lov om saltvandsfiskeri  

 for skovltrawl givne bestemmelser.
 2. ÅLESKOVLTRAWL indrettet og anvendt i  

 overensstemmelse med de i henhold til gældende lov om saltvandsfiskeri for  

 åleskovltrawl givne bestemmelser.
Stk. 3.  SNURREVOD med mindre maskestørrelse end 90 mm  

 overalt i redskabet må ikke anvendes på vedtægtsområdet.
I øvrigt må kun  

 snurrevod indrettet og anvendt på den i gældende lov om saltvandsfiskeri  

 angivne måde anvendes på vedtægtsområdet.
 § 10.  De i § 9 anførte mindstemål anses for  

 iagttaget, når et fladt måleredskab af en tykkelse af 2 mm og med en bredde  

 svarende til det påbudte mindstemaskemål let kan gå igennem den i nettets  

 længderetning diagonalt strakte maske, når nettet er vådt.
 § 11.  Fiskeri med not under en hvilken som helst form  

 er forbudt overalt på vedtægtsområdet.
 § 12.  For alle forhold, hvorom der ikke i denne  

 vedtægt er givet særlige bestemmelser, gælder bestemmelserne i den til enhver  

 tid gældende lov om saltvandsfiskeri.
§ 13.  Overtrædelse af bestemmelserne i § 2, § 3, stk.  

 2 og 3, § 5, § 6, § 9 og § 11, straffes med bøde.
Med samme straf anses den  

 der undlader at efterkomme de påbud og ordrer som fiskerikontrollen giver i  

 henhold til denne vedtægt.
 Stk. 2.  Overtrædelse af bestemmelserne i § 5 og 6, er  

 undergivet privat påtale.
 Stk. 3.  Med hensyn til konfiskation gælder såvel  

 saltvandsfiskerilovens som borgerlig straffelovs regler.
 Foranstående i henhold til lov nr. 195 af 26. maj 1965 om saltvandsfiskeri  

 udarbejdede vedtægt stadfæstes herved således, at den træder i kraft 15.  

 august 1976, fra hvilket tidspunkt den under 26. januar 1909 med tillæg af  

 29. juli 1931 stadfæstede vedtægt bortfalder.
 FISKERIMINISTERIET, DEN 31. JULI 1976.
P.
Dalsager.
/C.
Flensborg.
