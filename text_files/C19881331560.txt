1. Indledning I henhold til Landbrugsministeriets bekendtgørelse nr. 681 af 27. oktober  

 1987 om tillægsafgift på mælk og mejeriprodukter kan mælkeproducenter, der  

 har gennemført eller agter at gennemføre investering i mælkeproduktionen, og  

 som har landbrug som hovederhverv, tildeles en basisandel under forudsætning  

 af, at investeringen anses for strukturelt velbegrundet.
Der skal bestå et  

 afballanceret forhold mellem den tildelte mængde og produktionsfaciliteterne,  

 herunder det for mælkeproduktionen disponible areal.
Ansøgning kan indgives  

 på grundlag af de i pkt. 2 anførte forhold.
Vejledningen omfatter også ansøgninger om tildeling for afgiftsåret  

 1988/89, ud fra godkendt ansøgning for tidligere afgiftsår.
Sådanne  

 ansøgninger er i det følgende betegnet »genansøgninger« og er  

 omtalt særskilt under pkt. 8.
 Det anbefales, at den omhandlede etablering, investering m.v. ikke  

 gennemføres, før Mælkeudvalget har besvaret den indsendte ansøgning.
2. Hvilke forhold kan danne grundlag for ansøgning om  

 basisandel 2.1. Ansøgningsgrundlag.
 Ansøgning om basisandel (mælkekvote) kan ske på grundlag af følgende  

 forhold:
 Ansøgningsgrundlag 11: Etablering på bedrifter, hvorfra der har  

 været leveret mælk inden for 5 år før etableringen, enten på et tidspunkt,  

 hvor der var en basisandel på bedriften, eller på et tidspunkt før 1. april  

 1984. Hertil reserveres 18 mill. kg basisandele i afgiftsåret 1988/89.
Ansøgningsgrundlag 12: Etablering på andre bedrifter, end omfattet  

 af ansøgningsgrundlag 11. Der kan maksimalt tildeles en basisandel svarende  

 til 60 køer.
Hertil reserveres 4 mill. kg basisandele i afgiftsåret 1988/89.
Ansøgningsgrundlag 13: Investeringer i udvidelse af  

 staldkapaciteten til malkekøer, idet investeringer omfatter såvel  

 investeringer med som uden forbedringsplan.
Der skal haver været leveret mælk  

 fra bedriften på et tidspunkt siden 31. marts 1983, og hvis leverancen er  

 sket efter 1. april 1984, skal der samtidig have været knyttet en basisandel  

 til bedriften.
Hertil reserveres 7 mill. kg basisandele i afgiftsåret  

 1988/89.
Ansøgningsgrundlag 14: Ekstraordinære forhold, herunder brand og  

 ekspropriation.
Hertil reserveres 1 mill. kg basisandele i afgiftsåret  

 1988/89, idet kvalificerede ansøgninger kan imødekommes, selv om den  

 reserverede mængde overskrides.
 De anførte mængder basisandele omfatter ikke kun den mængde, der ved  

 godkendelse kan tildeles i 1988/89, men også den mængde, der i henhold til  

 godkendelsen skal tildeles i de efterfølgende afgiftsår, såfremt ansøger  

 opfylder forudsætningen for godkendelsen.
 2.2. Forklaring til ansøgningsgrundlag.
 2.2.1. Etablering (ansøgningsgrundlag 11 og 12) omfatter  

 overtagelse af en bedrift, idet overtagelsen kan ske ved køb eller  

 forpagtning.
 Etablering kan også ske ved, at ansøger køber en del af en bedrift, idet  

 der skal købes mindst 50 % (som ideel part) af samtlige driftsmæssige aktiver  

 på den bedrift, der købes en del af.
 Ved etablering i form af interessentskab (I/S) skal hver parthaver købe  

 den forholdsmæssige andel (1/2, 1/3 etc.) af samtlige driftsmæssige aktiver.
 Hvis overtagelse af en del af en bedrift sker ved forpagtning, kan  

 overtagelsen ikke danne grundlag for ansøgning om basisandel.
 Hvis den bedrift, der købes en del af, omfatter en særskilt ejendom, som  

 drives uafhængigt af bedriftens malkekvæghold, kan denne ejendom holdes uden  

 for overdragelsen.
 2.2.2. Investeringer (ansøgningsgrundlag 13) i udvidelsen af  

 kapaciteten til malkekøer skal ske i form af flere båse til malkekøer,  

 herunder sengebåse m.v., og i øvrigt skal investeringen indebære en udvidelse  

 af den totale staldkapacitet til malkekvægholdet.
Udvidelsen skal være på mindst 25 % i forholdt til den hidtidige kapacitet  

 (båse) til malkekøer.
Ved forbedringsplaner kan der ske godkendelse ved en  

 mindre udvidelse, dog ikke under 10 % i de tilfælde, hvor forbedringsreglerne  

 max. tillader 15 % udvidelse.
 Ved forbedringsplaner skal investeringsbeløbet vedrørende kostalde  

 kodkendes som tilskudsberettiget efter forbedringsloven.
 Investeringen i øget staldkapacitet til malkekøer skal være strukturelt  

 velbegrundet, og i øvrigt skal investeringen være udførligt beskrevet samt  

 veldokumenteret.
Andre investeringer, f.eks.i øget kapacitet til ungdyr samt vedrørende  

 malkning, udmugning, miljøkrav og besætning er ikke tilstrækkelige som  

 ansøgningsgrundlag.
Tilsvarende gælder overtagelse af landbrugsareal samt  

 investeringer vedrørende dyrkning, opbevaring og tildeling af foder.
 2.2.3. Ekstraordinære forhold (ansøgningsgrundlag 14) omfatter  

 brand og ekspropriation, og derudover kan helt ekstraordinære sygdomsforhold  

 o.l. danne grundlag for ansøgning om basisandel I forbindelse med evt.  

 retablering af produktionsapparatet er der mulighed for en øget tildeling,  

 såfremt dette skønnes strukturelt velbegrundet.
 2.2.4. Hvis de forudsætninger, der danner grundlag for godkendelsen af  

 ansøgningen, ikke bliver opfyldt, eller hvis de meddelte oplysninger er  

 ukorrekte, vil den tildelte basisandel helt eller delvist blive inddraget.
3. Hvem kan søge om basisandel 3.1. Ansøger skal have landbrug som hovederhverv eller vil tage landbrug  

 som hovederhverv inden for en forudsat frist.
 Hovederhvervskravet anses for opfyldt, når ejeren eller forpagteren af den  

 pågældende bedrift anvender mere end halvdelen af arbejdstiden ved  

 selvstændigt jordbrug, og mindst halvdelen af den samlede indkomst hidrører  

 herfra.
 Vedrørende forbedringsplaner anvendes dog hovedhvervskravet, som dette  

 administreres af Jordbrugsdirektoratet i disse sager, og i disse tilfælde kan  

 hustruovertagelse accepters, såfremt hustruen opfylder de relevante  

 kriterier.
 3.2. Der kan ikke ske tildeling af basisandel, hvis ansøger eller dennes  

 evt. parthaver(e) vedrørende bedriften modtager ophørspræmie i henhold til  

 Rådets forordning nr. 1336/86 af 6. maj 1986.
4. Generelle begrænsninger for ansøgning om basisandel 4.1. Investeringer m.v., herunder etablering, der danner grundlag for  

 ansøgningen, skal planlægges gennemført eller være foretaget inden for 3 år  

 før indgivelse af ansøgningen.
Tilsvarende skal ekstraordinære forhold være  

 indtruffet inden for 3 år før indgivelse af ansøgningen.
Hvis en investering  

 gennemføres i etaper, kan dette maximalt ske over 3 år.
 4.2. Investeringen, herunder etableringen, skal være strukturelt  

 velbegrundet, og der skal bestå et afbalanceret forhold mellem den tildelte  

 mængde (basisandel) og produktionsfaciliteterne, herunder det for  

 mælkeproduktionen disponible areal.
 4.3. Såfremt der på en bedrift er accepteret en ophørsordning med  

 udbetaling af præmie, kan der ikke på samme bedrift foretages en tildeling af  

 basisandel i de efterfølgende to afgiftsår.
 4.4. Hvis der ved denne ansøgningsrunde (1988/-89) bliver godkendt en  

 ansøgning om basisandel, kan samme ansøger ikke få godkendt, en ny ansøgning  

 for samme bedrift før afgiftsåret 1992/93. Denne begrænsning gælder dog ikke  

 ved ansøgning på grundlag af ekstraordinære forhold og heller ikke for  

 genansøgninger, jvf. pkt. 1 i vejledningen.
 5. Indsendelse af ansøgning m.v.
5.1. Ansøgning skal ske til Mælkeudvalget og på det af udvalget  

 udarbejdede ansøgningsskema »Afgiftsåret 1988/89«, idet relevante  

 dokumentation skal vedlægges.
Henvendelser til Mælkeudvalget i brevform eller  

 på anden måde er ikke gyldige som ansøgninger.
 Ansøgninger, skal være Mælkeudvalget i hænde senest den 31. oktober 1988,  

 såfremt en evt. tildeling skal påregnes at kunne være gældende for  

 afgiftsåret 1988/89.
 Ansøgninger, der er Mælkeudvalget i hænde før den 20. juni 1988,  

  vil med hensyn til den i pkt. 6 nævnte prioritering blive betragtet som  

 indgået denne dato.
 5.2. Ansøgningen skal være forsynet med ansøgers underskrift, og der er i  

 ansøgningen afsat plads til en erklæring fra en sagkyndig konsulent.
 5.3. Ansøgningens indhold og dokumentation er underkastet kontrol af  

 Statskontrollen med Mejeriprodukter og Æg m.m.
 5.4. Mælkeudvalgets afgørelse vil blive meddelt den enkelte ansøger.
 5.5. Ansøgningen vil blive behandlet af Mælkeudvalget ud fra de af  

 Landbrugsministeriet fastsatte retningslinier.
6. Prioritering af ansøgninger 6.1. der bliver foretaget en prioritering af ansøgningerne, hvis de  

 mængder basisandele, der er til rådighed for de enkelte grundlag, ikke er  

 tilstrækkelig til de kvalificerede ansøgninger.
 Inden for de enkelte ansøgningsgrundlag er der følgende mængder  

 basisandele til rådighed i afgiftsåret 1988/89, idet grundlagene er nærmere  

 beskrevet under pkt. 2 i vejledningen:
 Ansøgningsgrundlag 14 (ekstraordinære forhold) er ikke omfattet af  

 prioriteringen.
 Prioriteringen omfatter heller ikke ansøgninger om tildeling i  

 afgiftsåret 1988/89 på grundlag af godkendt ansøgning i tidligere afgiftsår  

 (de såkaldte genansøgninger, jvf. pkt. 1 i vejledningen).
6.2. Prioriteringen vil i første omgang ske ved, at kvalificerede  

 ansøgninger vil få tildelt basisandele i den rækkefølge, de er Mælkeudvalget  

 i hænde.
Ansøgninger, der er Mælkeudvalget i hænde før den 20. juni 1988, vil  

 hensyn til prioriteringen blive betragtet som indgået denne dato.
 Hvis den mængde, der er afsat til et ansøgningsgrundlag, bliver opbrugt på  

 en bestemt dato, og der denne dato er indgået flere ansøgninger, end der er  

 basisandele til, vil den yngre få tildelt før den ældre.
 6.3. De ansøgninger, der ikke er basisandele til, vil blive afvist.
7. Vejledning vedrørende de enkelte punkter i  

 ansøgningsskemaet Ved genansøgninger, d.v.s. ansøgning om tildeling på grundlag af godkendt  

 ansøgning i tidligere afgiftsår, jvf. pkt. 1 i vejledningen, skal pkt. 2, 4  

 og 6 i ansøgningsskemaet ikke udfyldes.
 Det skal bemærkes, at 2. 3. ciffer i nedenstående punkter henviser til  

 punktet i ansøgningsskemaet, f.eks. svarer nedenstående pkt. 7.1.1. til pkt.  

 1.1. i skemaet.
7.1.1. Under pkt. 1.1. anføres ansøgers navn, adresse og CPR-nr.
Hvis der  

 er flere parthavere, f.eks. ved interessentskab (I/S), skal der under pkt.  

 1.1. anføres den, der normalt tegner bedriften.
 De øvrige parthaveres navne, adresser, CPR-nr. m.v. skal anføres under  

 pkt. 9.
 7.1.2. Under pkt. 1.2. skal oplyses, om ansøger har landbrug som  

 hovederhverv, idet dette er en betingelse for at få tildelt en basisandel.  

 Hovederhvervskravet er beskrevet under pkt. 3.1. i vejledningen.
Hvis hovederhvervskravet ikke er opfyldt på ansøgningstidspunktet, skal  

 anføres den dato, fra hvilken ansøger påregner at have hovederhverv inden for  

 landbruget.
Denne frist vil være bestemt af tidspunktet for gennemførelse af  

 etablering m.v.
 Det er en forudsætning for godkendelsen af ansøgningen, at ansøger  

 opfylder hovederhvervskravet fra den i ansøgningen anførte dato.
 Hvis der fra anden side, f.eks. ved opnåelse af lån m.v. til yngre  

 jordbrugere, er aftalt en dato for opfyldelse af hovederhvervskravet, er  

 denne dato den seneste, der må anføres i denne ansøgning.
 Ved etablering i form af et interessentskab (I/S), jvf. pkt. 2.2.1., skal  

 hovederhvervskrabet opfyldes af alle de parthavere, der køber en del af  

 bedriften.
7.2. Under pkt. 2 anførtes, hvilket ansøgningsgrundlag, der ansøges under,  

 jvf. pkt. 2.1. i vejledningen.
En beskrivelse af investeringen m.v. skal  

 foretages under pkt. 10 i ansøgningsskemaet, og det er væsentligt, at denne  

 beskrivelse er fyldestgørende.
 7.3. Pkt. 3. skal kun udfyldes, hvis der søges på grundlag af en godkendt  

 ansøgning i tidligere afgiftsår, de såkaldte genansøgninger, jvf. pkt. 1 i  

 vejledningen.
 7.4. Pkt. 4. skal kun udfyldes, hvis mælkeleverancen er ophørt, idet det  

 er af betydning, hvornår leverancen er ophørt, jvf. pkt. 2.1. i vejledningen.
 Har leveringsophøret fundet sted inden for de sidste 5 år før  

 etableringsdatoen, skal der indsendes dokumentation, der viser  

 ophørsdatoen.
 7.5.1. Under pkt. 5. skal anføres oplysninger om den bedrift, for hvilken  

 der søges en højere basisandel.
 Hvis ansøger bor på den bedrift, hvortil der ansøges om højere basisandel,  

 vil adressen under pkt. 1.1. være den samme som under pkt. 5.1., men skal  

 anføres begge steder.
7.5.2. Under pkt. 5.2. anføres de ejendomme og arealer, der hører til  

 bedriften.
For hele ejendommen er det kun nødvendigt at anføre matrikelnummer  

 m.v. for hovedparcellen, mens tilforpagtede arealer skal anføres særskilt.  

 Landbrugsareal omfatter kun egentlig anvendt landbrugsareal, d.v.s. ikke  

 skov, plantage, mose o.l.
Ved genansøgninger, jvf. pkt. 1 i vejledningen, skal det oplyses, hvis der  

 er sket til- eller afgang af landbrugsareal i forhold til oplysningerne i  

 ansøgningen for tidligere afgiftsår.
Bemærkning er i denne forbindelse kan  

 anføres nederst på side 3 eller under pkt. 10.
7.5.3. Hvis der søges på grundlag af etablering, skal kopi af underskrevet  

 overdragelsesdokument (slutseddel, skøde eller forpagtningsaftale) vedlægges  

 ansøgningen, hvis overdragelsesaftale (evt. betinget) er indgået.
Er dette  

 ikke tilfældet, skal dokumentet indsendes senere.
 Hvis der til Mælkeudvalget er indsendt ansøgning om overdragelse af den  

 hidtidige basisandel, skal der ikke indsendes overdragelsesdokumenter.
 7.5.4. Kopi af bygningstegninger skal vedlægges.
Bygningstegningerne skal opfylde følgende krav: - skal omfatte alle  

 bygninger til malkekvæg med tilhørende opdræt - påføres bredde og længde for  

 kobåsene, såvel for planlagte som nuværende samt vise bygningernes indvendige  

 mål - skal vise malkeanlæg med angivelse af type (rørmalkning/spandeanlæg) -  

 skal ved løsdriftsstalde vise sengebåse/- hvileareal samt malkestald m.v. -  

 skal vise forholdene før og efter den planlagte udvidelse af kapaciteten til  

 malkekøer - skal være nøjagtige, men behøver ikke at vise den  

 detailprojektering, der er nødvendig for byggeriets gennemførelse Ved vurderingen af staldkapaciteten til malkekøer bliver der taget  

 udgangspunkt id e vejledende normer, der med hensyn til båsebredde m.v. er  

 anført i Håndbog for Driftsplanlægning.
 Vedrørende båsebredde udgør disse normer 120 cm for store køer og 105 cm  

 for Jersey.
 Ved investering i nye kobåse anses normerne for båsebredde opfyldt  

 ved, at bredden er 115 cm for store køer og 100 cm for Jersey.
En udvidelse af staldkapaciteten til køer kan ske både ved nybyggeri og  

 ved ændring af eksisterende bygninger.
De nye kobåse skal etableres i  

 sammenhæng med den hidtidige kostald, og der skal anvendes samme type  

 malkeanlæg til nye og gamle båse.
 Ombygning af nuværende kapacitet for opdræt/- fededyr til kobåse kan ikke  

 betragtes som øget kapacitet til køer, med mindre der samtidig etableres  

 tilsvarende permanent kapacitet til opdræt m.v.
 Se i øvrigt pkt. 7.7.3. og 7.7.5. i vejledningen.
7.6. Pkt. 6 i ansøgningsskemaet skal udfyldes ved ansøgning på grundlag af  

 en forbedringsplan i henhold til forbedringsloven.
Ansøgning om højere  

 basisandel indsendes til Mælkeudvalget, før detailprojektering foretages.
 Forbedringsplaner er omfattet af ansøgningsgrundlag 13, jvf. pkt. 2 i  

 vejledningen.
Kopi af ansøgning til Jordbrugsdirektoratet skal indsendes til  

 Mælkeudvalget samtidig med, at ansøgningen indsendes til  

 Jordbrugsdirektoratet.
I visse tilfælde skal ansøgningen (udkast) dog  

 tilsendes Mælkeudvalget sammen med ansøgning om basisandel, jvf. pkt. 7.7.5.  

 i vejledningen.
 7.7. Udfyldelse af pkt. 7 i ansøgningsskemaet er for nogle punkter (se  

 disse) afhængig af, hvad ansøgningen er baseret på, idet mængderne beregnes  

 på 2 forskellige måder.
 Hvis der ved etablering samtidig foretages en udvidelse af  

 staldkapaciteten til malkekøer, skal koantal m.v. for begge forhold indgå  

 under pkt. 7.1.-7.4. i ansøgningsskemaet.
 7.7.1. Under pkt. 7.1.a. anføres bedriftens basisfedtprocent, som fremgår  

 af den seneste producentmeddelelse (14-dagesmeddelelse) fra Mælkeudvalget.
 Der skal ses bort fra evt. ændring af basisfedtprocenten som følge af, at  

 der ved arealovertagelse er overdraget basisandele, der er sammenlagt med  

 bedriftens hidtidige basisandel.
Pkt. 7.1.b. udfyldes for bedrifter, der endnu ikke har nogen  

 basisfedtprocent.
Dette er tilfældet, hvis bedriften ikke har haft  

 mælkeleverance i 52 uger.
Hvis bedriften således ikke har en basisfedtprocent, skal der under pkt.  

 7.1.b. anføres den forventede gennemsnitlige fedtprocent for de første 52  

 uger efter mælkeleverancens start.
Denne fedtprocent vil danne grundlag for  

 beregningen af tildelt mælkeleverance pr. ko., jvf. pkt. 7.2. på skemaet.
 Bedriftens basisfedtprocent vil senere blive fastsat til det  

 gennemsnitlige fedtindhold i de første 52 ugers mælkeleverance.
7.7.2. Under pkt. 7.2.a. anføres standardleverancen pr. ko., og denne kan  

 aflæses i tabellen bagerst i vejledningen.
Standardleverancen skal svare til  

 den under pkt. 7.1.a. eller 7.1.b. anførte fedtprocent.
 Der kan, hvis der er en begrundelse for en væsentlig afvigelse fra  

 standardleverancen, tildeles en højere eller lavere leverance end denne.
 Under pkt. 7.2.b. kan der søges om en højere leverance end  

 standardleverancen.
 Der skal bemærkes, at der kun i få og helt særlige tilfælde kan  

 godkendes en højere mælkeleverance end standardleverancen.
Dette kan som hovedregels kun ske vedrørende etablering, hvis det kan  

 dokumenteres, at leverancen pr. årsko gennem en årrække har ligget væsentlig  

 over standardleverancen.
Dokumentation i form af kontrolforeningsbilag skal  

 vedlægges.
I øvrigt skal ansøgning om højere leverance pr. ko begrundes under  

 pkt. 7.7.
7.7.3. Pkt. 7.3. udfyldes, hvis der søges på grundlag af etablering  

 (ansøgningsgrundlag 11 og 12), jvf. pkt. 2.1. i vejledningen.
Pkt. 7.3.  

 udfyldes også, hvis der bygges en helt ny kostald, eller hvis der søges på  

 grundlag af ekstraordinære forhold.
Ved staldudvidelse skal derimod udfyldes  

 pkt. 7.5. i skemaet.
 Under pkt. 7.3.a. anføres det antal køer, som de nuværende staldbygninger  

 har kapacitet til, eller som der vil være kapacitet til efter den udvidelse,  

 der evt. er planlagt samtidig med etablering.
Kapaciteten til malkekøer fastsættes som det antal kobåse (sengebåse  

 m.v.), der er i de nuværende bygninger og/eller som der bliver udvidet til  

 ved den planlagte investering, jvf. de vedlagte bygningstegninger.
Der kan  

 kun ske tildeling til kobåse , som har det for bedriften normale malkeanlæg.  

 Under pkt. 7.5.4. i vejledningen er omtalt kravene til bygningstegninger samt  

 vurdering af staldkapacitet.
 Der kan dog maximalt ske tildeling til 60 køer (selv om staldkapaciteten  

 er større), hvis der er tale om etablering på en bedrift, hvorfra der ikke er  

 leveret mælk i 5 år for ud for etableringen (ansøgningsgrundlag 12), jvf.  

 pkt. 2.1. i vejledningen.
Under pkt. 7.3..b.-d. anføres det antal køer. der efter planen forventes  

 opnået i de enkelte afgiftsår, idet der skal anføres det gennemsnitlige  

 koantal for de enkelte år.
Ingen af tallene kan overstige det under pkt.  

 7.3.a. anførte antal.
 7.7.4. Under pkt. 7.4. beregnes tildelingsgrundlaget (også benævnt  

 1983-leverance) ved etablering m.v., jvf. 7.7.3. i vejledningen.
 Tildelingsgrundlaget,, der evt. bliver godkendt for 1988/89, vil blive  

 tildelt i dette afgiftsår, idet tildelingen som hovedregel dog først vil ske,  

 når Mælkeudvalget har modtaget dokumentation for, at den forudsatte  

 etablering, investering m.v. er gennemført.
De godkendt mængder for de følgende afgiftsår vil blive tildelt, uden  

 at ansøger skal indgive ansøgning derom.
Det er dog en betingelse for  

 tildeling, at den pågældende etablering m.v. gennemføres som forudsat, samt  

 at forudsætningerne for godkendelsen i øvrigt er opfyldt.
 Tildelingsgrundlaget kan omregnes til den tilsvarende basisandel ved at  

 tillægge det fast kg-tillæg samt ved at reducere med de gældende reduktions-  

 og suspensionsprocenter.
7.7.5. Pkt. 7.5. udfyldes, hvis der søges på grundlag af investeringer i udvidelse af staldkapaciteten til malkekøer  

 (ansøgningsgrundlag 13), jvf. pkt. 2.1. i vejledningen.
 Under pkt. 7.5.a. anføres det antal ekstra køer, der bliver plads  

 til som følge af staldudvidelsen.
Udvidelsen af staldkapaciteten til malkekøer fastsættes som det antal  

 ekstra kobåse (sengebåse m.v.), der etableres ved staldudvidelsen, jfv. de  

 vedlagte bygningstegninger.
Der kan kun ske tildeling til kobåse, som har det  

 for bedriften normale malkeanlæg.
Under pkt. 7.5.4. i vejledningen er omtalt  

 kravene til bygningstegninger samt vurdering af staldkapacitetet.
For at ansøgningen kan godkendes på grundlag af udvidelsen af  

 staldkapaciteten til malkekøer, skal udvidelsen være på mindst 25 % i forhold  

 til den hidtidige kapacitet (båse) til malkekøer.
Ved forbedringsplaner kan  

 der ske godkendelse ved en mindre udvidelse, dog ikke under 10 %, i de  

 tilfælde, hvor forbedringsreglerne max. tillader 15 % udvidelse.
I sådanne  

 tilfælde skal udkast til ansøgning til Jordbrugsdirektoratet indsendes til  

 Mælkeudvalget sammen med ansøgningen om basisandel.
 Under pkt. 7.5.b.-d. anføres den udvidelse af koantallet, der planlægges  

 gennemført i de enkelte afgiftsår, idet summen af tallene skal være lig med  

 koantallet under pkt. 7.5.a.
 7.7.6. Under pkt. 7.6 beregnes forhøjelsen af tildelingsgrundlaget  

 (1983-leverancen) ved staldudvidelse, jvf. pkt. 7.7.5. i vejledningen.
 Den forhøjelse af tildelingsgrundlaget, der evt. bliver godkendt for  

 1988/89, vil blive tildelt i dette afgiftsår, idet tildelingen som hovedregel  

 dog først vil ske, når Mælkeudvalget har modtaget dokumentation for, at den  

 forudsatte investering er gennemført.
Forhøjelsen for de følgende afgiftsår vil blive tildelt uden, at  

 ansøger behøver at indgive ansøgning derom.
Det er dog en betingelse for  

 tildelingen, at de pågældende investeringer gennemføres som forudsat, samt at  

 forudsætningerne for godkendelsen i øvrigt er opfyldt.
 Den under pkt. 7.6. beregnede forhøjelse af tildelingsgrundlaget kan  

 omregnes til den tilsvarende basisandel ved, at der reduceres med de gældende  

 reduktions- og suspensionsprocenter.
 7.8. Pkt. 8 skal kun udfyldes ved genasøgninger, det vil sige  

 ansøgninger, der er baseret på en godkendt ansøgning i et tidligere  

 afgiftsår, og hvor hele den godkendte forhøjelse endnu ikke er blevet  

 tildelt, jvf. pkt. 1 i vejledningen.
 Ved genansøgninger skal pkt, 2, 4 og 6 i skemaet derimod ikke udfyldes.
 Ansøgninger, der er fodkendt i tidligere afgiftsår, omfatter også  

 ansøgninger, der godkendt af EF-direktoratet og Landbrugsministeriet.
Det skal bemærkes, at det ikke vil bevirke tildeling af højere basisandel,  

 at Mælkeudvalget har godkendt dokumentationen vedrørende investering,  

 etablering m.v.
Der kan derimod indsendes ansøgning til Mælkeudvalget, selv  

 om de forudsætninger, der danner grundlag for godkendelsen af ansøgningen,  

 ikke er opfyldt endnu, men vil blive det.
 Hvis der siden godkendelsen af den tidligere ansøgning er sket ændringer i  

 den plan m.v., som ansøgningen blev godkendt på grundlag af, skal ændringerne  

 i planen beskrives under pkt. 10.
 Hvis der i skema og vejledning kræves indsendt bilagsmateriale i form af  

 bygningstegninger, skøde m.v. vedrørende ejendommen, skal materialet ikke  

 indsendes, hvis dette allerede er sket.
 7.8.1. Under pkt. 8.1. anføres bedriftens basisfedtprocent, som fremgår af  

 den seneste producentmeddelelse (14-dagesmeddelelse) fra Mælkeudvalget.
 7.88.2. Den ansøgte leverance pr. årsko anføres under pkt. 8.2. og skal  

 svare til den leverance, der er godkendt ved tidligere ansøgning.
Er der i brev af 25. marts 1988 meddelt, at bedriftens basisandel er  

 blevet omregnet, skal der ske en tilsvarende omregning af den tidligere  

 godkendte leverance pr. ko, men denne omregning foretages af  

 Mælkeudvalget.
Omregningen er, som vist i brev af 25. marts 1988, en  

 teknisk omregning, der ikke ændrer den tidligere godkendelse af ansøgningen.
I helt særlige tilfælde kan der dog godkendes en højere leverance  

 pr. ko.
Ved ansøgning om dette skal begrundelse herfor anføres under pkt.  

 7.6., og kontrolforeningsbilag vedlægges.
 7.8.3. Pkt. 8.3. udfyldes, hvis der ved godkendelse af den tidligere  

 ansøgning er meddelt, at der er godkendt et endeligt antal (års) køer.  

 Dette antal køer skal anføres under pkt 8.3.a., og der kan ikke anføres et  

 højere antal.
 Under pkt. 8.3.b. anføres det planlagte antal køer i 1988/89, og hvis  

 dette antal er lavere end antallet under pkt. 8.3.a., kan der for  

 efterfølgende af giftsår søges om forhøjelse til det godkendte endelige antal  

 køer.
 Under pkt. 8.3.b. anføres det planlagte antal køer i 1988/89, og hvis  

 dette antal er lavere end antallet under pkt. 8.3.a., kan der for  

 efterfølgende afgiftsår søges om forhøjelse til det godkendte endelige antal  

 køer.
 Under pkt. 8.3.c. beregnes tildelingsgrundlaget (1983-leverancen).
 Tildelingsgrundlaget kan omregnes til den tilsvarende basisandel ved at  

 tillægge det faste kg-tillæg samt reducere med de gældende reduktions- og  

 suspensionsprocenter.
7.8.4. Pkt. 8.4. udfyldes, hvis der ved godkendelse af den tidligere  

 ansøgning er meddelt, at der er godkendt en (total) udvidelse af antallet af  

 (års)- køer.
Denne meddelte totale udvidelse skal anføres under pkt. 8.4.a.,  

 og der kan ikke anføres et højere antal.
 Under pkt. 8.4.b. anføres den planlagte udvidelse af koantallet i 1988/89,  

 og hvis dette antal er lavere end antallet under pkt. 8.4.a., kan der for  

 efterfølgende afgiftsår søges om forhøjelse til den totale godkendte  

 udvidelse af koantallet.
 Under pkt. 8.4.c. anføres det tildelingsgrundlag, der senest er meddelt  

 ved godkendelse af en ansøgning om højere basisandel, og ved tillæg af  

 udvidelsen fås der forhøjede tildelingsgrundlag.
 Hvis der i brev af den 25. marts 1988, jvf. pkt. 7.8.2., er sket en  

 omregning af tildelingsgrundlaget, er det den omregnede mængde, der skal  

 anføres under pkt. 8.4.c.
 I øvrigt skal der ses bort fra basisandele, der ved arealovertagelse er  

 lagt sammen med beddriftens hidtidige basisandel.
 Tildelingsgrundlaget kan omregnes til den tilsvarende basisandel ved at  

 tillægge det faste kg-tillæg samt reducere med de gældende reduktions- og  

 suspensionsprocenter.
 7.9. Under pkt. 9 i ansøgningsskemaet anføres navne, adresser, CPR-nr.  

 m.v. for evt. parthavere vedrørende bedriften, jvf. pkt. 7.1.1. i  

 vejledningen.
 7.10. Under pkt. 10 eller i medfølgende bilag skal anføres alle væsentlige  

 forhold, der ikke fremgår af de øvrige punkter i ansøgningsskemaet.
 Endvidere skal der gives en redegørelse vedrørende den etablering,  

 investering m.v. der danner grundlag for ansøgningen, idet der specielt skal  

 redegøres for tidsforløbet vedrørende etableringen og investeringens  

 gennemførelse samt den planlagte udvidelse af besætningen.
ANSØGNING om tildeling af basisandel (afgiftfri mælkeleverance) Ansøgningsskemaet, der vedrører investeringer m.v., skal anvendes:
- når der i afgiftsåret 1988/89 første gang indsendes ansøgning vedrørende  

 de forhold, der ansøges på grundlag af - når der tidligere er godkendt en ansøgning, men kun er tildelt en del af den godkendte forhøjelse (evt. intet), og hvor der som en  

 fortsættelse af denne ansøgning søges om tildeling i afgiftsåret 1988/89.
Vejledning I vejledningen af 11. maj 1988 gennemgåes ansøgningsskemaet.
 Vedrørende ansøgningsgrundlag skal bemærkes, jvf. pkt. 2 i vejledningen,  

 at der er begrænsninger med hensyn til, hvilke forhold der kan danne grundlag  

 for tildeling af basisandel.
Ansøgningsfrist Ansøgninger, som kan godkendes, vil få tildeling i den rækkefølge, de  

 enkelte ansøgninger er Mælkeudvalget i hænde.
Ansøgninger om tildeling i  

 afgiftsåret 1988/89 på grundlag af godkendelse ansøgning for tidligere  

 afgiftsår er dog ikke omfattet af denne prioritering.
 Prioriteringen af ansøgningerne er omtalt under pkt. 6 i vejledningen.
 Ansøgninger, der er Mælkeudvalget i hænde før den 20. juni 1988 vil, med  

 hensyn til ovennævnte prioritering, blive betragtet som indgået denne dato.
 Ansøgninger skal være Mælkeudvalget i hænde senest de 31. oktober  

 1988, såfremt en evt. tildeling skal påregnes at kunne være fældende for  

 afgiftsåret 1988/89.
Ansøgningsskema Ansøgningsskemaet er gældende for alle ansøgningsgrundlag, men enkelte  

 punkter skal ikke udfyldes af alle ansøgere, jvf. vejledningen.
 Ansøgningsskemaet bedes udfyldt med skrivemaskine, da dette vil lette  

 sagsbehandlingen.
Bistand ved udfyldning og attestation af ansøgningsskemaet For at lette og forenkle ansøgnings- og administrationsarbejdet bør  

 ansøgningen udarbejdes i samråd med sagkyndige konsulenter fra de  

 landøkonomiske foreninger.
Den fornødne dokumentation vedr. planlagt  

 investering, produktion m.v. bør gennemgåes og vurderes af en sagkyndig  

 konsulent fra en landøkonomisk forening.
Under pkt. 11 og 12 er afsat plads  

 til ansøgers underskrift samt erklæring fra en sagkyndig konsulent.
Ansøgeren  

 bør selv sikre sig kopi af ansøgningen.
