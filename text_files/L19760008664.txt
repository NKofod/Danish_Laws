 Ved kgl. resolution af 13. april 1976 og efter at folketinget den 8.s.m.  

 havde meddelt sit samtykke dertil, har Danmark ratificeret en i København den  

 4. december 1975 undertegnet aftale mellem Danmark, Finland, Island, Norge og  

 Sverige om etablering af Den nordiske Investeringsbank.
 Aftalen og de til denne knyttede vedtægter for Den nordiske  

 Investeringsbank har følgende ordlyd:
AFTALE OM ETABLERING AF DEN NORDISKE INVESTERINGSBANK Danmarks, Finlands, Islands, Norges og Sveriges regeringer, som vil styrke  

 og yderligere udbygge samarbejdet mellem de nordiske lande, har indgået  

 følgende aftale:
 Artikel 1.
 Der oprettes en bank, Den nordiske Investeringsbank, herefter kaldet  

 Banken, som har til formål at yde lån og stille garantier på bankmæssige  

 vilkår og i overensstemmelse med samfundsøkonomiske hensyn med henblik på  

 gennemførelse af investeringsprojekter og eksport af nordisk interesse.
 Banken skal have status som juridisk person.
 Artikel 2.
Bankens virksomhed skal drives i overensstemmelse med de vedtægter, som er  

 vedlagt denne aftale.
Disse vedtægter kan ændres efter beslutning af Nordisk  

 Ministerråd; dog ikke på en sådan måde, at eksisterende kreditorers sikkerhed  

 forringes.
Forslag til vedtægtsændringer, som er af principiel betydning for  

 Bankens formål, virksomhed og drift, skal forelægges Nordisk Råd til  

 udtalelse.
 Artikel 3.
Bankens grundfond tilvejebringes af de kontraherende parter.
Forhøjelse af  

 grundfonden sker ved beslutning af Nordisk Ministerråd efter indstilling fra  

 Bankens bestyrelse.
 Grundfondens størrelse, eventuelle forhøjelse og fordeling mellem de  

 deltagende lande er omtalt i vedtægternes § 2.
 Artikel 4.
 Bankens hovedsæde skal være i Helsingfors.
 Artikel 5.
 Banken skal i hver og en af de stater, som er part i aftalen, gives samme  

 retsstilling som indenlandske juridiske personer med virksomhed, der kan  

 sammenlignes med den, som Banken driver.
 Banken skal være undtaget fra betalingsrestriktioner og kreditpolitiske  

 foranstaltninger, som hindrer eller vanskeliggør opfyldelsen af nogen del af  

 Bankens forpligtelser.
 Bankens aktiver og indtægter skal være fritagne for al direkte beskatning.
Banken skal være fritaget for stempelafgifter og gebyrer til det  

 offentlige ved låneaftaler, hvor Banken er dibitor.
Er sådanne gebyrer blevet  

 pålagt, skal de på anmodning refunderes.
 Artikel 6.
 Nordisk Ministerråd kan beslutte, at Banken skal træde i likvidation i  

 overensstemmelse med den fremgangsmåde, der er fastsat i vedtægternes § 14.
 Artikel 7.
Et medlemsland kan opsige aftalen ved at afgive en erklæring herom til den  

 norske regering, som straks underretter Nordisk Ministerråd og Bankens  

 bestyrelse.
Opsigelsen træder tidligst i kraft ved udgangen af det  

 regnskabsår, som følger efter det år, hvor opsigelsen fandt sted.
Træffer Nordisk Ministerråd efter modtagelsen af opsigelsen ikke  

 beslutning om Bankens likvidation, fastsætter det senest inden opsigelsens  

 ikrafttræden fremgangsmåden for afviklingen af mellemværendet mellem Banken  

 og det udtrædende medlemsland.
Det skal herved sikres, at det udtrædende land  

 fortsat hæfter på lige fod med de øvrige parter for de af Bankens  

 forpligtelser, som eksisterende ved vedkommende lands udtræden.
 Artikel 8.
 Denne aftale skal ratificeres og ratifikationsdokumenterne snarest muligt  

 deponeres i det norske udenrigsdepartement.
 Aftalen skal deponeres i det norske udenrigsdepartement, og bekræftede  

 afskrifter skal af det norske udenrigsdepartement tilstilles alle de  

 kontraherende parter.
 Aftalen og de i artikel 2 omhandlede vedtægter træder i kraft den dag  

 Nordisk Ministerråd beslutter, efter at samtlige kontraherende staters  

 ratifikationsinstrumenter er deponerede.
 Til bekræftelse heraf har de fem landes repræsentanter efter at have  

 fremlagt behørige fuldmagter undertegnet denne aftale.
 Udfærdiget i et eksemplar på dansk, finsk, islandsk, norsk og svensk,  

 hvilke tekster alle har samme gyldighed, i København den 4. december 1975.
For Danmarks Regering Ivar Nørgaard VEDTÆGTER FOR DEN NORDISKE INVESTERINGSBANK Danmarks, Finlands, Islands; Norges og Sveriges regeringer har ved aftale  

 af 4. december 1975 besluttet at oprette en nordisk investeringsbank.
For  

 investeringsbanken gælder følgende bestemmelser:
 Formål.
 § 1.  Den nordiske Investeringsbank, herefter kaldet  

 Banken, har til formål at yde lån og stille garantier på bankmæssige vilkår  

 og i overensstemmelse med samfundsøkonomiske hensyn med henblik på  

 gennemførelse af investeringsprojekter og eksport af nordisk interesse.
 Kapital.
 § 2.  Bankens grundfondbeløber sig til 400 millioner  

 SDR.
 SRD defineres i henhold til de værdiansættelsesregler, som Valutafonden  

 har etableret med virkning fra 1. juli 1974.
 Hvis disse værdiansættelsesregler ændres, afgør bestyrelsen, hvorvidt  

 Banken skal benytte de nye regler.
 Af grundfonden tegner den danske stat sig for 88 millioner SDR, den finske  

 stat sig for 64 millioner SDR, den islandske stat sig for 4 millioner SDR,  

 den norske stat sig for 64 millioner SDR og den svenske stat sig for 180  

 millioner SDR.
Forhøjelse af grundfonden sker ved beslutning af Nordisk Ministerråd efter  

 indstilling fra Bankens bestyrelse.
Fordelingen af grundfondsforhøjelsen på  

 landene sker på basis af den til enhver tid af Nordisk Ministerråd fastsatte  

 fordelingsnøgle for fælles nordisk finansiering.
 § 3.  Hver af de kontraherende parter stiller en  

 fjerdedel af det i grundfonden tegnede beløb til rådighed for Banken i tre  

 lige store dele, 2, 14 og 26 måneder efter disse vedtægters ikrafttræden.  

 Indbetalingerne sker efter påkrav fra Banken.
 Den resterende del af den tegnede kapital kræves indbetalt i det omfang  

 bestyrelsen finder det nødvendigt for at imødegå Bankens gældsforpligtelser.
 § 4.  De i § 3 nævnte indbetalinger sker i de  

 respektive landes nationale valutaer eller i anden koventibel valuta på basis  

 af kursen på SDR på indbetalingstidspunkterne.
 § 5.  Banken skaffer kapital til udlån gennem  

 optagelse af lån såvel i som udenfor de fem stater.
 Også den i henhold til § 3 indbetalte kapital kan benyttes til udlån.
 Virksomhed.
 § 6.  Banken kan yde lån og stille garantier indtil et  

 samlet beløb svarende til 250 procent af grundfonden.
 For ydelse af lån eller garantistillelse bør betryggende sikkerhed for  

 rigtig opfyldelse stilles, såfremt nødvendig sikkerhed efter omstændighederne  

 ikke allerede skønnes at foreligge.
 Banken kan endvidere træffe sådanne andre dispositioner, som har  

 sammenhæng med dens virksomhed, og som er nødvendige eller ønskelige for at  

 fremme dens formål.
 Banken bør samarbejde med andre kreditinstitutioner og med berørte  

 offentlige og private organer.
 § 7.  Bankens virksomhed drives efter de i § 1  

 fastlagte principper og i overensstemmelse med følgende retningslinier:
 § 8.  Bankens overskud henlægges til reservefonden,  

 indtil denne har nået et beløb svarende til 10 procent af grundfonden.  

 Derefter træffer Nordisk Ministerråd efter forslag fra bestyrelsen beslutning  

 om fordeling af overskuddet mellem reservefonden og udbytte af grundfonden.
§ 9.  Bankens regnskab føres i SDR.
Regnskabsåret  

 følger kalenderåret.
Bankens årsrapport og årsregnskab skal oversendes til  

 Nordisk Ministerråd.
 Administration.
 § 10.  Banken har en bestyrelse, en administrerende  

 direktør og sådant personale i øvrigt, som er nødvendigt for virksomhedens  

 drift.
 § 11.  Bestyrelsen udøver samtlige bankens beføjelser,  

 men kan i det omfang dette skønnes hensigtsmæssigt overlade dem til  

 direktøren.
Bestyrelsen består af 10 medlemmer, hvoraf hver stat udpeger 2 medlemmer  

 for en periode af højst 4 år.
Hver stat udpeger endvidere efter samme  

 principper en suppleant for hvert medlem.
 Bestyrelsen vælger for en periode af 2 år en formand og en viceformand.  

 Formandshvervet og viceformandshvervet alternerer mellem landenes  

 repræsentanter.
 Bestyrelsen sammentræder, når formanden bestemmer det eller når mindst 2  

 bestyrelsesmedlemmer eller direktøren anmoder derom.
Bestyrelsen er beslutningsdygtig, når mindst 8 medlemmer eller  

 stemmeberettigede suppleanter deltager.
Hvert medlem har een stemme; en  

 suppleant er kun stemmeberettiget i medlemmets fravær.
Som bestyrelsens  

 beslutning gælder det standpunkt, som mindst 7 af de stemmeberettigede giver  

 sin tilslutning.
Beslutning kan også træffes ved skriftlig procedure.
 § 12.  Den administrerende direktør forestår Bankens  

 løbende virksomhed og skal følge de retningslinier og pålæg, som bestyrelsen  

 har givet.
 Direktøren udpeges af bestyrelsen for et tidsrum af højst 5 år ad gangen.  

 Han må ikke være medlem af bestyrelsen eller suppleant for et  

 bestyrelsesmedlem, men deltager i bestyrelsesmøderne uden stemmeret.
Ved optagelse og bevilling af lån tegnes Banken af et bestyrelsesmedlem og  

 direktøren i forening eller i direktørens fravær af den bestyrelsen  

 bemyndiger.
I andre tilfælde tegnes Banken af direktøren eller den  

 bestyrelsen bemyndiger.
 Øvrige bestemmelser.
 § 13.  Der oprettes en kontrolkomitee, som har til  

 opgave at kontrollere, at Banken drives i overensstemmelse med vedtægterne.  

 Komiteen er ansvarlig for revisionen og afgiver en årlig revisionsberetning  

 til Ministerrådet.
Komiteen består af 10 medlemmer. 1 repræsentant for hver stat udpeges af  

 Nordisk Ministerråd og 5 repræsentanter udpeges af Nordisk Råd.
Komiteens  

 medlemmer udnævnes for en periode af højst 2 år.
Formandskabet indehaves,  

 medmindre Ministerrådet beslutter andet, af den af Ministerrådet udpegede  

 repræsentant for det land, som har formandskabet i Ministerrådet.
 § 14.  Dersom Nordisk Ministerråd beslutter, at Banken  

 skal træde i likvidation, udpeger Ministerrådet de personer, som skal forstå  

 afviklingen.
Medlemslandene hæfter for Bankens forpligtelser med den ikke indbetalte  

 del af grundfonden, indtil samtlige forpligtelser over for kreditorerne er  

 dækket.
Forinden dette er sket, kan ingen del af Bankens indbetalte grundfond  

 eller reservefond udbetales til medlemslandene.
Et eventuelt overskud eller  

 underskud i banken fordeles på medlemslandene i forhold til deres samlede  

 andel i grundfonden.
 Danmarks ratifikationsinstrument deponeredes i det norske  

 udenrigsdepartement den 6. maj 1976.
 Aftalen trådte i medfør af artikel 8, stk. 3, i kraft den 1. juni 1976.
 Udenrigsministeriet, den 15. september  

 1976.
 Ivar Nørgaard.
