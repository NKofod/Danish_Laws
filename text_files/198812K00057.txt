Nr LSF 57 Forslag til Lov om ændring af lov om arbejdsformidling og  

 arbejdsløshedsforsikring m.v. (Ændring af regler om dagpenge for 2.  

 ledighedsdag, dagpenge til nyuddannede, ventetid, supplerende dagpenge og  

 optagelsesgebyr) Fremsat af arbejdsministeren (Henning Dyremose) den 13. oktober 1988 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 480 af 8. august 1988, foretages følgende ændringer:
 1. I § 47 indsættes som stk. 2:
»Stk. 2. Til et medlem, der arbejder på mindre end fuld, sædvanlig  

 arbejdstid, udgør højeste beløb 311 kr. pr. dag.
Beløbet reguleres på  

 tilsvarende måde som beløbet i stk. 1.«.
 2. § 51, stk. 2 og 3 ophæves.
 Stk. 4-7 bliver herefter stk. 2-5.
 3. § 51, stk. 4, der bliver stk. 2, affattes således:
»Stk. 2. Direktøren for Arbejdsløshedsforsikringen fastsætter efter  

 forhandling med Landsarbejdsnævnet nærmere regler om udbetaling af dagpenge  

 for medlemmer, der arbejder på mindre end fuld, sædvanlig arbejdstid.  

 Direktøren for Arbejdsløshedsforsikringen kan endvidere efter forhandling med  

 Landsarbejdsnævnet fastsætte særlige regler for fagområder, der har mange  

 kortvarige arbejdsforhold.« 4. I § 51, stk. 5, der bliver stk. 3, ændres »stk. 1,  

 2, 3 eller 4« til: »stk. 1 og 2«.
 5. I § 51, stk. 6, der bliver stk. 4, ændres »stk.  

 5« til: »stk. 3«.
 6. I stk. 7, der bliver stk. 5, ændres »stk. 1 -  

 5« til: »stk. 1 - 3«.
 7. I § 53, ændres »1 års« til: »18 måneders«.
 8. § 54 affattes således:
» § 54. Den, der som lærling har været afskåret fra medlemskab  

 i henhold til § 41, stk. 4, eller den, som har gennemført en erhvervsmæssig  

 uddannelse af den i § 41, stk. 1, nr. 3, litra c, nævnte art, er undtaget fra  

 bestemmelsen i § 53, stk. 1, såfremt begæring om optagelse som medlem af  

 kassen fremsættes inden 2 uger efter læretidens eller den erhvervsmæssige  

 uddannelses afslutning.« 9. I § 55, stk. 1, indsættes som 3. pkt.: »For medlemmer, der  

 er optaget efter § 41, stk 1, nr. 3, litra c, medregnes kun arbejde efter  

 optagelsen.« 10. § 56, stk. 1, affattes således:
» § 56. I arbejdsperioderne efter § 55 medregnes tidsrum,  

 hvori medlemmet har været indkaldt til aftjening af værnepligt og tidsrum,  

 hvori der er forrettet frivillig tjeneste ifølge kontrakt med  

 forsvaret.« 11. I § 57, indsættes efter stk. 1, som nyt stk. 2:
»Stk. 2. Et medlem, som er berettiget til en dagpengegodtgørelse fra  

 arbejdsgiveren for 1. ledighedsdag, jf. stk. 1, har tidligst ret til dagpenge  

 fra 3. dag i en ledighedsperiode.
Når der inden for et kalenderår 6 gange er  

 udbetalt dagpenge efter bestemmelsen i 1. pkt. har medlemmet tidligst ret til  

 dagpenge fra 2. dag i en ledighedsperiode.
Direktøren for  

 Arbejdsløshedsforsikringen kan efter forhandling med Landsarbejdsnævnet  

 fastsætte nærmere regler herom.« Stk. 2-6 bliver herefter stk. 3-7.
 12. Efter § 59 indsættes:
 » § 60. Når et medlem har fået udbetalt nedsatte dagpenge for  

 52 uger, bortfalder retten til nedsatte dagpenge, indtil medlemmet har haft  

 arbejde på fuld, sædvanlig arbejdstid i 13 uger inden for 12 måneder.
Stk. 2. Direktøren for Arbejdsløshedsforsikringen fastsætter efter  

 forhandling med Landsarbejdsnævnet nærmere regler om anvendelsen af  

 bestemmelsen i stk. 1, og kan herunder fastsætte regler for arbejdsforhold,  

 hvori der arbejdes periodevis.« 13. § 73 affattes således:
» § 73. Når et ledigt deltidsforsikret medlem opnår arbejde,  

 kan der ikke udbetales dagpenge.« 14. I § 75 d, stk. 1, stk. 3 og stk. 4 ændres »§  

 47« til: »§ 47, stk. 1.« 15. § 75 h stk. 3 ophæves.
 Stk. 4 bliver herefter stk. 3.
 16. Efter § 76 indsættes:
» § 76 a.
Ved optagelse i en kasse skal medlemmet betale et  

 beløb, der svarer til en tolvtedel af dagpengenes højeste beløb for en uge,  

 jf. § 47, stk. 1, afrundet til nærmeste hele kronebeløb.
Stk. 2. Beløbet opkræves af kassen samtidig med første medlemsbidrag.
Sker  

 indbetaling ikke rettidigt, finder reglerne i § 78, stk. 2-4 tilsvarende  

 anvendelse.
 Stk. 3. Kassen indbetaler beløbet til staten sammen med første indbetaling  

 af medlemsbidrag efter § 76, stk. 2 og stk. 3.
Stk. 4. Det beløb, der er nævnt i stk. 1, betales ikke ved overflytning  

 fra en anden kasse.« § 2 Stk. 1. Loven træder i kraft den 1. januar 1989. § 1, nr. 1-10, 14 og 15  

 træder dog i kraft dagen efter lovens bekendtgørelse i Lovtidende og § 1, nr.  

 12 og 13 den 1. april 1989.
 Stk. 2. Bestemmelserne i § 1 nr. 2, nr. 7, nr. 8, nr. 9, nr. 10 og nr. 15  

 finder anvendelse på medlemmer, der er optaget i en arbejdsløshedskasse efter  

 den 13. oktober 1988. Medlemmer som er optaget i en arbejdsløshedskasse før  

 denne dato, har ret til dagpenge efter de hidtil gældende regler.
§ 3 For personer, der siden 1. januar 1988 har modtaget nedsatte dagpenge i  

 den i § 1, nr. 12, nævnte periode, bortfalder retten til nedsatte dagpenge  

 den 1. april 1989.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969-70, FF. sp. 3222, 3605  

 og 4473, tillæg A sp. 2369; tillæg B sp. 673; tillæg C sp. 321) er senest  

 bekendtgjort ved lovbekendtgørelse nr. 480 af 8. august 1988. Der er samtidig  

 fremsat lovforslag om forstærket indsats mod langvarig ledighed og lovforslag  

 om ændrede regler for overgang fra deltids- til fuldtidsforsikring,  

 deltidsforsikring ved delpension m.v.
 Lovforslaget er et led i regeringens initiativer med henblik på at  

 nedbringe de offentlige udgifter i 1989.
 Det er regeringens opfattelse, at det ikke er muligt at opnå en  

 tilstrækkelig forbedring af de offentlige budgetter uden at nedbringe de  

 statslige udgifter til arbejdsløshedsdagpenge.
Det er samtidig hensigten med forslagene at regulere adfærden på  

 arbejdsmarkedet, så utilsigtet brug af arbejdsløshedsdagpengene begrænses.  

 Regeringen er i den forbindelse særlig opmærksom på problemerne med  

 udbetaling af dagpenge ved midlertidige hjemsendelser og med udbetaling af  

 supplerende dagpenge ved længerevarende ansættelsesforhold på mindre end fuld  

 tid.
Regeringen finder endvidere behov for at udbetaling af dagpenge til  

 nyuddannede gøres betinget af en reel tilknytning til arbejdsmarkedet.
 Lovforslaget indeholder følgende elementer:
 1. Der udbetales ikke dagpenge fra arbejdsløshedskassen for den 2. dag i  

 hver ledighedsperiode til medlemmer, der afskediges eller hjemsendes m.v.,  

 dog med den begrænsning, at det enkelte medlem højst kan miste dagpengeretten  

 for 6 ledighedsdage om året.
 2. Indførelse af et arbejdskrav på 26 uger for dagpengeret for  

 nyuddannede, og ophævelse af den særlige sats for nyuddannede.
 3. Tidsbegrænsning for udbetaling af supplerende dagpenge til 52 uger.
 4. Bortfald af supplerende dagpenge til deltidsforsikrede.
 5. Forlængelse af ventetiden for ret til dagpenge fra 12 til 18 måneder.
 6. Gebyr for optagelse i en arbejdsløshedskasse.
Ad pkt. 1 Med henblik på at ændre adfærden på arbejdsmarkedet og begrænse udgifterne  

 til dagpenge i forbindelse med midlertidig ledighed på grund af hjemsendelser  

 m.v. foreslås det, at retten til dagpenge for den 2. ledighedsdag bortfalder.
 Forslaget skal ses i sammenhæng med forslaget om, at arbejdsgiveren skal  

 betale en dagpengegodtgørelse for 1. ledighedsdag, som er indeholdt i  

 forslaget om forstærket indsats mod langvarig ledighed.
 Forslaget omfatter arbejdsløshedskassemedlemmer, der i forbindelse med  

 afskedigelse og hjemsendelse er berettiget til en dagpengegodtgørelse fra  

 arbejdsgiveren.
 I Det Økonomiske Råds kvartalsrapport »Dansk økonomi juni 1988«  

 understreges problemet med den store andel af dagpengeudgifterne, der går til  

 kortvarigt ledige, der genansættes eller genoptager arbejdet hos den  

 hidtidige arbejdsgiver.
 I rapporten identificeres 40 pct. af alle arbejdsløshedsperioder og mere  

 end 15 pct. af den samlede ledighed som midlertidig hjemsendelsesledighed.
 Rapporten peger på det hensigtsmæssige i at indføre et økonomisk  

 incitament, for både arbejdsgivere og arbejdsløshedskassemedlemmer, for at  

 nedbringe denne form for ledighed, således at bevægeligheden mellem  

 beskæftigelse og arbejdsløshed begrænses.
Det er kun i meget begrænset omfang muligt at kontrollere årsagen til og  

 berettigelsen af hjemsendelserne.
Berettigelsen heraf er et fagretligt  

 spørgsmål, som er fastlagt ved overenskomst, kutymer m.m. mellem  

 arbejdsgivere og lønmodtagere.
De statslige myndigheder har således ingen  

 indflydelse på omfanget af hjemsendelser og berettigelsen heraf og har dermed  

 heller ingen indflydelse på udgifterne til dagpenge i den forbindelse.
 For ikke at ramme enkelte medlemmer urimeligt hårdt vil antallet af  

 ledighedsdage, som medlemmet selv skal betale, blive begrænset til 6  

 ledighedsdage i et kalenderår.
 Det må forventes, at forslaget sammen med forslaget om  

 arbejdsgiverbetaling af 1. ledighedsdag, vil medføre en adfærdsregulering på  

 arbejdsmarkedet, således at unødvendige afskedigelser undgås og hjemsendelser  

 begrænses, idet begge parter vil få en fælles tilskyndelse hertil.
Ad pkt. 2 Det foreslås at indføre et arbejdskrav på 26 uger for dagpengeret for  

 nyuddannede med henblik på at gøre dagpengeretten for denne gruppe betinget  

 af en reel tilknytning til arbejdsmarkedet.
Efter forslaget ophæves endvidere  

 den særlige dagpengesats for nyuddannede - og som konsekvens heraf - for  

 værnepligtige.
Der vil blive fastsat nærmere regler for beregningen af  

 dagpengene for disse grupper.
 Efter de gældende regler får nyuddannede, dvs. medlemmer optaget på  

 baggrund af en lærlinge-, en EFG-uddannelse eller en anden erhvervsmæssig  

 uddannelse af mindst 18 måneders varighed, allerede ret til dagpenge, 1 måned  

 efter optagelse i en arbejdsløshedskasse.
 Forslaget skal videre ses på baggrund af de fordele, som disse grupper har  

 ved ikke at være omfattet af den ventetidsbestemmelse og de  

 optagelsesbetingelser, der gælder for de øvrige medlemmer.
Forslaget vil omfatte alle medlemmer, der optages i en arbejdsløshedskasse  

 på grundlag af en erhvervsmæssig uddannelse af mindst 18 måneders varighed,  

 dvs. også langvarigt ledige medlemmer, der har gennemført uddannelsen med  

 uddannelsesydelse efter reglerne i lov om arbejdstilbud m.v.
For ikke at  

 forhindre disse medlemmer i at udnytte uddannelsen på bedst mulig måde, vil  

 der administrativt blive fastsat regler om, at de, uanset om de er ledige,  

 kan overflyttes til den arbejdsløshedskasse, hvis faglige område dækker det  

 pågældendes medlems uddannelse.
Ad pkt. 3 Det foreslås at indføre en tidsbegrænsning for udbetaling af supplerende  

 dagpenge til 52 uger.
 Ifølge de gældende regler er der reelt ingen tidsbegrænsning for  

 udbetaling af supplerende dagpenge, da arbejdskravet i lovens § 55 (26 ugers  

 reglen) løbende kan opfyldes ved gennemsnitlig ca. 61/2 times arbejde pr.  

 uge.
 Hensigten med forslaget er at begrænse utilsigtede tilpasninger til  

 dagpengesystemet på arbejdsmarkedet.
 Forslaget skal forhindre, at fuldtidsforsikrede medlemmer, som kun er  

 interesseret i deltidsarbejde, indretter sig på en kombination af  

 deltidsbeskæftigelse og supplerende dagpenge uden at det med jævne mellemrum  

 afprøves, om de er til rådighed for fuldtidsarbejde.
 Forslaget betyder, at medlemmer, der har indrettet sig på en kombination  

 af deltidsarbejde og supplerende dagpenge i løbet af 52-ugers perioden  

 tvinges til at gøre op, om de er arbejdssøgende til fuldtidsarbejde, eller om  

 de reelt kun ønsker deltidsbeskæftigelse.
 Der vil efter forslaget kun kunne opnås fornyet ret til supplerende  

 dagpenge i 52 uger, når der har været tale om 13 ugers beskæftigelse,  

 svarende til fuld, sædvanlig arbejdstid, inden for 12 måneder.
Forslaget er udformet således, at det navnlig begrænser udbetaling af  

 supplerende dagpenge til medlemmer, der fast arbejder på nedsat tid, medens  

 medlemmer, der ikke har en fast tilknytning til en arbejdsgiver ikke berøres  

 af forslaget (f.eks. løsarbejdere, vikarer m.v.) Ad pkt. 4 Det foreslås, at retten til supplerende dagpenge til deltidsforsikrede  

 medlemmer bortfalder.
 Efter de gældende regler kan et deltidsforsikret medlem få udbetalt  

 supplerende dagpenge, hvis medlemmet opnår arbejde af mindre omfang end, hvad  

 der svarer til den gennemsnitlige arbejdstid før ledighedens indtræden.
Når et medlem inden for de seneste 12 måneder har fået udbetalt  

 supplerende dagpenge for 13 uger (hvor der er arbejdet i mindst 15 timer om  

 ugen), kan den pågældende ikke få udbetalt supplerende dagpenge, før  

 vedkommende har haft 13 ugers arbejde med samme gennemsnitlige ugentlige  

 arbejdstid som før ledighedens indtræden.
Forslaget skal ses i lyset af, at  

 deltidsforsikrede i forvejen er indstillet på at arbejde på nedsat tid.
Det  

 forekommer således ikke rimeligt, at der kan udbetales supplerende dagpenge  

 alene, fordi de deltidsforsikrede tidligere har haft et højere antal  

 arbejdstimer.
De gældende regler bygger således i høj grad på et  

 millimeterretfærdighedssynspunkt.
 Forslaget vil medføre en væsentlig regelforenkling og vil indebære en  

 administrativ lettelse, idet kasserne med forslaget vil kunne undgå at tage  

 højde for alle de elementer og grænser, der ligger i de gældende regler.
Forslaget berører en meget lille personkreds.
Det anslåes, at godt 2.000  

 deltidsforsikrede personer modtager supplerende dagpenge.
Ad pkt. 5 Det foreslås, at forlænge ventetiden for ret til dagpenge fra 12 til 18  

 måneder.
 Hensigten med at forlænge ventetiden til 11/2 år, er at sikre en mere reel  

 og længerevarende tilknytning til arbejdsmarkedet, før der opnås ret til  

 dagpenge.
Ad pkt. 6 Det foreslås, at medlemmer, der optages i en arbejdsløshedskasse, skal  

 betale et særskilt gebyr til staten.
 Forslaget er et led i regeringens politik om øget anvendelse af  

 brugerbetaling.
 For at lette administrationen foreslås, at gebyret er ensartet for alle  

 medlemskategorier (fuldtids-, deltidsforsikrede og nyuddannede).
Administrative og økonomiske konsekvenser Forslaget forventes ikke at medføre væsentlige administrative konsekvenser  

 for det offentlige.
Forslaget forventes at nedbringe statens udgifter til  

 arbejdsløshedsdagpenge med ca. 600 mill. kr. i 1989, ca. 1,5 mia. i 1990 og  

 ca. 1,8 mia. i 1991 og fremover.
Forslaget om gebyr for optagelse i en  

 arbejdsløshedskasse forventes at give en merindtægt til staten på ca. 30  

 mill. kr. årligt.
 Forslaget forventes at medføre en stigning i kontanthjælpsudgifter på ca.  

 100 mill. kr. i 1989, ca. 500 mill. kr. i 1990 og ca. 700 mill. kr. i 1991 og  

 fremover.
 Forslaget om, at retten til dagpenge for første dagpengeberettigede  

 ledighedsdag bortfalder, forventes at give staten en besparelse på ca. 325  

 mill. kr. i 1989 og fremover.
 Forslaget om et 26 ugers arbejdskrav før dagpengeret for nyuddannede,  

 forventes at give besparelser på ca. 125 mill. kr. i 1989, ca. 300 mill. kr.  

 i 1990 og ca. 500 mill. kr. i 1991 og fremover.
 Ændringerne i reglerne om supplerende dagpenge forventes at medføre  

 besparelser på ca. 115 mill. kr. i 1989 og ca. 200 mill. kr. i årene  

 fremover.
 Forslaget om forlængelsen af ventetiden fra 12 til 18 måneder før  

 dagpengeret forventes at give en besparelse på ca. 50 mill. kr. i 1989, ca.  

 700 mill. kr. i 1990 og ca. 800 mill. kr. i 1991 og fremover.
Bemærkninger til lovforslagets enkelte bestemmelser Til § 1 Til nr. 1 Efter forslaget indsættes bestemmelsen om det højeste beløb for  

 supplerende dagpenge som stk. 2. i § 47, der i stk. 1 indeholder bestemmelsen  

 om højeste dagpengebeløb i øvrigt.
 I den gældende lov findes bestemmelsen om supplerende dagpenges højeste  

 beløb i § 51, stk. 4, hvor den er knyttet til dagpengesatsen for nyuddannede.
 Forslaget er således alene af redaktionel karakter.
Til nr. 2 Efter forslaget ophæves bestemmelserne om den særlige dagpengesats for  

 medlemmer, der er optaget som nyuddannede eller som værnepligtige, jfr.  

 henholdsvis § 41, stk. 1, nr. 3 litra c, og § 41, stk. 1, nr. 3 litra e.
 Den særlige sats for nyuddannede udgør 80% af dagpengenes højeste beløb.  

 Medlemmer, der optages som værnepligtige, får efter de gældende regler  

 udbetalt dagpenge med samme sats.
Som en konsekvens af forslaget vil beregningen af dagpengene for  

 ovennævnte grupper ske efter særlige regler på baggrund af dagpengenes  

 højeste beløb.
Der henvises i øvrigt til pkt. 2 i de almindelig bemærkninger.
Til nr. 3 Forslaget, der udelukkende er af redaktionel karakter, giver Direktøren  

 for Arbejdsløshedsforsikringen bemyndigelse til at fastsætte nærmere regler  

 for beregningen af supplerende dagpenge m.v.. En tilsvarende bemyndigelse  

 findes i den gældende lovs § 51, stk. 4, og forslaget er en følge af  

 forslaget i § 1, nr. 1, om at flytte bestemmelsen om supplerende dagpenges  

 højeste beløb til § 47.
Til nr. 4, 5 og 6 Ændringerne er redaktionelle.
Til nr. 7 Efter forslaget forlænges ventetiden for dagpengerettens indtræden efter  

 optagelse i en arbejdsløshedskasse fra 1 år til 18 mdr.
Der henvises i øvrigt  

 til pkt. 5 i de almindelige bemærkninger.
Til nr. 8 og 9 Forslaget ændrer reglerne for, hvornår medlemmer der er optaget i en  

 arbejdsløshedskasse efter bestemmelserne for nyuddannede, kan opnå  

 dagpengeret.
 Efter de gældende regler opnår et medlem dagpengeret efter den særlige  

 dagpengesats for nyuddannede 1 måned efter optagelse i arbejdsløshedskasse.  

 Efter forslaget ophæves denne særregel samtidig med at de pågældende  

 medlemmer undtages fra ventetidsreglen i § 53, stk. 1.
 Som en konsekvens af forslaget vil de pågældende medlemmer opnå ret til  

 dagpenge, når arbejdskravbetingelsen i § 55, stk. 1, er opfyldt, det vil sige  

 når der efter udannelsen er opnået 26-ugers arbejde inden for de sidste 3 år.  

 Der henvises i øvrigt til pkt. 2 i de almindelige bemærkninger.
Til nr. 10 Efter forslaget bortfalder den særstilling nyuddannede medlemmer har ved  

 beregning af arbejdskravet efter § 55. Der henvises i øvrigt til pkt. 2 i de  

 almindelige bemærkninger.
Til nr. 11 Forslaget indebærer, at et medlem, som er berettiget til en  

 dagpengegodtgørelse fra arbejdsgiveren for 1. ledighedsdag, tidligst kan få  

 dagpenge fra arbejdsløshedskassen fra 3. dag i en ledighedsperiode.
 Forslaget skal således ses i nær sammenhæng med bestemmelsen om, at  

 arbejdsgiveren ved afskedigelse, hjemsendelse m.v. skal betale en  

 dagpengegodtgørelse til medlemmet.
 Hvis arbejdsgiveren ikke skal betale dagpengegodtgørelse, f.eks. hvis  

 medlemmet ikke opfylder beskæftigelseskravet (arbejde svarende til sammenlagt  

 1 uge med fuld sædvanlig arbejdstid inden for de sidste 4 uger), kan  

 medlemmet få dagpenge fra arbejdsløshedskassen for både 1. og 2.  

 ledighedsdag, hvis medlemmet i øvrigt opfylder betingelserne herfor.
 Dagpengeretten fra arbejdsløshedskassen indtræder efter forslaget som  

 hovedregel først 3. ledige dag og afgøres efter de almindelige regler,  

 herunder reglen om at der ikke udbetales dagpenge for mindre end 9 ledige  

 timer pr. uge.
Medlemmet vil ikke kunne »erstatte« bortfald af dagpenge for 2.  

 ledighedsdag med feriedagpenge, idet feriedagpenge forudsætter, at medlemmet  

 er berettiget til dagpenge fra arbejdsløshedskassen.
Det samme gælder med  

 hensyn til afholdelse af optjent ferie efter ferieloven, da der ikke kan  

 udbetales dagpenge til et medlem, der holder ferie.
 Nærmere regler om bortfald af dagpenge for 2. ledighedsdag fastsættes af  

 Direktøren for Arbejdsløshedsforsikringen efter forhandling med  

 Landsarbejdsnævnet.
 Der henvises i øvrigt til pkt. 1 i de almindelige bemærkninger.
Til nr. 12 Forslaget indebærer, at der højst kan ydes supplerende dagpenge i 52 uger.  

 Alle uger, hvor der er udbetalt supplerende dagpenge medregnes, herunder også  

 uger med vejrlig og søgnehelligdage.
Uger, hvor der er sket nedsættelse af  

 dagpengene som følge af andet end lønarbejde, medregnes ikke (f.eks. pension,  

 timeoverførsel, sygdom, kursus, selvstændige bierhverv m.v.) Retten til igen at få supplerende dagpenge indtræder først efter, at  

 medlemmet har haft sammenlagt 13 ugers arbejde på fuld, sædvanlig arbejdstid  

 indenfor 12 måneder.Der henvises i øvrigt til pkt. 3 i de almindelige  

 bemærkninger.
Til nr. 13 Forslaget indebærer, at der ikke kan udbetales supplerende dagpenge til  

 deltidsforsikrede.
 Der henvises i øvrigt til pkt. 4 i de almindelige bemærkninger.
Til nr. 14 Ændringen er redaktionel.
Til nr. 15 Forslaget er en konsekvens af forslaget i § 1, nr. 8.
Til nr. 16 Bestemmelsen er ny.
 Forslaget indebærer, at gebyret reguleres samtidig med dagpengemaksimum.
 Gebyret udgør 195 kr. for alle medlemskategorier, beregnet på grundlag af  

 dagpengesatsen pr. 1. juli 1988.
 Overflytning fra en anerkendt kasse eller fra en  

 arbejdsløshedsforsikringsordning i et EF-land eller et af de nordiske lande  

 sidestilles med overflytning fra en dansk arbejdsløshedskasse.
Til § 2 Efter forslaget træder bestemmelserne om forlængelse af ventetiden for  

 dagpengerettens indtræden for nye medlemmer og bestemmelserne om de ændrede  

 regler for nyuddannede m.v. i kraft dagen efter lovens bekendtgørelse i  

 Lovtidende og omfatter medlemmer, der har begæret optagelse i en  

 arbejdsløshedskasse efter lovens fremsættelse i folketinget.
De ændrede  

 regler om supplerende dagpenge træder i kraft 1. april 1989 for derved at  

 give modtagere af supplerende dagpenge en rimelig tid til at indstille sig på  

 ændringer.
Til § 3 Efter bestemmelsen skal arbejdsløshedskassen fra den 1. april 1989 og før  

 der udbetales supplerende dagpenge til et medlem, foretage en opgørelse af,  

 hvor mange uger medlemmet siden 1. januar 1988 har modtaget supplerende  

 dagpenge.
Er der allerede ydet supplerende dagpenge i 52 uger kan der ikke  

 længere udbetales supplerende dagpenge.
