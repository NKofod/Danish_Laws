 I henhold til § 7, stk. 5, i lov nr. 411 af 13. juni 1990 om  

 ungdomsskoler, produktionsskoler og daghøjskoler fastsættes:
§ 1.  Ungdomsskolebestyrelsens medlemstal fastsættes  

 af kommunalbestyrelsen.
Medlemstallet skal være ulige og mindst 7 og højst 11  

 medlemmer.
Stk. 2.  I ungdomsskolebestyrelsen skal der være  

 repræsentanter for Stk. 3.  Kommunalbestyrelsen fastsætter antallet af  

 repræsentanter for de enkelte grupper og kan træffe bestemmelse om optagelse  

 af andre medlemmer i bestyrelsen.
Repræsentanterne for kommunalbestyrelsen  

 vælges af denne inden eller uden for dens medlemskreds.
Repræsentanterne for  

 organisationerne vælges af kommunalbestyrelsen efter forslag fra de stedlige  

 organisationer.
Repræsentanterne for medarbejderne og eleverne vælges af og  

 blandt disse.
Kommunalbestyrelsen kan fastsætte nærmere regler om  

 fremgangsmåden ved valget af medlemmer.
Bestemmelser herom optages i  

 vedtægten for ungdomsskolebestyrelsen, jf. § 6.
 Stk. 4.  For hvert medlem af ungdomsskolebestyrelsen  

 udpeges en stedfortræder.
§ 2.  Ungdomsskoleinspektøren er sekretær for  

 ungdomsskolebestyrelsen og deltager i dennes møder uden stemmeret.
I kommuner  

 med en fælles ungdomsskolebestyrelse for flere ungdomsskoler udpeger  

 kommunalbestyrelsen en af ungdomsskoleinspektørerne til at varetage hvervet  

 som sekretær for bestyrelsen.
§ 3.  Valg til ungdomsskolebestyrelsen finder sted  

 snarest muligt efter hvert kommunalvalg.
Valg af elevrepræsentanter foretages  

 dog en gang om året.
Ungdomsskolebestyrelsen fungerer indtil udgangen af den  

 måned, hvori nyt valg til denne har fundet sted.
 § 4.  Ungdomsskolebestyrelsen vælger selv sin formand  

 og fastsætter sin forretningsorden.
 Stk. 2.  Ungdomsskolebestyrelsen afholder møde så ofte  

 formanden eller 3 af medlemmerne finder det fornødent.
 Stk. 3.  Formanden bestemmer tid og sted for møderne og  

 indkalder medlemmmerne.
 Stk. 4.  Formanden leder forhandlingerne og afstemninger  

 og drager omsorg for, at beslutninger indføres i en beslutningsprotokol.
 Stk. 5.  Formanden drager omsorg for udførelsen af de  

 trufne beslutninger.
 § 5.  Ungdomsskolebestyrelsen er beslutningsdygtig,  

 når mindst halvdelen af medlemmerne er til stede.
Stk. 2.  Beslutninger træffes ved stemmeflertal.
Ved  

 stemmelighed er formandens stemme udslaggivende.
§ 6.  Kommunalbestyrelsen udarbejder en vedtægt for  

 ungdomsskolebestyrelsen.
I kommuner med flere ungdomsskolebestyrelser kan  

 udarbejdes en fælles vedtægt for bestyrelserne.
I vedtægten optages  

 bestemmelser om:
§ 7.  Hvis et medlem udtræder af  

 ungdomsskolebestyrelsen, indtræder stedfortræderen for resten af  

 valgperioden.
Er der ved et medlems udtræden af bestyrelsen ingen  

 stedfortræder, foretages suppleringsvalg for resten af perioden.
 § 8.  Når et medlem er forhindret i at deltage i  

 bestyrelsens møder kan formanden indkalde stedfortræderen.  

 Kommunalbestyrelsen kan fastsætte nærmere regler om indkaldelse af  

 stedfortrædere.
 § 9.  Bekendtgørelsen træder i kraft den 1. januar  

 1991.
 Stk. 2.  Valg til ungdomsskolebestyrelsen foretages  

 første gang snarest muligt efter den 1. januar 1991.
Stk. 3.  De ungdomsskolenævn, som er valgt i henhold til  

 skolestyrelsesloven, fungerer indtil udgangen af den måned, hvori valg til  

 ungdomsskolebestyrelser har fundet sted.
Nævnene fungerer efter 1. januar  

 1991 med den kompetence, som er tillagt ungdomsskolebestyrelserne ved lov nr.  

 411 af 13. juni 1990 om ungdomsskoler, produktionsskoler og daghøjskoler.
