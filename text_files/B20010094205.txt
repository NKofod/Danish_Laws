Bekendtgørelse om tilskud til ophugning  

 af konsumfiskerfartøjer I medfør af § 3, nr. 1, § 7, § 9, stk. 1 og § 11, i lov om  

 strukturforanstaltninger vedrørende fiskerisektoren, jf.  

 lovbekendtgørelse nr. 316 af 3. maj 2001 fastsættes:
 § 1. Ansøgning om tilskud til ophugning  

 m.v. af konsumfiskerfartøjer indsendes til Direktoratet for  

 FødevareErhverv, som træffer afgørelse om tilskud  

 ifølge bekendtgørelse om tilskud til ophugning m.v. af  

 fiskerfartøjer samt nærværende bekendtgørelse.
 Stk. 2. Ansøgning om tilskud skal være  

 Direktoratet for FødevareErhverv i hænde senest den 5. december  

 2001.
 § 2. Tilskud kan søges til ophugning af  

 fartøjer, hvis landingsværdi af konsumfisk i 2000 udgjorde  

 mindst 25 % af deres samlede landingsværdi, og hvis samlede  

 landingsværdi i 2000 var mindst kr. 193.727.
 § 3. De indsendte ansøgninger prioriteres  

 af Direktoratet for FødevareErhverv efter pointsystemet i bilag 1. De  

 ansøgninger, som har flest points meddeles tilsagn indenfor den  

 tilsagnsramme, som ministeren for fødevarer, landbrug og fiskeri har  

 afsat for ordningen.
 § 4. Bekendtgørelsen træder i kraft  

 den 10. november 2001.
 Stk. 2. Bekendtgørelse nr. 1020 af 20. november  

 2000 om tilskud til ophugning m.v. af industrifartøjer ophæves,  

 men finder dog fortsat anvendelse for de tilsagn, der er meddelt inden  

 nærværende bekendtgørelses ikrafttræden.
Ministeriet for Fødevarer, Landbrug og  

 Fiskeri, den 24. oktober 2001 Ritt Bjerregaard /Lene Bay Larsen Bilag 1 Prioriteringssystem A = mængden af fartøjets landing af torsk i 2000 i  

 tons 2 B = værdien af fartøjets omsætningsnedgang i procenttal  

 fra 1. halvår 2000 til 1. halvår 2001. Fartøjer med en  

 afhængighed på mindst 75 % af torskefiskeri i  

 Østersøen i 2000 forhåndstildeles 15 % i  

 omsætningsnedgang.
