Skrivelse  

 med orientering om årlige redegørelser om § 115 samarbejdet mellem  

 kommuner og amter og frivillige sociale organisationer (Til kommuner, amter og frivillige sociale organisationer) Et enigt Folketing besluttede i januar 2004, at der fortsat skal  

 udarbejdes årlige redegørelser om § 115 samarbejdet mellem kommuner og  

 amter og de frivillige sociale organisationer.
Der har været rejst kritik af de hidtidige redegørelser fra  

 flere sider.
Kontaktudvalget til det frivillige sociale arbejde (KTU) ser  

 gerne,  

 at undersøgelsesdesignet bliver gjort mere dynamisk og fremover kommer til at  

 gå mere i dybden med nogle af de generelle problemstillinger.
Kommuner og  

 amter  

 har påpeget, at de finder de hidtidige redegørelser meget administrativt  

 belastende.
 Socialministeriet vil derfor benytte lejligheden til at  

 udarbejde et nyt koncept for § 115 redegørelserne i samarbejde med  

 repræsentanterne for den frivillige verden og de kommunale parter.
Det kan fx ske ved at gå i dybden med forskellige udvalgte  

 problemstillinger de enkelte år, og belyse barrierer og positive eksempler  

 inden for det emne.
Samtidig skal det som hidtil være muligt at følge  

 udviklingen over tid via gennemgående basisoplysninger om samarbejdsformer og  

 støttebeløb.
1. juli 2004 bliver KTU omdannet til Rådet for Frivilligt  

 Socialt Arbejde.
Da redegørelserne skal fungere i årene fremover, er det  

 besluttet at afvente det nye råds etablering for at sikre deres input og  

 opbakning til det nye koncept.
 Et nyt koncept skal være udviklet, så arbejdet med en samlet redegørelse  

 for 2003 og 2004 kan iværksættes primo 2005. Derefter udarbejdes  

 redegørelserne  

 årligt for ét år ad gangen.
