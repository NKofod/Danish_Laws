Klage over forsinket operation med fjernelse  

 af galdeblæren Patientklagenævnet fandt, at lægerne ikke havde udvist  

 manglende omhu og samvittighedsfuldhed ved deres behandling af patienten.
Nævnet oplyste i den forbindelse, at der ved galdesten kan komme  

 komplikationer i form af stenpassage fra galdeblæren til de dybe  

 galdeveje.
Herved kan der opstå betændelse i disse på grund  

 af blokade af afløbet og / eller bugspytkirtelbetændelse.
Nævnet oplyste videre, at komplikationsfrekvensen ved operation for  

 galdesten med betændelse i de dybe galdeveje er høj hos  

 patienter over 60 år.
Ved fjernelse af betændelsen i de dybe  

 galdeveje ved røntgenundersøgelse af dybe galdeveje (ERCP) og  

 efterfølgende operation fås et betydeligt fald i  

 komplikationsfrekvensen.
Man skal derfor altid være opmærksom  

 på, om der er tegn på sten i de dybe galdeveje.
Dette skal  

 mistænkes ved påvirkning af levertallene.
Oftest ses  

 påvirkning af visse af enzymerne (ASAT, bas.
Fosfatase), men også  

 syntesefunktionen (faktor 2+7+10) kan være påvirket og markere  

 leverpåvirkning.
Nævnet kunne endelig oplyse, at ERCP  rummer en vis risiko for  

 hjertemæssigt stress.
Påvirkning af hjertet ses således i  

 30-40% af tilfældene med hurtig puls og rytmeforstyrrelser.
Nævnet lagde ved sin afgørelse lagt vægt på, at  

 der var tegn på påvirkning med infektion af de dybe galdeveje, og  

 at der derfor var grundlag for en undersøgelse af de dybe galdeveje.  

 Imidlertid var patienten hjertemæssigt dårlig med  

 uregelmæssig hurtig puls (artriflimmer), hvorfor lægerne  

 primært afstod fra en undersøgelsen af de dybe galdeveje, men  

 iværksatte behandling med antibiotika for at sikre mod komplikationer.  

 Lægerne fulgte herefter patientens hjertemæssige situation og  

 planlagde at foretage undersøgelse af de dybe galdeveje, hvis  

 hjerteaktionen fortsat var stabil.
Undersøgelsen blev foretaget, 4  

 dage efter at hjertets rytme var normaliseret.
Patientklagenævnet fandt således, at det var velindiceret at  

 afstå fra undersøgelsen af de dybe galdeveje, da patienten  

 hjertemæssigt var dårlig.
Det var således relevant  

 først at foretage undersøgelsen, da hjertefunktionen var  

 stabiliseret.
Galdeblæren blev herefter fjernet ved en operation 2 dage  

 senere.
