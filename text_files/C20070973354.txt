Orienteringsbrev  

 til kommunerne nr. 09/07  

  

 Orientering om ændring af udlændingeloven og lov om aktiv socialpolitik  

 (indvandringsprøve, integrationseksamen, opholdstilladelse med henblik på at  

 søge beskæftigelse m.v.) Til samtlige kommuner Folketinget har den 19. april 2007 vedtaget L 93  forslag til  

 lov om ændring af udlændingeloven og lov om aktiv socialpolitik  

 (indvandringsprøve, integrationseksamen, opholdstilladelse med henblik på at  

 søge beskæftigelse m.v.). Det er lov nr. 379 af 25. april 2007.
Loven udmønter en del af regeringens velfærdsudspil.  

 Lovændringen medfører, at der indføres et beskæftigelseskrav for adgangen til  

 kontanthjælp frem for starthjælp.
For modtagere af starthjælp betinges  

 overgang  

 til kontanthjælp efter 7 år af, at modtageren har haft ordinær  

 fuldtidsbeskæftigelse her i riget i 2½ år inden for de seneste 8 år.
 De nye regler skal give et klart signal om, hvad der forventes  

 af ansøgeren, herunder at selvforsørgelse via beskæftigelse er normen i  

 Danmark, og at pligter og rettigheder følges ad. 2½ års-kravet har til formål  

 at tilskynde udlændinge, og andre der rejser ind i Danmark, til at opnå en  

 mere fast tilknytning til arbejdsmarkedet.
Ikrafttrædelse Betingelsen om 2½ års fuldtidsbeskæftigelse for at modtage  

 kontanthjælp træder i kraft den 1. maj 2007 og gælder for indvandrere,  

 flygtninge og danske statsborgere, der er indrejst i Danmark efter 1. juli  

 2006. Det betyder, at reglerne tidligst får virkning/konsekvens for personer,  

 der ansøger om kontanthjælp efter 1. juli 2013.
Omfattet persongruppe Kravet om 2½ års fuldtidsbeskæftigelse gælder personer, der -  

 som følge af betingelsen om 7 års ophold i Danmark inden for de seneste 8 år  

 -  

 ikke har været berettiget til kontanthjælp, men alene til starthjælp.
Kravet  

 gælder, uanset om personen faktisk har modtaget starthjælp i den pågældende  

 periode, eller om vedkommende alene ville have været berettiget til  

 starthjælp  

 i perioden, hvis pågældende havde haft behov for hjælp fra det offentlige.
 Kravet om 2½ års fuldtidsbeskæftigelse gælder ikke for  

 EU/EØS-borgere, i det omfang disse efter EU-retten er berettigede til  

 kontanthjælp.
Beskæftigelseskravet gælder desuden ikke for  

 førtidspensionister og personer over pensionsalderen.
Således er  

 førtidspensionister, der modtager en brøkpension fra Danmark  eller en  

 tilsvarende pension fra et andet EU/EØS-land  undtaget fra  

 beskæftigelseskravet og kan få supplerende kontanthjælp efter de sædvanlige  

 kriterier, dvs. efter 7 års ophold ud af 8 år.
Personer, der har nået den til enhver tid gældende  

 folkepensionsalder i Danmark i medfør af lov om social pension, er ligeledes  

 undtaget fra beskæftigelseskravet.
Der tages udgangspunkt i ansøgerens  

 individuelle pensionsalder efter lovgivningen.
 Udenlandske og danske statsborgere, som har nået  

 pensionsalderen, men som ikke er berettiget til folkepension, fordi de ikke  

 opfylder optjeningsbetingelserne, er omfattet af de almindelige regler i  

 aktivloven, således at alene 7 ud af 8 års ophold her i riget kvalificerer  

 dem  

 til at modtage kontanthjælp efter de almindelige regler eller hjælp efter §  

 27.  

 Arbejdsevnen og helbredstilstanden spiller ingen rolle for  

 ydelsesniveauet.
 Hjælp efter § 27, stk. 1, i lov om aktiv socialpolitik til  

 personer, der har nået efterlønsalderen, men ikke har nået pensionsalderen,  

 og  

 som ikke kan få social pension pga. betingelserne om optjening, betinges  

 således ud over reglen om ophold i 7 år af 2½ års fuldtidsbeskæftigelse inden  

 for de seneste 8 år.
 Hjælp efter § 27 a i lov om aktiv socialpolitik til personer, der  

 ikke modtager fuld førtidspension pga. betingelserne om optjening, og som  

 ikke  

 opfylder kravet om 2½ års fuldtidsbeskæftigelse inden for de seneste 8 år,  

 kan  

 højst svare til starthjælpen.
Dokumentation Ved ansøgning om kontanthjælp har ansøgeren pligt til at  

 dokumentere 2½ års ordinær fuldtidsbeskæftigelse i Danmark inden for de  

 seneste  

 8 år.
Kan dette ikke dokumenteres, yder kommunen starthjælp.
 Det er således ansøgeren, der har oplysningspligten i disse  

 sager.
Opgørelse af  

 beskæftigelse Beskæftigelsen opgøres i arbejdstimer.
Kravet for modtagelse af  

 kontanthjælp er 4.810 arbejdstimer inden for de seneste 8 år (svarende til 2½  

 år med 37 arbejdstimer om ugen). Kravet kan opfyldes ved deltidsarbejde i en  

 længere periode, når blot det samlede timetal udgør mindst 4.810 timer.
Der medregnes alene ordinært og ustøttet arbejde.
Der skal være  

 tale om sædvanligt, lønnet arbejde, dvs. at opgørelsen baseres på opgjorte  

 løntimer i et sædvanligt beskæftigelsesforhold, der er i overensstemmelse med  

 gældende overenskomster eller i øvrigt er udført på almindelige løn- og  

 arbejdsvilkår,  

 jf. de regler der anvendes inden for arbejdsløshedsforsikringens område.
 Beskæftigelsen kan medregnes som fuldtidsbeskæftigelse, uanset  

 at timetallet er lavere end 37 timer om ugen, hvis beskæftigelsen efter  

 gældende overenskomst eller i henhold til de løn- og arbejdsvilkår, som  

 sædvanligvis gælder for tilsvarende arbejde, anses for fuldtidsbeskæftigelse.
Hvis der er tale om arbejde uden fastsat arbejdstid  

 (»ikke-kontrollabel arbejdstid«), beregnes det antal timer, ansøgeren anses  

 for at have arbejdet, ud fra indtægten divideret med en omregningsfaktor på  

 95  

 kr. (2006-niveau). Omregningsfaktoren er den samme, som anvendes i  

 forbindelse  

 med 300 timers-reglen, jf. § 13, stk. 13, i lov om aktiv socialpolitik.  

 Beløbet  

 reguleres en gang årligt med satsreguleringsprocenten.
I 2007-niveau udgør  

 beløbet 97,28 kr.
Selvstændig virksomhed kan medregnes i de 2½ år, hvis  

 virksomheden har haft sigte på at opnå selvforsørgelse, dvs. den må ikke have  

 haft karakter af bibeskæftigelse.
Det er  igen på samme måde som ved  

 300  

 timers reglen -  

 et krav, at ansøgeren  

 dokumenterer, at den selvstændige virksomhed har haft et omfang, der kan  

 sidestilles med lønarbejde i mindst 20 timer pr. uge.
Endvidere må der ikke  

 være udbetalt hjælp efter § 11 i lov om aktiv socialpolitik til ansøgeren,  

 mens  

 den selvstændige virksomhed er drevet.
Den selvstændige virksomhed medregnes  

 med det faktisk dokumenterede timetal  dvs. minimum de 20 timer pr.  

 uge, der  

 er betingelsen for, at selvstændig virksomhed kan medregnes.
Ved vurderingen af virksomhedens omfang anvendes samme  

 dokumentationskrav som inden for arbejdsløshedsforsikringens område, når det  

 vurderes, om selvstændig virksomhed kan medregnes til opfyldelse af  

 beskæftigelseskravet, dvs. der skal foretages en konkret vurdering af  

 personens arbejdsindsats, virksomhedens art, omfang, omsætning, åbningstider,  

 kundegrundlag, priser m.v.
Endvidere skal overskud eller underskud være  

 oplyst  

 til skattevæsenet, og der skal være anmeldt lovpligtige momsangivelser.
 Hvad angår afgrænsningen af lønarbejde, benyttes de regler, der  

 anvendes inden for arbejdsløshedsforsikringens område.
Beskæftigelsesperioden omfatter alle perioder med ordinær  

 fuldtidsbeskæftigelse, svarende til principperne i  

 arbejdsløshedsforsikringssystemet.
For lønmodtagere medregnes timer, for  

 hvilke  

 der udbetales løn, hvis den beskæftigelse, hvortil løntimerne er knyttet, kan  

 betragtes som lønarbejde.
Således medregnes ferie, løn i en  

 opsigelsesperiode,  

 selv om pågældende er fritstillet, barsel og sygdom, barns 1. sygedag,  

 feriefridage og børnefamiliefridage (»omsorgsdage«), hvis arbejdsgiveren  

 udbetaler løn.
Der henvises til principperne i de regler, der anvendes inden  

 for arbejdsløshedsforsikringens område.
Yderligere information  

 og vejledning Eventuelle spørgsmål kan rettes til Arbejdsdirektoratet,  

 fuldmægtig Leo Torp, tlf. 38 10 60 11 eller  

  

 adir@adir.dk.
 Loven som vedtaget ved 3.  

 behandlingen kan ses på  


  

 www.ft.dk/?/Samling/20061/lovforslag/L93/som_vedtaget.htm.
