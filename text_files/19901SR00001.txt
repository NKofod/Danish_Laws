Nr BR 1 Beretning over energiministerens forelæggelse af 28. september 1990 af  

 regler om begrænsning af de regionale naturgasselskabers låntagning og om  

 afvikling af selskabernes gæld   

 Nr 1 1990-91, 1. samling Afgivet af Det Energipolitiske Udvalg Afgivet: 19901024 Efter § 30 i lov nr. 382 af 13. juni 1990 om varmeforsyning er energiministeren bemyndiget til efter forhandling med indenrigsministeren samt efter forelæggelse for Folketingets Energipolitiske Udvalg at fastsætte regler om begrænsning af de regionale naturgasselskabers låntagning og om afvikling af selskabernes gæld.
Energiministeren har ved skrivelse af 28. september 1990 forelagt udkast  

 til bekendtgørelse om lånerammer for de regionale naturgasselskaber med  

 tilhørende bilag.
Skrivelsen er medtaget som bilag til denne beretning.
Udvalget har behandlet materialet i nogle møder.
Endvidere har der været  

 afholdt et samråd med energiministeren.
 Udvalget har modtaget henvendelser om sagen fra Kommunernes Landsforening  

 og Komgas samt energiministerens kommentarer til henvendelserne.
 Herefter tager et flertal (udvalget med undtagelse af  

 Fremskridtspartiets medlem) energiministerens udformning af bekendtgørelsen  

 om rammer for gældsafvikling i de regionale naturgasselskaber til  

 efterretning.
 Et mindretal (Fremskridtspartiets medlem af udvalget) indstiller,  

 at energiministerens udformning af bekendtgørelsen ikke tages til  

 efterretning, og ønsker herudover at fremsætte følgende bemærkninger:
Ifølge rapporten »Naturgasprojektets økonomi« fra november 1989,  

 p. 97, var den samlede gæld i de regionale naturgasselskaber på 15,6 mia. kr.  

 i 1988. Siden er gælden desværre ikke blevet mindre.
For 1991 forventes  

 gælden at være 17,8 mia. kr., jf. aftalen om låneloftet.
Først efter 1996  

 forventes det at gælden falder i alle de regionale selskaber.
Når regeringen ønsker et loft over, hvor meget naturgasselskaberne må  

 låne, så har selve den handling Fremskridtspartiets fulde støtte.
Låneloft er  

 den eneste måde, hvorpå man kan sikre, at naturgasselskaberne får deres  

 udgiftsniveau afpasset efter indtægterne.
 Det forekommer derimod ganske unødvendigt, at låneloftet er blevet  

 gennemhullet med alle mulige og umulige bestemmelser om, hvordan selskaberne  

 kan undslå sig for lånebegrænsningen og fortsætte låntagningen.
Det forekommer derudover uhørt, at en overskridelse af både  

 lånebegrænsninger og undtagelser blot betyder, at interessentkommunerne skal  

 tage skatteyderpenge og fylde hullerne op.
Hvis naturgasselskaberne efter 10  

 års gældsætning og elendig styring af politikere og embedsmænd ikke formår at  

 få driften til at løbe rundt uden yderligere låntagning eller  

 skatteydersubsidiering, så må naturgasselskaberne overlades til erhvervsfolk,  

 der formår at leve under reglen om profit eller fallit.
Er det ikke muligt,  

 må selskaberne gå konkurs.
Henvendelsen fra Kommunernes Landsforening af 3. oktober 1990 (jf. alm.  

 del - bilag 9) giver anledning til yderligere bekymring, eftersom det her  

 fastslås, at såfremt nogle interessentkommuner måtte blive gjort  

 kautionsansvarlige, så forventer kommunerne at få kompensation.
Det vil med  

 andre ord sige, at det blot er staten og altså igen skatteyderne, som må  

 betale for den elendige måde, hvorpå man har drevet de regionale  

 naturgasselskaber.
 Fremskridtspartiet er endvidere bekymret for, at låneloftet og det  

 yderligere pres på kommunerne vil få disse til at tvinge flere forbrugere til  

 at aftage naturgas.
Fremskridtspartiet kan kun anbefale, at hele naturgassektoren bliver  

 privatiseret.
Alt for længe har dårlig ledelse alene skabt gæld og  

 tvangstilslutning.
 P. u. v.
Duetoft formand Bilag Energiministeriet København, den 28. september 1990 Folketingets Energipolitiske Udvalg I medfør af § 30 i lov nr. 382 af 13.  

 juni 1990 om varmeforsyning er energiministeren bemyndiget til efter  

 forhandling med indenrigsministeren samt efter forelæggelse for Folketingets  

 Energipolitiske Udvalg at fastsætte regler om begrænsning af de regionale  

 naturgasselskabers låntagning og om afvikling af selskabernes gæld.
Under henvisning hertil fremsendes vedlagt Energiministeriets udkast til  

 bekendtgørelse om lånerammer for de regionale naturgasselskaber med  

 tilhørende bilag.
Endvidere vedlægges et notat af 28. september 1990 om  

 lånerammernes fastsættelse og et notat af 6. august 1990 om bekendtgørelsens  

 praktiske virkemåde.
Bekendtgørelsen har været drøftet med de regionale naturgasselskaber.
Ud  

 over lånerammernes nærmere indhold har disse drøftelser også omfattet  

 spørgsmålet om de enkelte interessentkommuners indbyrdes hæftelse og  

 fordelingen af eventuelle kapitalindskud.
Som det er fremhævet i  

 Energiministeriets redegørelse af 20. marts 1990, er det regeringens  

 opfattelse, at de gældende ordninger på dette område ikke er hensigtsmæssige,  

 når det drejer sig om at sikre kommunernes engagement i naturgasprojektet.
 De regionale naturgasselskaber har i den forbindelse tilkendegivet, at de  

 på baggrund af de tiltag, der er indholdt i den nye varmeforsyningslov,  

 herunder fastsættelsen af lånerammerne, vil arbejde for, at selskabernes  

 vedtægter snarest - og så vidt muligt inden udgangen af maj 1991 - ændres  

 således, at kommunerne får de bedst mulige incitamenter til at virke for en  

 optimal udnyttelse af naturgassystemet.
 Selskaberne har i øvrigt under drøftelserne lagt stor vægt på, at  

 lånerammerne udformes på en sådan måde, at der ikke udløses kapitalindskud  

 som følge af en uforudset inflationsudvikling eller særlige temperaturforhold  

 (varme vintre) i eet eller flere år.
Som nævnt i Energiministeriets redegørelse af 20. marts 1990 er det  

 regeringens opfattelse, at lånerammerne så vidt muligt skal kunne opleves som  

 realistiske af selskaberne og interessentkommunerne.
På baggrund af de  

 ovennævnte drøftelser med selskaberne er bekendtgørelsesudkastet derfor  

 udformet således, at de fastsatte lånerammer årligt reguleres i forhold til  

 inflationsudviklingen og i forhold til den temperaturbetingede forbedring  

 eller forringelse af selskabernes driftsresultater.
 Herudover har de regionale selskaber fremhævet, at det ville virke  

 urimeligt, hvis en for selskaberne ugunstig udvikling i andre faktorer, der  

 er uden for selskabernes og interessentkommunernes kontrol (oliepriser,  

 renten, energiafgifter), skulle nødvendiggøre kapitalindskud fra  

 interessentkommunerne.
Jeg skal hertil bemærke, at jeg er opmærksom på, at det under helt særlige  

 forhold vil kunne være urimeligt at fastholde de fastsatte lånerammer  

 uændret.
I overensstemmelse med min besvarelse af udvalgets spørgsmål H 4  

 (Alm. del/H-bilag 4) er jeg derfor indstillet på at tilkendegive over for  

 selskaberne, at såfremt en samlet vurdering af nettoeffekten af de nævnte  

 faktorer over en længere periode viser, at der er opstået en helt særlig  

 situation, som der ikke er taget hensyn til ved fastsættelsen af  

 lånerammerne, vil dette kunne danne grundlag for, at lånerammerne tages op  

 til revurdering.
Med venlig hilsen Jens Bilgrav-Nielsen Energiministeriet Den 28. september 1990 Udkast til Bekendtgørelse om lånerammer for de regionale naturgasselskaber I medfør  

 af § 30 i lov nr. 382 af 13. juni 1990 om varmeforsyning og efter forhandling  

 med indenrigsministeren samt efter forelæggelse for Folketingets  

 Energipolitiske Udvalg fastsættes:
 § 1. Det påhviler de regionale naturgasselskaber at tilrettelægge  

 deres virksomhed og økonomi, herunder låntagning og egenfinansiering, på en  

 sådan måde, at det enkelte selskabs nettogæld opgjort efter denne  

 bekendtgørelses bestemmelser ved udgangen af det enkelte regnskabsår ikke  

 overstiger det højestebeløb for det pågældende år, som fremgår af bilag 1 med  

 de reguleringer, som er angivet i stk. 2 og 3.
 Stk. 2. Højestebeløbene i bilag 1 reguleres årligt pr. 31.  

 december på grundlag af den procentvise ændring i priserne udregnet på  

 grundlag af det af Danmarks Statistik offentliggjorte nettoprisindeks for  

 december 1989 (266,3) og nettoprisindekset for december det pågældende år.
 Stk. 3. De indeksregulerede højestebeløb, jf. stk. 2, reguleres  

 årligt for de samlede virkninger af den temperaturbetingede forbedring eller  

 forringelse af selskabernes driftsresultater i perioden januar 1990 til  

 udgangen af det pågældende år (graddageregulering). Reguleringen beregnes som  

 angivet i bilag 2.
 Stk. 4. Energiministeren meddeler inden den 1. april det  

 indeksregulerede og graddageregulerede højestebeløb for det foregående år.
 § 2. Ved nettogæld forstås i denne bekendtgørelse summen af  

 kortfristet og langfristet gæld med fradrag af likvide beholdninger,  

 varebeholdninger samt de værdipapirer og tilgodehavender, som er  

 omsætningsaktiver.
 Stk. 2. Ved opgørelsen af selskabernes nettogæld efter stk. 1  

 henregnes interessentkommunernes indskud samt tilskrevne renter ikke til  

 selskabernes gæld.
 Stk. 3. Betalingsforpligtelser i henhold til aftaler, herunder  

 leje- og leasingaftaler, der henregnes til selskabernes låntagning efter de  

 af indenrigsministeren i medfør af §§ 55 og 57 i lov om kommunernes styrelse  

 fastsatte regler om kommunernes låntagning og meddelelse af garantier m.v.,  

 henregnes til selskabernes gæld.
 § 3. Såfremt et selskabs nettogæld ved udgangen af et regnskabsår  

 overstiger det fastsatte højestebeløb, påhviler det selskabet inden  

 årsregnskabets godkendelse og senest 1. juni i året efter regnskabsåret at  

 beslutte, at der ved indskud fra interessentkommunerne inden den 1. juli i  

 det andet år efter regnskabsåret skal tilføres selskabet et beløb svarende  

 til det i regnskabet konstaterede kapitaltilførselsbehov inklusive renter af  

 beløbet, jf. § 4. Kravet på indskudskapital kan efterfølgende nedsættes, i  

 det omfang den fornødne nedbringelse af nettogælden har fundet sted på anden  

 måde ved udgangen af året efter regnskabsåret, jf. § 5.
 Stk. 2. Selskabets beslutning efter stk. 1 er bindende for  

 selskabets interessenter.
§ 4. Det i § 3, stk. 1, omhandlede beløb til dækning af selskabets  

 konstaterede kapitaltilførselsbehov opgøres på baggrund af selskabets  

 årsregnskab som forskellen mellem den regnskabsmæssigt opgjorte nettogæld ved  

 udgangen af regnskabsåret og det for det pågældende år fastsatte  

 højestebeløb.
Beløbet forrentes fra udgangen af regnskabsåret og frem til  

 indbetalingstidspunktet med den af energiministeren til naturgasselskaberne  

 årligt udmeldte budgetrente.
 Stk. 2. Ved opgørelsen af et selskabs nettogæld anses krav på  

 indbetaling af indskudskapital fra selskabets interessentkommuner, der  

 forfalder inden 1. juli i året efter regnskabsåret, for et omsætningsaktiv.  

 Kravet opgøres inklusive årets rentetilskrivning.
 § 5. Såfremt det ved godkendelsen af et selskabs årsregnskab  

 konstateres, at den regnskabsmæssigt opgjorte nettogæld er mindre end  

 højestebeløbet for regnskabsåret, kan selskabet nedsætte krav på  

 indskudskapital, der indgår i opgørelsen af nettogælden, jf. § 4, stk. 2, med  

 et beløb på indtil forskellen mellem nettogælden og højestebeløbet for  

 regnskabsåret.
 § 6. Det påhviler de enkelte naturgasselskaber i tilknytning til  

 den i naturgasselskabernes budget- og regnskabssystem foreskrevne  

 kvartalsvise rapportering til Energiministeriet at udarbejde en opgørelse af  

 nettogælden samt et skøn over nettogældens størrelse ved udgangen af året.
 Stk. 2. Til brug for beregningen af graddagereguleringen efter §  

 1, stk. 3, skal de enkelte regionale naturgasselskaber senest den 1. marts  

 give meddelelse til Energiministeriet om den realiserede afsætning i det  

 foregående år opdelt på kundekategorier samt selskabets dækningsbidrag pr.  

 solgt (m3) til de enkelte kundekategorier.
§ 7. De i bilag 1 fastsatte højestebeløb er fastsat med  

 udgangspunkt i de af det enkelte selskab i 1989 anvendte regnskabsprincipper.  

 Såfremt et selskab ønsker at ændre de af selskabet anvendte  

 regnskabsprincipper, herunder værdiansættelsesmetoder, metoder for af-, ned-  

 og opskrivning samt metoder for kursomregning, skal dette meddeles  

 Energiministeriet med oplysning om, hvilke konsekvenser ændringerne har for  

 opgørelsen af selskabets nettogæld.
Energiministeren kan på baggrund heraf  

 foretage justeringer af de i bilag 1 fastsatte højestebeløb.
 § 8. Bekendtgørelsen træder i kraft . . .
Bilag 1 Højestebeløb for de regionale naturgasselskabers nettogæld ved udgangen af  

 de enkelte regnskabsår Højestebeløb for nettogæld i mio. kr., prisniveau december 1989  

 (nettoprinsindeks 266,3) Ovenstående højestebeløb indeksreguleres og graddagekorrigeres som angivet  

 i § 1, stk. 2 og 3.
Bilag 2 Beregning af graddageregulering efter § 1, stk. 3 Højestebeløbene i bilag 1 er fastsat på grundlag af den forventede  

 afsætning i temperaturmæssigt normale år.
Graddagereguleringen af højestebeløbene foretages en gang årligt på  

 grundlag af det af Teknologisk Institut offentliggjorte antal graddage i det  

 pågældende regnskabsår.
Ved reguleringen lægges til grund, at et normalår  

 indeholder 2.906 skyggegraddage.
 For de enkelte selskaber graddagereguleres følgende andele af afsætningen  

 til de enkelte kundekategorier:
 Energiministeren kan efter drøftelse med selskaberne med virkning for  

 fremtiden ændre de andele af afsætningen til de enkelte kundekategorier, der  

 graddagereguleres.
 Den procentvise afvigelse i antallet af konstaterede graddage i et  

 regnskabsår i forhold til normalåret antages at indebære en tilsvarende  

 procentvis ændring af den graddageafhængige afsætning.
 Den graddageregulerede afsætning ((m3) naturgas) bestemmes ved hjælp af  

 følgende formel:
 Den temperaturbetingede ændring af et selskabs driftsresultat for det  

 enkelte regnskabsår beregnes som summen af de øgede/mistede dækningsbidrag på  

 den graddageafhængige andel af afsætningen til de enkelte kundekategorier.  

 Det øgede/mistede dækningsbidrag beregnes som det realiserede dækningsbidrag  

 pr. solgt (m3) multipliceret med forskellen mellem den realiserede afsætning  

 og den graddageregulerede afsætning.
 Den i § 1, stk. 3, fastsatte graddageregulering af højestebeløbene  

 beregnes som summen af den temperaturbetingede ændring af selskabets  

 driftsresultat for det pågældende regnskabsår og de temperaturbetingede  

 ændringer af selskabets driftsresultater for de tidligere regnskabsår fra og  

 med 1990 omregnet til årets priser og med en realforrentning på 6 pct. p.a.
 De indeksregulerede højestebeløb for det enkelte regnskabsår, jf. § 1,  

 stk. 2, nedsættes henholdsvis forhøjes med det efter ovenstående afsnit  

 beregnede beløb.
Energiministeriet 4. kontor Den 28. september 1990 Notat om lånerammer for de regionale naturgasselskaber Indledning Fastsættelsen af lånerammer for de regionale naturgasselskaber er sket  

 med udgangspunkt i selskabernes egne budgetter for 1990 med tilhørende  

 langtidsbudgetter.
Hertil er tillagt de øgede udgifter og indtægter, som  

 naturgasselskaberne vurderer at opnå som følge af den i foråret 1990 vedtagne  

 lovgivning om øget anvendelse af kraftvarme, naturgas og andre miljøvenlige  

 brændsler.
 Hovedstadsregionens Naturgas I/S, Naturgas Midt/Nord I/S og Naturgas  

 Sjælland I/S har i løbet af 1990 foretaget en revurdering af budgetterne  

 under indtryk af bl.a. det realiserede årsresultat for 1989. De reviderede  

 budgetter er herefter lagt til grund for lånerammerne.
Balanceår For Naturgas Fyn I/S og Naturgas Midt/Nord I/S gælder, at selskaberne vil  

 have afviklet nettogælden ved udgangen af år 2006, og for Naturgas Sjælland  

 I/S i år 2008. Budgetterne for Hovedstadsregionens Naturgas I/S og Naturgas  

 Syd I/S viser, at selskabernes nettogæld først vil være afviklet henholdsvis  

 år 2010 og 2013.
Af bemærkningerne til forslaget til lov om varmeforsyning fremgår, at de  

 regionale selskabers gæld forudsættes afviklet i perioden omkring 2005 og  

 ikke senere end 2010. Energiministeriet har derfor foretaget en nedbringelse  

 af Naturgas Syd I/S' årlige nettogæld.
Dette er beregningsmæssigt sket ved,  

 at højestebeløbene fra og med 1994 er nedbragt med samme årlige  

realbeløb med henblik på, at selskabets nettogæld er fuldt afviklet  

 ved udgangen af år 2010.
Overordnede forudsætninger De regionale selskabers budgetter og lånerammer er baseret på overordnede  

 forudsætninger om udviklingen i bl.a. oliepriser og realrente, som er udmeldt  

 af Energiministeriet.
Oliepriser Der er som olieprisforudsætning anvendt 17 /tønde, 1990-prisniveau,  

 fastholdt realt i projektperioden.
Selv om Dangas i henhold til  

 aftalen af 4. juni 1987 med de regionale selskaber bærer hovedparten af såvel  

 tab som gevinst ved ændringer i oliepriserne, vil også de regionale selskaber  

 ved højere oliepriser kunne opnå en gevinst.
Såfremt oliepriserne i indeværende års sidste 5 måneder eksempelvis kommer  

 til at ligge på gennemsnitligt 25 /tønde, skønnes selskabernes 1990-budgetter  

 at blive forbedret med i alt 40 mio. kr.
Hvis olieprisen i hele 1991  

 ligeledes kommer til at ligge på 25 /tønde, vil selskaberne i 1991 opnå en  

 samlet gevinst på ca. 150 mio. kr.
Realrente Selskaberne er på grund af den store gældsætning meget følsomme over for  

 ændringer i renteniveauet.
Der er derfor som renteforudsætning anvendt en  

 relativt høj realrente på 6 pct. p.a.
Erfaringerne har vist, at selskaberne i de forløbne år har lånefinansieret  

 til en betydelig lavere realrente.
De regionale selskaber har således  

 tidligere givet udtryk for, at en realrente på 6 pct. p.a. er en meget  

 konservativ beregningsforudsætning.
For hvert rentepoint den realiserede  

 realrente er under den budgetterede, vil selskaberne samlet set opnå en årlig  

 gevinst på ca. 150 mio. kr.
Driftsomkostninger De regionale selskabers driftsomkostninger steg fra budget-85 til  

 budget-89 med i gennemsnit 41 pct.
I budget-90 er driftsomkostningerne  

 reduceret med ca. 10 pct.
Selskabernes samlede budgetterede årlige driftsomkostninger udgør i  

 projektperioden i faste priser omkring 600-650 mio. kr.
Ved eksempelvis en  

 yderligere omkostningsreduktion på 10 pct. vil selskaberne således opnå en  

 årlig gevinst på 60-65 mio. kr.
Markedsgrundlag Indregning af selskabernes øgede indtægter og udgifter som følge af den  

 forestående kraftvarmeudbygning er sket efter drøftelse mellem  

 Energiministeriet og selskaberne.
I det omfang budgetterne ikke har  

 indeholdt indtægter og udgifter i forbindelse med kraftvarmeudbygningen, er  

 disse tillagt.
 Der er anlagt en forsigtig vurdering af selskabernes øgede afsætning både  

 med hensyn til omfanget af kraftvarmeværker og tidspunkter for  

 idriftsættelse.
Årlig inflations- og graddageregulering De regionale selskaber har under drøftelserne med Energiministeriet lagt  

 betydelig vægt på, at der ikke udløses kapitalindskud som følge af en  

 uforudset inflationsudvikling eller en mindre naturgasafsætning som følge af  

 een eller flere milde vintre.
 Selskabernes ønske om, at inflationsrisikoen elimineres, er imødekommet  

 ved, at de nu foreliggende lånerammer er fastsat i faste priser, som herefter  

 årligt inflationsreguleres i forhold til udviklingen i nettoprisindekset.
Lånerammerne er fastsat på grundlag af selskabernes forventede afsætning i  

 temperaturmæssigt normale år.
Selskabernes ønske om en regulering af  

 lånerammerne for den temperaturbetingede forbedring eller forringelse af  

 selskabernes driftsresultat er ligeledes imødekommet ved en årlig regulering.  

 Den temperaturmæssige årlige regulering af den realiserede afsætning over en  

 20-årig periode forventes at være økonomisk neutral for selskaberne, når  

 lånerammerne reguleres for både milde og kolde vintre.
Energiministeriet Den 6. august 1990 Vedrørende bekendtgørelse om lånerammer for de regionale  

 naturgasselskaber Eksempler:
 Regnskab for år 1 (højestebeløb 100) viser nettogæld 115.
 Kapitaltilførselsbehov ved udgangen af år 1 (regnskabsåret) 15.
 Selskabet skal inden godkendelse af regnskabet for år 1 (regnskabsåret) og  

 senest 1. juni år 2 (året efter regnskabsåret) træffe beslutning om indskud  

 af 15 + renter frem til indbetalingstidspunktet inden 1. juli i år 3 (det  

 andet år efter regnskabsåret), jf. § 3.
 Selskabets tilgodehavende på 15 + årets renter anses for omsætningsaktiv  

 ved udarbejdelse af regnskab for år 2, jf. § 4, stk. 2.
 Regnskab for år 2 (højestebeløb 120) viser nettogæld 120.
 Kapitaltilførselsbehov ved udgangen af år 2 (regnskabsåret) 0.
 Da årets højestebeløb ikke overskrides, er der ikke behov for ny  

 beslutning om kapitalindskud (efter § 3) inden godkendelse af regnskabet for  

 år 2.
Selskabet har krav på indskudskapital 15 + renter, der modsvarer det i  

 regnskabet for det foregående regnskabsår (år 1) konstaterede  

 kapitaltilførselsbehov.
Det tilgodehavende beløb, der forfalder inden 1. juli  

 i år 3 (året efter regnskabsåret), jf. § 4, stk. 2, er indregnet som  

 omsætningsaktiv i regnskabet for år 2. Kapitaltilførslen er nødvendig for, at  

 selskabet kan overholde det fastsatte højestebeløb for regnskabsåret.
Beløbet  

 indbetales som forudsat i sin helhed inkl. renter til betalingstidspunktet  

 inden den 1. juli år 3 (året efter regnskabsåret).
 Regnskab for år 3 (højestebeløb 140) viser nettogæld 160.
 Kapitaltilførselsbehov ved udgangen af år 3 (regnskabsåret) 20.
 Selskabet skal inden godkendelse af regnskabet for år 3 (regnskabsåret) og  

 senest 1. juni år 4 (året efter regnskabsåret) træffe beslutning om indskud  

 af 20 + renter frem til indbetalingstidspunktet inden 1. juli i år 5 (andet  

 år efter regnskabsåret), jf. § 3.
 Selskabets tilgodehavende på 20 + renter anses for omsætningsaktiv ved  

 udarbejdelse af regnskab for år 4, jf. § 4, stk. 2.
 Regnskab for år 4 (højestebeløb 130) viser nettogæld 140.
 Kapitaltilførselsbehov ved udgangen af år 4 (regnskabsåret) 10.
 Selskabet skal inden godkendelse af regnskabet for år 4 (regnskabsåret) og  

 senest 1. juni år 5 (året efter regnskabsåret) træffe beslutning om indskud  

 af 10 + renter frem til indbetalingstidspunktet inden 1. juli år 6 (andet år  

 efter regnskabsåret), jf. § 3.
Selskabet har tilgodehavende krav på indskudskapital på 20 + renter, der  

 modsvarer det i regnskabet for det foregående regnskabsår (år 3) konstaterede  

 kapitaltilførselsbehov.
Det tilgodehavende beløb, der forfalder inden 1. juli  

 i år 5 (året efter regnskabsåret), er indregnet som omsætningsaktiv i  

 regnskabet for år 4 (regnskabsåret), jf. § 4, stk. 2. Kapitaltilførslen er  

 således forudsat ved beregningen af selskabets yderligere  

 kapitaltilførselsbehov (10). Beløbet indbetales i sin helhed inkl. renter  

 frem til indbetalingstidspunktet inden 1. juli år 5 (året efter  

 regnskabsåret).
 Selskabets nye tilgodehavende på 10 + renter anses for omsætningsaktiv ved  

 udarbejdelsen af regnskab for år 5, jf. § 4, stk. 2.
 Regnskab for år 5 (højestebeløb 110) viser nettogæld 105.
 Negativt kapitaltilførselsbehov ved udgangen af år 5 (regnskabsåret) 5.
 Selskabets nettogæld er mindre end det fastsatte højestebeløb.
Selskabet har krav på indskudskapital 10 + renter, der modsvarer det i  

 regnskabet for det foregående regnskabsår (år 4) konstaterede  

 kapitaltilførselsbehov.
Det tilgodehavende beløb, der forfalder inden 1. juli  

 i år 6 (året efter regnskabsåret), indgår i opgørelsen af nettogælden ved  

 udgangen af år 5 (regnskabsåret), jf. § 4, stk. 2. Kravet overstiger (med 5)  

 den kapitaltilførsel, der er nødvendig, for at selskabet kan overholde det  

 fastsatte højestebeløb for regnskabsåret (110).
 Selskabet kan beslutte, at selskabets krav på indskudskapital inkl. renter  

 ultimo år 5 (10 + ca. 1 (renter i et år)) nedsættes med et beløb på indtil  

 forskellen mellem nettogælden (105) og højestebeløbet (110) for  

 regnskabsåret, jf. § 5.
 Eller med andre ord - selskabet kan beslutte, at kommunerne kun skal  

 indskyde nettokapitaltilførselsbehovet vedrørende år 4 og 5, opgjort ved  

 udgangen af år 5: 10 + et års renter af 10 (ca. 11) - 5 = ca. 6 samt renter  

 af dette beløb frem til indbetalingstidspunktet inden 1. juli år 6 (året  

 efter regnskabsåret).
