 I medfør af §§ 12, 21 og 24 i lov nr. 251 af 6. maj 1993 om elektriske  

 stærkstrømsanlæg og elektrisk materiel fastsættes følgende:
 § 1.  Ved salg, udlevering eller installation af  

 elmateriel, der er omfattet af bilaget, og som ikke tidligere har været  

 markedsført, udleveret eller installeret i Danmark, er der pligt til at  

 indgive oplysninger om materiellet.
 Stk. 2.  Oplysningspligten påhviler enhver, der som  

 fabrikant, importør, grossist, detailhandler, installatør eller andet sælger,  

 udleverer eller installerer materiellet, medmindre det over for den  

 pågældende er oplyst, at et tidligere led i omsætningen har indgivet  

 oplysningerne.
 Stk. 3.  Oplysningerne gives på et særligt skema, der  

 udleveres af Elektricitetsrådet og Danmarks Elektriske Materielkontrol  

 (DEMKO).
 § 2.  Ved overtrædelse af bestemmelserne i § 1 kan det  

 tilkendegives, at sagen kan afgøres uden retslig forfølgning, hvis den, der  

 har begået overtrædelsen, erkender sig skyldig og erklærer sig rede til inden  

 for en nærmere angiven frist, som efter begæring kan forlænges, at betale en  

 i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
 Stk. 3.  Betales den i stk. 1 nævnte bøde i rette tid,  

 eller bliver den efter stedfunden vedtagelse inddrevet eller afsonet,  

 bortfalder videre forfølgning.
 § 3.  Danmarks Elektriske Materielkontrol varetager  

 administrationen af bestemmelserne i § 1.
 Stk. 2.  Elektricitetsrådet varetager administrationen  

 af bestemmelserne i § 2.
 § 4.  Bekendtgørelsen har virkning fra den 1. juli  

 1993, jf. dog stk. 2.
 Stk. 2.  For elmateriel, der sælges, udleveres eller  

 installeres inden den 15. august 1993 skal de i § 1 nævnte oplysninger dog  

 senest være indgivet den 16. august 1993.
Boligministeriet, den 29. juni 1993 Flemming Kofod-Svendsen / Alex Klug Bilag Oplysningspligtens omfang Elmateriel, der markedsføres, udleveres eller installeres i Danmark, og  

 som er bestemt til brug ved en nominel tilslutningsspænding mellem 50 V og  

 1000 V vekselstrøm eller mellem 120 V og 1500 V jævnstrøm, er  

 oplysningspligtigt i det omfang, det fremgår af nedenstående.
Undtagelser fra oplysningspligten Følgende elmateriel er generelt undtaget fra oplysningspligten:
Materiel til brug uden for Stærkstrømsreglementets gyldighedsområde,  

 materiel, der bruges til produktion, transmission og distribution af el, materiel, der fremstilles eller importeres til eget, personligt brug,  

 materiel, der er indbygget i eller påbygget andet elektrisk materiel  

 (enkeltdele) materiel i campingvogne.
Oplysningspligtigt materiel 1. Ledningsmateriel.
 Isolerede ledninger og kabler (max. tværsnitsareal pr. ledning 10 mm2 og  

 max. 5 ledere). Oplysningspligten gælder dog ikke HAR-mærkede ledninger.
 2. Samlings- og afgreningsmateriel.
 Skrueløse klemmer (fjederklemmer) til samling eller afgrening af ledninger  

 (max. 10 mm2).
 3. Montagegenstande.
 1. Smeltesikringer (sikringspropper, sikringsholdere,  

 sikringshoveder, bundskruer og pasringe) efter diametersystemet (max. 63 A).
 2. Automatsikringer og maksimalafbrydere incl.  

 eventuel tilhørende kapsling (max. 32 A).
 3. Fejlstrøms- og fejlspændingsafbrydere incl.  

 eventuel tilhørende kapsling (max. 63 A).
 4. Stikpropper, forlængerled, afgreningsstikpropper og  

 transportable stikkontakter efter boligstikkontaktsystemer for 250 V.
 5. Afbrydere, omskiftere og regulatorer for bøjelige  

 ledninger (max. 10 A).
 6. Elektroniske styresystemer til styring over  

 installationsledningerne og filtre til sådanne systemer.
 4. Brugsgenstande (også olie-/gasopvarmede  

 brugsgenstande, der indeholder elektriske dele).
 4.1. Brugsgenstande, uanset anvendelsesområde.
 4.1.1. Belysningsarmaturer, dog ikke armaturer til vejbelysning og  

 udendørs reklamearmaturer.
 4.1.2. Øvrige brugsgenstande:
1. Håndværktøj (max. 10 kg) 2. Transportable pumper (max. 1 kW optagen effekt).
 3. Dyppekogere og dyppevarmere (max. 3 kW).
 4. Friturekogere (max. 15 kW).
 5. Motor- og kupevarmere til motorkøretøjer.
 6. Håndapparater til plastsvejsning.
 7. Apparater til hårbehandling, hudpleje,  

 skønhedspleje o.l., herunder bestrålingsapparater for infrarød og ultraviolet  

 bestråling.
 8. Spændingsgivere til elektriske hegn.
 9. Insektfangere og -dræbere.
 10. Ozonapparater (max. 3 kW).
 4.2. Brugsgenstande beregnet til brug i boliger o.l.
Boliger omfatter i denne forbindelse også haver, udhuse, garager o.l.  

 hørende til den enkelte bolig samt fællesfaciliteter for flere boliger,  

 f.eks. fællesvaskerier.
Det omfatter tillige brug under lignende forhold,  

 f.eks. i hoteller, pensionater, kollegier, vuggestuer, børnehaver,  

 fritidshjem, skoler m.m.
 4.2.1. Elektroniske apparater.
 1. Underholdningselektronik som f.eks. radio- og  

 fjernsynsmodtagere, pladespillere, videopladespillere, båndoptagere,  

 videobåndoptagere o.l., samt forstærkere og andre apparater til brug i  

 forbindelse hermed.
 2. Samtaleanlæg, som virker over  

 installationsledningerne og filtre til sådanne anlæg.
 4.2.2. Øvrige brugsgenstande.
 1. Termiske apparater til madlavning o.l., herunder  

 mikrobølgeovne, induktionskogeplader m.v.
 2. Køkkenmaskiner.
 3. Køle- og frysemøbler og skabe o.l.
 4. Vaske- og opvaskemaskiner, tørretumblere,  

 centrifuger o.l.
 5. Strygejern, tøjpresser og -ruller o.l.
 6. Varmepuder, -tæpper o.l.
 7. Ventilatorer, emhætter o.l.
 8. Apparater til rumopvarmning o.l.
 9. Vandvarmere.
5. Hjælpeapparater 1. Separate sikkerhedstransformere og andre  

 spændingsomformere, hvis anvendelse har sikkerhedsmæssig betydning (max. 3  

 kVA afgivet effekt).
 2. Forkoblingsenheder, transformere og øvrige  

 reguleringsenheder for lysstofrør.
 3. Startere og tændingsenheder for lysstofrør.
 4. Strømforsyningsenheder til brug for og indbygning i  

 PCer o.l. incl. specialudstyr.
