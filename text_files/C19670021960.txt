 1. Storbritannien har pr. 6. april 1966 indført  

 ændrede regler for beskatning af selskaber og af de af disse udbetalte  

 udbytter.
 De tidligere gældende regler er beskrevet side 6-7 og side 10-11 i  

 vejledningen til den dansk-engelske dobbeltbeskatningsoverenskomst af 27.  

 marts 1950 (skattedepartementets cirkulære nr. 120 af 11. juni 1951).
Efter de nu indførte regler er beskatningen opdelt i en særskilt  

 selskabsskat og en særskilt udbytteskat.
Som en konsekvens heraf er det  

 samtidig bestemt, at en engelsk aktionær ikke fremtidig kan modregne  

 selskabsskatten i den på de oppebårne aktieudbytter faldende del af hans  

 personlige skat.
Som følge af disse ændrede bestemmelser er art.
XVII, stk. 2, i den  

 dansk-engelske dobbeltbeskatningsoverenskomst ændret, jfr.  

 udenrigsministeriets bekendtgørelse nr. 6 (Lovtid.
C) af 24. januar 1967 af  

 protokol af 7. juli 1966 om ændring af overenskomsten (se herom bilag til  

 nærværende cirkulære).
2. Den dansk-engelske aftales art.
XVII, stk. 2,  

 foreskriver alene, i hvilket omfang Storbritannien er forpligtet til at  

 indrømme credit for dansk selskabsskat.
Da bestemmelsen er stridende mod de  

 nu indførte engelske lovregler, er den ved ovennævnte protokol ændret derhen,  

 at Storbritannien fremtidig kun er forpligtet til at indrømme credit, såfremt  

 aktionæren er et engelsk selskab, der behersker mindst 0,25 af de  

 stemmeberettigede aktier i det danske selskab.
3. Der er ikke ved protokollen indført ændringer i  

 ordlyden af overenskomstens art.
XVII, stk. 3, der angiver omfanget af  

 Danmarks forpligtelse til at yde credit for engelsk skat.
Denne bestemmelse,  

 der omfatter alle indtægtsarter, er, for så vidt angår skat på aktieudbytter,  

 hidtil praktiseret som anført side 6-7 i vejledningen til overenskomsten,  

 hvorefter den engelske selskabsskat blev anset som en på de udbetalte  

 udbytter underliggende skat, for hvilken Danmark skulle give credit.
 Efter ændringen af den engelske skattelovgivning, der som anført indfører  

 særskilt beskatning af aktieudbytter, kan den samtidigt indførte særskilte  

 selskabsbeskatning ikke længere betragtes som en underliggende skat på  

 aktieudbytterne, og der vil derfor for så vidt angår aktieudbytter, der  

 udbetales efter den ny lovs ikrafttræden den 6. april 1966, alene være at  

 give en dansk aktionær credit for den engelske udbytteskat.
 4. Da Storbritannien ikke i forbindelse med de foran  

 omtalte ændrede beskatningsregler har kunnet nå at afslutte forhandlinger om  

 de heraf nødvendiggjorte ændringer i dets bestående  

 dobbeltbeskatningsaftaler, er det ved lov bestemt, at der - foreløbig for  

 finansårene 1966-67, 1967-68 og 1968-69 - for så vidt angår udbytter fra  

 engelske selskaber, der udloddes til udenlandske aktionærer, alene skal  

 tilbageholdes udbytteskat med den procent, som aktionærens hjemland i henhold  

 til en gældende overenskomst kan anvende på aktieudbytter, der tilfalder  

 aktionærer i Storbritannien.
For en dansk aktionær i et engelsk selskab betyder dette, at  

 Storbritannien alene vil gøre krav på 5 pct. skat af det vedkommende aktionær  

 tilfaldende udbytte.
Såfremt den danske aktionær er et her hjemmehørende  

 selskab, der ejer mindst 50 pct. af hele den ordinære aktiekapital i det  

 engelske selskab, som udbetaler udbyttet, nedsættes skatten dog til 0. Disse  

 begrænsninger gælder dog ikke, såfremt den danske aktionær tillige driver  

 virksomhed i Storbritannien gennem et der beliggende fast driftssted.
I dette  

 tilfælde beskattes aktieudbyttet i overensstemmelse med de almindeligt  

 gældende engelske regler om indkomstbeskatning.
Den danske aktionær har i så  

 fald krav på nedslag i de danske skatter i overensstemmelse med reglerne i  

 overenskomstens art.
XVII, stk. 3 og ligningslovens § 33.
 5. Tvivlsspørgsmål med hensyn til praktiseringen af  

 reglerne i nærværende cirkulære vil være at forelægge skattedepartementet.
 Skattedepartementet, den 18. oktober  

 1967.
Hans P.
Gøtrik.
/E.
Thielsen.
 Bilag.
 Udenrigsministeriets bekendtgørelse af 24. januar 1967 af protokol af 7.  

 juli 1966 om ændring af overenskomsten med Storbritannien til undgåelse af  

 dobbeltbeskatning.
