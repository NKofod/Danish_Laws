Bekendtgørelse om ændring af  

 bekendtgørelse om recepter § 1 I bekendtgørelse nr. 540 af 13. juni 2001 om recepter, foretages  

 følgende ændringer:
 1. Efter § 30 indsættes ny § 30a, som  

 affattes således:
»§ 30a.
Hvis et lægemiddel skal dosispakkes, jf.  

 bekendtgørelse om dosisdispensering af lægemidler, kan apoteket  

 udlevere den mængde lægemidler, som ifølge doseringskortet  

 skal anvendes i den periode, hvortil der dosispakkes.« 2. Til § 31 tilføjes et nyt stk. 5, som  

 affattes således:
»Stk. 5. Bestemmelserne i stk. 1-4 gælder ikke for  

 dosisdispenserede lægemidler« 3. Til § 36, stk. 2, tilføjes et nyt nr. 3  

 og et nyt nr. 4, som affattes således:
»3)	der i forbindelse med dosisdispensering af lægemidler til  

 navngivne brugere foreligger en særlig situation, hvor  

 dosisdispensering af det billigste lægemiddel ikke kan ske maskinelt,  

 jf. apotekerlovens § 11, stk. 1, nr. 9, eller 4)	der i forbindelse med dosisdispensering af lægemidler til  

 patienter, der behandles i primærsektoren, jf. bekendtgørelse om  

 dosisdispensering, § 1, stk. 2, nr. 3, foreligger en situation,  

 hvor prisforskellen mellem det billigste lægemiddel og det ordinerede  

 lægemiddel er mindre end 10 pct. opgjort ud fra billigste  

 lægemiddelenhedspris uanset pakningsstørrelse.« 4. Til § 36, stk. 4, tilføjes et nyt sidste  

 punktum, som affattes således:
»Ved dosisdispensering af lægemidler til navngivne  

 forbrugere skal ønske om at få udleveret et bestemt  

 lægemiddel, jf. 1.  pkt., være fremsat senest ved afgivelse af  

 bestilling eller genbestilling til det receptekspederende apotek.« § 2 Bekendtgørelsen træder i kraft den 1. oktober 2001.
