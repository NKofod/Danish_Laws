 I henhold til § 48, stk. 1, i lov om beskatningen af pensionsordninger  

 m.v. bestemmes:
 § 1.  Ved tilbagekøb af en forsikring, der er omfattet  

 af pensionsbeskatningslovens §§ 2, 5 eller 7, fritages for tillægsskat efter  

 lovens § 48 i følgende tilfælde:
1. såfremt de løbende ydelser, der i henhold til  

 policen ville tilkomme forsikringens ejer ved forsikringens omskrivning til  

 fripolice på tilbagekøbstidspunktet, ikke kan overstige 600 kr. årlig, eller 2. såfremt tilbagekøbet sker i forbindelse med, at  

 forsikringens ejer opgiver sin bopæl her i landet for at tage varigt ophold i  

 udlandet.
 Stk. 2.  Er forsikringen led i en pensionsordning mellem  

 en arbejdsgiver og en arbejdstager, fritages endvidere for tillægsskat,  

 såfremt der inden tilbagekøbet er forløbet mindst et år efter  

 arbejdsforholdets ophør, uden at arbejdstageren har fået ansættelse i en  

 stilling, hvor arbejdsgiveren vil fortsætte præmiebetalingen, eller hvor  

 arbejdstageren er optaget eller senere skal optages i en anden  

 pensionsforsikringsordning eller i en pensionskasse.
§ 2.  Afgørelsen af, om betingelserne for at fritage  

 for tillægsskat er opfyldt, træffes af det pågældende forsikringsselskab.
Den  

 afgiftspligtige kan forlange afgørelsen efterprøvet efter reglerne i  

 pensionsbeskatningslovens § 39. Skatterådet kan også af egen drift ændre  

 forsikringsselskabets afgørelse.
 Finansministeriet, den 16. marts 1972.
 Henry Gruenbaum.
