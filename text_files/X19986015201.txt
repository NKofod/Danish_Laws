Revisorskik Den 11. februar 1997 afsagde Revisornævnet i sagen j. nr.  

 96-133.087 - Benny Christensen mod registreret revisor Frank Clarence Provetgaard Frederiksen sålydende KENDELSE:
Ved kendelse afsagt den 30. april 1996 af Disciplinærnævnet  

 for Registrerede Revisorer (sag nr.
R-4/1994) blev registreret revisor Frank  

 Clarence Provetgaard Frederiksen på baggrund af en klage fra Benny  

 Christensen pålagt en bøde på 50.000 kr. for at have  

 tilsidesat de pligter, stillingen som revisor medfører.
 Disciplinærnævnet fandt ham skyldig i at have handlet i strid  

 med god Revisorskik i følgende forhold:
 Ved skrivelse af 27. juli 1996 har indklagedes advokat i medfør af  

 lov om registrerede revisorer § 11 b rettidigt indbragt kendelsen for  

 Revisornævnet med påstand principalt om, at indklagede frifindes  

 for de rejste klager, punkterne 1-3, samt at der for punkterne 4 og 5  

 fastsættes en mildere sanktion, eventuelt irettesættelse.  

 Subsidiært nedlægges påstand om fastsættelse af en  

 mildere sanktion for de påtalte forhold.
 Klagers advokat er ved Revisornævnets skrivelse af 26. september  

 1996 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
 Sagen er behandlet på et møde i Revisornævnet den 23.  

 januar 1997 med deltagelse af formanden og 4 medlemmer, jf. lov om  

 registrerede revisorer § 11 d, stk. 2, jf. lov om statsautoriserede revisorer  

 § 19, stk. 3, 1. pkt.
 Indklagedes advokat har i sin indbringelsesskrivelse anført bl.a.:  

 . . . . . . . . . . . . . . . . . . . . . . . . . . . . . . . . . . . . . . .  

 . . . . . . . .
 Ad 1. ......................................... . . . . . . . . . .  

 . . . . . . . . . . . . . . . . . . . . . . . . . . . . . . . . . . . . .  

 .
 For det første bemærkes, at skrivelsen af 2. januar 1994  

 alene omtaler 'tidligere fakturerede tilgodehavende', ligesom det ikke i  

 denne skrivelse på nogen måde er tilkendegivet, at  

 konkursbegæring mod een skyldner skal fremkalde betaling fra en anden.  

 Ved almindelig læsning må skrivelsen forstås sådan,  

 at der var overvejet konkursbegæring mod hver af de 3 nævnte  

 skyldnere (idet BC Engros er en personligt ejet virksomhed) for disses  

 respektive gældsposter.
 Ved min klients skrivelse af 8. januar 1994 foreligger alene udkast til et  

 påtænkt senere brev, indeholdende data for klageren og  

 øvrige skyldnere, samt bl.a. overvejelsen om klagerens  

 ægtefælle.
 . . . . . . . . . . . . . . . . . . . . . . . . . . . . . . . . . . . . .  

 . . . . . . . . . . . . . . . . . . . . . . . . . . . . .
 Skrivelsen indeholder i øvrigt ingen ordlyd om trussel mod  

 klageren, hvorfor Disciplinærnævnet præmis herom er  

 urigtig.
 Det bør tillægges betydning, at klageren ikke i sin skrivelse  

 af 9. januar 1994 overhovedet stiller sig afvisende overfor at skulle  

 medvirke til betaling af den gæld, der påhviler Handelskompagniet  

 af 1. januar 1991 ApS. ...
 . . . . . . . . . . . . . . . . . . . . . . . . . . . . . . . . . . . . .  

 . . . . . . . . . . .
Ved sin skrivelse af 14. januar 1994 forlanger min klient indbetaling af  

 mindst halvdelen af det samlede krav.
Netop under hensyn til klagerens  

 tilkendegivelse om sin vilje til at drøfte også  

 Handelskompagniets gæld, forekommer det naturligt, at min klient har  

 omtalt sit tilgodehavende hos dette selskab på lige fod mod de  

 øvrige krav, som klageren også formelt var adressat for.
 Ud fra denne forudsætning er det urigtigt at lægge til grund,  

 at min klient har fremsat krav om betaling af ikke-forfaldne tilgodehavender.  

 Den til skrivelsen vedhæftede opgørelse viser netop, at der var  

 faktureret tilgodehavender udover den halvdel, som der kræves betaling  

 af...
 Ad 2.
 Når der henses til beløbets betydelige størrelse  

 forekommer det ikke urimeligt at overveje konkurs som umiddelbart  

 retsskridt.
 Konkurslovens almindelige betingelser var tilsyneladende opfyldt i  

 relation til hver af skyldnerne i januar 1994, og der ses ikke at være  

 særlig grund til at afskære min klient som revisor fra et  

 sådant lovligt retsskridt, når domstolene poser den  

 fornødne retsbeskyttelse for klageren, og en konkursbegæring  

 således ikke ubetinget kan fremmes...........
 . . . . . . . . . . . . . . . . . . . . . . . . . . . . . . . . . . . . .  

 . . . . . . . . . . .
 Så længe der utvivlsomt anvendes lovlige, retlige skridt,  

 bør der udvises en mere nuanceret forståelse for valg af  

 inddrivelsesmåde, idet de konkrete erfaringer i kunde- og  

 skyldforholdet tillægges betydning. ........... . . . . . . . . . . . .  

 . . .
 Ad 3.
 . . . . . . . . . . . . . . . . . . . . . . . . . . . . . . . . . . . . .  

 . . . . . . . . . . .
Det skal under alle omstændigheder understreges, at der som det  

 fremgår af ordlyden i skrivelsen - var tale om en overvejelse på  

 absolut 'forberedende' niveau.
Bemærkningen indgik blandt andre  

 oplysninger, som min klient dengang forelagde mig, og som han af praktiske  

 grunde valgte at orientere klageren om under et.
Klageren havde ikke på  

 daværende tidspunkt efter ordlyden grund til at tro, at overvejelsen  

 ville blive realiseret..............
 . . . . . . . . . . . . . . . . . . . . . . . . . . . . . . . . . . . . .  

 . . . . . . . . . . .
 Ad 4.
 Min klient ønsker at fremhæve, at pågældende  

 selskab var uden reel erhvervsmæssig aktivitet, at hans formelle  

 ansættelse som direktør ikke i realiteten var forbundet med  

 aktiviteter, og at han ved indsættelsen som direktør  

 søgte at opnå sikkerhed for sit tilgodehavende.
Min klient har orienteret mig om, at Erhvervs- og Selskabsstyrelsen i maj  

 1996 har offentliggjort en undersøgelse af revisorens tilknytning til  

 selskabsledelser, hvoraf tilsyneladende fremgår, at et større  

 antal revisorer har optrådt på ledende poster i strid med  

 lovgivningen.
Undersøgelsen førte angiveligt ikke til  

 strafsanktioner, men derimod til henstillinger til de enkelte om at bringe  

 forholdene til ophør.
Dette standpunkt udtrykker efter min opfattelse  

 en praksis, der bør komme min klient tilgode i nærværende  

 sag.
 Ad 5.
 Min klient ønsker blot at anføre, at der ikke i realiteten  

 har foreligger nogen hindring for at afgive habilitetserklæring som  

 sket, efter som min klient ikke har forestået pågældende  

 selskabs drift og sædvanlige ledelsesmæssige dispositioner.
 Klageren har ikke kommenteret advokatens skrivelse, men har meddelt, at  

 han nedlægger påstand om stadfæstelse af  

 Disciplinærnævnets kendelse.
Kun indklagede revisor gav møde for Revisornævnet.
Han havde  

 lejlighed til at udtale sig om forholdene.
 Vedrørende forholdene 1-3 forklarede indklagede i  

 overensstemmelse med de skriftlige indlæg i sagen.
 Han forklarede således, at han fandt at  

 Disciplinærnævnet havde overfortolket hans skrivelse af 2. januar  

 1994 til klageren, med hvem han plejede en bramfri omgangstone, men han  

 vedgik, at han havde ment det alvorligt med, at han ville sine  

 tilgodehavender betalt, og derfor havde han vedlagt en check på  

 45.000,- kr. til sin advokat til betaling af retsafgiften for at begære  

 klager og de to anpartsselskaber taget under konkursbehandling.
 Han havde fundet, at der måske kunne opstå problemer for det  

 pengeinstitut, hvor klagers ægtefælle var ansat, hvis klager blev  

 erklæret konkurs og havde derfor rejst spørgsmålet om at  

 underrette pengeinstituttet om konkursen.
Vedrørende forhold 4 (ulovlig virksomhed) forklarede  

 indklagede, at han i 1990 havde købt 3 eller 4 anpartsselskaber,  

 herunder Bejaru ApS. af direktør Henrik Vinten med det formål at  

 have selskaberne parat til salg til klienter.
Han havde derfor været  

 direktør for selskaberne i tiden indtil et salg fandt sted, men han  

 havde ikke fundet det nødvendigt at ændre formålene i  

 selskaberne, selv om disse omfattede virksomhed, som en registreret revisor  

 ikke måtte drive i henhold til lovgivningen.
Lånet til ledelsen på 174.183,- kr. i årsregnskabet for  

 1992 for Bejaru ApS var ikke ydet til ham selv som direktør for  

 selskabet, men til klager, der på det tidspunkt havde fået  

 overdraget alle anparter i selskabet.
Lånet skulle derfor have  

 været posteret som 'anpartshaverlån'. Lånebeløbet  

 var blevet udbetalt til klager, for at denne kunne betale blandt andet  

 regningerne til indklagede, og udbetalingen var ikke forestået af  

 indklagede som direktør, men derimod af klager, der havde  

 generalfuldmagt til at handle på selskabets vegne.
Indklagedes stilling  

 som direktør havde kun været rent formel, og den var for  

 så vidt angår perioden efter klagerens køb af anparterne i  

 maj 1992 og til indklagede fratrådte 1. marts 1993 ment som en  

 sikringsakt vedrørende betalingen.
Registreret revisor Tenna Vest ejede i en periode fra den 1. marts 1993  

 halvparten af Viva Revision ApS. men var ikke indklagedes kompagnon i den  

 periode, hun var revisor for Bejaru ApS.
Vedrørende forhold 5:
 Indklagedes underskrivelse som revisor den 27. oktober 1993 af regnskabet  

 for 1992 og hans erklæring om habilitet i revisionsprotokollen for  

 Bejaru ApS. som han havde været direktør for i  

 regnskabsperioden, er en overtrædelse af § 7, stk. 1, nr. 2 og 3, i lov  

 om registrerede revisorer, jf. lovbekendtgørelse nr. 322 af 18. maj  

 1993, nu lovbekendtgørelse nr. 604 af 28. juni 1996.  

 Revisornævnet tiltræder, at indklagede er skyldig i  

 tilsidesættelse af de i Disciplinærnævnets kendelse  

 anførte bestemmelser i virksomhedsbekendtgørelsen, og anser det  

 for en skærpende omstændighed, at der foreligger en  

 overtrædelse af de udtrykkelige habilitetsbestemmelser i  

 lovgivningen.
 Revisornævnet finder, at den pålagte bøde skal  

 forhøjes med 25.000,kr. til 75.000,-kr.
 I medfør af bekendtgørelsen om Revisornævnet § 11,  

 stk. 3, er det bestemt, at kendelsen skal offentliggøres.
 Thi bestemmes:
 Disciplinærnævnets kendelse ændres således, at der  

 pålægges registreret revisor Frank Clarence Provstgaard  

 Frederiksen en bøde på 75.000,- kr.
