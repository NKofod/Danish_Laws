Fremsat den 21. november 2000 af  

 Erik Larsen (V), Else Winther Andersen (V),  

 Tove Fergo (V), Eva Kjer Hansen (V),  

 Gyda Kongsted (V), Lars Løkke Rasmussen (V),  

 Pia Christmas-Møller (KF), Knud Erik Kirkegaard&nb  

 sp;(KF) og Henriette Kjær (KF) Forslag til folketingsbeslutning om tilsyn med plejesektoren i kommunerne Folketinget ønsker at sikre en god og forsvarlig  

 pleje og omsorg for alle borgere, som har dette behov.
Folketinget  

 pålægger derfor regeringen inden 1. marts 2001 at fremsætte  

 lovforslag, der forpligter kommunerne til at lade eksempelvis en  

 praktiserende læge rapportere til kommunalbestyrelsen to gange  

 årligt om kvaliteten af plejeindsatsen på de enkelte  

 områder.
Rapporteringen til kommunalbestyrelsen skal være  

 ledsaget af en udtalelse fra embedslægen.
Kommunalbestyrelsen skal  

 hvert andet år vælge en ny person til at varetage det eksterne  

 tilsyn.
Folketinget pålægger desuden regeringen at  

 sikre, at ansvaret for kommunens plejeindsats og gennemførelse af  

 tilsyn placeres hos kommunalbestyrelsen.
Det skal ske på en sådan  

 måde, at kommunalbestyrelsen ikke kan uddelegere sin tilsynspligt til  

 den kommunale forvaltning eller til de politiske udvalg.
Bemærkninger til forslaget Beslutningsforslaget er i det  

 væsentlige en genfremsættelse af beslutningsforslag nr.
B 103,  

 folketingsåret 1999-2000 (se Folketingstidende 1999-2000,  

 forhandlingerne side 5570 og tillæg A side 5683 og 5685).
Det var tidligere overladt til embedslægerne at  

 føre tilsyn med alle forhold af sundhedsmæssig interesse  

 på bl.a. pleje- og behandlingsinstitutioner.
Med virkning fra 1. juni  

 1992 blev denne tilsynspligt imidlertid afgrænset til kun at omfatte  

 sundhedsfaglig rådgivning på konkret anmodning.
Loven blev  

 ændret, idet embedslægernes tilsyn i praksis havde udviklet sig  

 til at være mere et formelt end et reelt tilsyn.
 Engagerede embedslæger og pårørende har  

 påvist talrige eksempler på nedværdigende og direkte  

 beskæmmende behandling af vore ældre medborgere på flere af  

 landets plejehjem.
Samtidig viser en undersøgelse foretaget for  

 Socialministeriet i juni 2000 af Oxford Research, at kun omkring  

1/3 af kommunerne gennemfører et egentligt  

 formaliseret og uafhængigt tilsyn med kommunens plejehjem.
Næsten  

2/3 af de adspurgte kommuner gennemfører et  

 driftstilsyn, hvor der ikke er en klar skillelinje mellem tilsyn og  

 driftsstyring.
 Der er derfor behov for igen at stramme tilsynet med  

 landets plejehjem og plejeboliger ved at etablere et lovpligtigt,  

 regelmæssigt, uanmeldt og uafhængigt tilsyn.
 For at sikre et mere reelt tilsyn med kvaliteten af  

 ældreomsorgen foreslår forslagsstillerne, at opgaven med at  

 føre tilsyn overdrages til eksempelvis de lokale praktiserende  

 læger.
 Det er dog op til kommunalbestyrelsen konkret at beslutte,  

 hvem der i den enkelte kommune skal varetage tilsynet.
Forslagsstillerne lægger vægt på, at  

 tilsynet er lokalt forankret.
Det skal derfor også være op til  

 den enkelte kommunalbestyrelse, hvorvidt det lokale ældreråd,  

 pårørende, ansatte i ældreplejen m.v. skal inddrages i  

 tilrettelæggelsen af tilsynet.
 Den lokale tilsynsmyndighed skal halvårligt  

 rapportere direkte til kommunalbestyrelsen om forholdene inden for kommunens  

 ældrepleje.
Rapporteringen til kommunalbestyrelsen skal være  

 ledsaget af en udtalelse fra embedslægen.
I de tilfælde, hvor  

 rapporteringen til kommunalbestyrelsen nævner kritisable forhold inden  

 for kommunens plejesektor, har embedslægen efter indstilling fra  

 kommunalbestyrelsen ansvaret for at foretage det videre fornødne i  

 sagen.
Forslagsstillerne finder det samtidig vigtigt, at tilsynet  

 får en fremadrettet forebyggende funktion.
Frem for udelukkende at  

 fokusere på fejl begået af enkeltpersoner, er det også  

 væsentligt, at tilsynet kommer med anbefalinger til, hvordan  

 eksempelvis omsorgsprocedurer eller praksis for medicinering kan ændres  

 til fordel for de ældre.
Tilsynets rapport skal behandles på et åbent  

 møde i kommunalbestyrelsen.
For at undgå habilitetsproblemer kan  

 den lokale tilsynsmyndighed kun have ansvaret for tilsynet for en  

 toårig periode ad gangen.
Socialministeren fastsætter de  

 overordnede retningslinjer for tilsynet.
For at styrke ledelsen på de enkelte plejehjem  

 ønsker forslagsstillerne ligeledes, at der bliver en generel pligt for  

 den enkelte plejehjemsleder/områdeleder til halvårligt at afgive  

 en skriftlig selvstændig rapportering til kommunalbestyrelsen.
Denne  

 rapportering skal i kommunalbestyrelsen behandles samtidig med rapporten fra  

 den praktiserende læge.
I henhold til lov om retssikkerhed og administration  

 på det sociale område skal kommunalbestyrelsen høre  

 ældrerådet om ældrepolitiske spørgsmål.
Det  

 betyder i dette tilfælde, at ældrerådet skal inddrages i  

 forbindelse med kommunalbestyrelsens behandling af rapporten fra den  

 praktiserende læge.
Forslagsstillerne er opmærksomme på, at et  

 skærpet tilsyn i sig selv ikke her og nu vil løse de problemer  

 af ledelses-, uddannelses- og holdningsmæssig karakter, som er  

 årsagen til den utilfredsstillende pleje på flere af landets  

 plejehjem.
Men et skærpet tilsyn vil på sigt have en forebyggende  

 effekt til gavn for landets ældre medborgere.
Samtidig skal kommunalbestyrelsens ansvar for forholdene  

 inden for ældreomsorgen præciseres.
Det skal ikke være  

 muligt for kommunalbestyrelsen gennem delegation af ansvaret til kommunens  

 forvaltning eller politiske udvalg at fralægge sig ansvaret for  

 kvaliteten af ældreomsorgen.
Uanset om kommunen har valgt at udlicitere  

 driften af plejehjem til private operatører/selvejende institutioner  

 eller selv driver plejehjemmene, skal det præciseres, at  

 kommunalbestyrelsen og kun kommunalbestyrelsen har ansvaret for kommunens  

 plejehjem og ældreboliger og ældreplejen generelt.
 Beslutningsforslaget skal ses i sammenhæng med B 50  

 om retten til frit valg af plejehjem og plejebolig og B 52 om  

 indførelse af kvalitetsstandarder i den kommunale plejesektor.
Skriftlig fremsættelse Erik Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om tilsyn med  

 plejesektoren i kommunerne.
(Beslutningsforslag nr.
B 51).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
