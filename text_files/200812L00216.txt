Fremsat den 18. juni 2009 af undervisningsministeren (Bertel Haarder) Forslag til Lov om ændring af forskellige love på Undervisningsministeriets område (Fritagelse for betalingskravet på videregående uddannelser for børn af visse udenlandske arbejdstagere i Danmark) § 1 I lov om professionshøjskoler for videregående uddannelser, jf. lovbekendtgørelse nr. 1091 af 18. november 2008, foretages følgende ændringer:
 1. I § 24, stk. 4, indsættes efter nr. 1 som nyt nummer:
»2) er meddelt opholdstilladelse efter udlændingelovens § 9 c, stk. 1, som medfølgende barn af en udlænding, som dels er statsborger i et land, der ikke er tilsluttet den Europæiske Union eller omfattet af EØS-aftalen, dels meddelt opholdstilladelse efter udlændingelovens § 9 a, jf. dog stk. 5,« 2. I § 24 indsættes efter stk. 4 som nyt stykke:
»Stk. 5. En udenlandsk studerende er omfattet af stk. 4, nr. 2, uanset at forælderens opholdstilladelse efter udlændingelovens § 9 a ophører efter tidspunktet for den studerendes optagelse på uddannelsen.« 3. I § 24, stk. 5 , der bliver stk. 6, indsættes efter »stk. 4«: »og 5«.
§ 2 I lov nr. 346 af 14. maj 2008 om erhvervsakademier for videregående uddannelser foretages følgende ændringer:
 1. I § 24, stk. 4 ,  indsættes efter nr. 1 som nyt nummer:
»2) er meddelt opholdstilladelse efter udlændingelovens § 9 c, stk. 1, som medfølgende barn af en udlænding, som dels er statsborger i et land, der ikke er tilsluttet den Europæiske Union eller omfattet af EØS-aftalen, dels meddelt opholdstilladelse efter udlændingelovens § 9 a, jf. dog stk. 5,« 2. I § 24 indsættes efter stk. 4 som nyt stykke:
»Stk. 5. En udenlandsk studerende er omfattet af stk. 4, nr. 2, uanset at forælderens opholdstilladelse efter udlændingelovens § 9 a ophører efter tidspunktet for den studerendes optagelse på uddannelsen.« 3. I § 24, stk. 5 , der bliver stk. 6, indsættes efter »stk. 4«: »og 5«.
§ 3 I lov nr. 207 af 31. marts 2008 om erhvervsakademiuddannelser og professionsbacheloruddannelser foretages følgende ændringer:
 1. I § 35, stk. 1, indsættes efter nr. 1 som nyt nummer:
»2) er meddelt opholdstilladelse efter udlændingelovens § 9 c, stk. 1, som medfølgende barn af en udlænding, som dels er statsborger i et land, der ikke er tilsluttet den Europæiske Union eller er omfattet af EØS-aftalen, dels meddelt opholdstilladelse efter udlændingelovens § 9 a, jf. dog stk. 2.« 2. I § 35 indsættes efter stk. 1 som nyt stykke:
»Stk. 2. En udenlandsk studerende er omfattet af stk. 1, nr. 2, uanset at forælderens opholdstilladelse efter udlændingelovens § 9 a ophører efter tidspunktet for den studerendes optagelse på uddannelsen.« 3. I § 35, stk. 2 , der bliver stk. 3, indsættes efter »stk. 1«: »og 2«.
§ 4 I lov nr. 220 af 8. april 2008 om medie- og journalisthøjskolen foretages følgende ændringer:
 1. I § 22, stk. 4 ,  indsættes efter nr. 1 som nyt nummer:
»2) er meddelt opholdstilladelse efter udlændingelovens § 9 c, stk. 1, som medfølgende barn af en udlænding, som dels er statsborger i et land, der ikke er tilsluttet den Europæiske Union eller omfattet af EØS-aftalen, dels meddelt opholdstilladelse efter udlændingelovens § 9 a, jf. dog stk. 5,« 2. I § 22 indsættes efter stk. 4 som nyt stykke:
»Stk. 5. En udenlandsk studerende er omfattet af stk. 4, nr. 2, uanset at forælderens opholdstilladelse efter udlændingelovens § 9 a ophører efter tidspunktet for den studerendes optagelse på uddannelsen.« 3. I § 22, stk. 5 , der bliver stk. 6, indsættes efter »stk. 4«: »og 5«.
§ 5 I lov om institutioner for erhvervsrettet uddannelse, jf. lovbekendtgørelsen nr. 938 af 22. september 2008, som ændret ved § 2 i lov nr. 289 af 15. april 2009, foretages følgende ændringer:
1. I § 15, stk. 1, ændres »stk. 2-8.« til: »stk. 2-9.« 2. I § 15, stk. 5, indsættes efter nr.1 som nyt nummer:
»2) er meddelt opholdstilladelse efter udlændingelovens § 9 c, stk. 1, som medfølgende barn af en udlænding, som dels er statsborger i et land, der ikke er tilsluttet den Europæiske Union eller er omfattet af EØS-aftalen, dels meddelt opholdstilladelse efter udlændingelovens § 9 a, jf. dog stk. 6.« 3. I § 15 indsættes efter stk. 5 som nyt stykke:
»Stk. 6. En udenlandsk studerende er omfattet af stk. 5, nr. 2, uanset at forælderens opholdstilladelse efter udlændingelovens § 9 a ophører efter tidspunktet for den studerendes optagelse på uddannelsen.« 4. I § 15, stk. 6 , der bliver stk. 7, indsættes efter »stk. 5«: »og 6«.
§ 6 I lov om åben uddannelse (erhvervsrettet voksenuddannelse) m.v., jf. lovbekendtgørelse nr. 939 af 22. september 2008, som ændret ved § 5 i lov nr. 1173 af 10. december 2008, foretages følgende ændringer:
 1. I § 4, stk. 2, indsættes efter nr. 1 som nyt nummer:
»2) er meddelt opholdstilladelse efter udlændingelovens § 9 c, stk. 1, som medfølgende barn af en udlænding, som dels er statsborger i et land, der ikke er tilsluttet den Europæiske Union eller omfattet af EØS-aftalen, dels meddelt opholdstilladelse efter udlændingelovens § 9 a, jf. dog stk. 3.« 2. I § 4 indsættes efter stk. 2 som nyt stykke:
»Stk. 3. En udenlandsk studerende er omfattet af stk. 2, nr. 2, uanset at forælderens opholdstilladelse efter udlændingelovens § 9 a ophører efter tidspunktet for den studerendes optagelse på uddannelsen.« 3. I § 4, stk. 3, der bliver stk. 4, indsættes efter »stk. 2«: »og 3«.
§ 7 I lov nr. 333 af 18. maj 2005 om stipendier til visse udenlandske studerende ved korte og mellemlange videregående uddannelser foretages følgende ændringer:
 1. I  § 1, stk. 2,  indsættes som 3. pkt. :
§ 8 Loven træder i kraft den 1. juli 2009.
Bemærkninger til lovforslaget Almindelige bemærkninger 1. Indledning Regeringen (Venstre og Det Konservative Folkeparti) indgik den 28. februar 2008 en aftale med Dansk Folkeparti, Det Radikale Venstre og Ny Alliance om en jobplan.
Aftalen om en jobplan har til formål at skaffe mere arbejdskraft i Danmark både på kort og på længere sigt.
Aftalen indeholder en række initiativer, der har til formål at tiltrække højt kvalificeret arbejdskraft fra udlandet til Danmark.
Et af hovedpunkterne i jobplanaftalen er, at der skal ske en øget indsats for international rekruttering med særlig fokus på områder med mangel på indenlandsk arbejdskraft.
Som opfølgning herpå har regeringen ved lov nr. 486 af 17. juni 2008 om ændring af udlændingeloven (Rekruttering af arbejdskraft m.v.) gennemført de initiativer i aftalen, der vedrører tiltrækning af udenlandsk arbejdskraft, og som gør det lettere for udenlandske arbejdstagere med gode kvalifikationer at få arbejde i Danmark.
Det drejer sig blandt om en udvidelse af positivlisten, jf. afsnit 3 i de almindelige bemærkninger, til  foruden udlændinge med kandidatuddannelse  også at omfatte udlændinge med en bacheloruddannelse, en nedsættelse af beløbsordningens løngrænse fra 450.000 kr. til 375.000 kr., en udvidelse af greencardordningen samt indførelse af koncernopholdstilladelser, hvorefter ansatte i en udenlandsk del af en virksomhed periodevis kan arbejde for virksomheden her i landet.
Udover at gøre det lettere for dygtige arbejdstagere at komme til Danmark for at arbejde, indgår det også som et initiativ i jobplanaftalen, at der skal være lettere adgang til videregående uddannelse for børn af udenlandsk arbejdskraft.
Det fremgår således af aftalen, at børn af personer fra tredjelande, der har arbejds- og opholdstilladelse i Danmark, fritages for betalingskrav på de videregående uddannelser.
De børn, som vil blive fritaget for betalingskrav, bør have mulighed for at færdiggøre den uddannelse, de har påbegyndt i Danmark, uafhængigt af om deres forældre forlader Danmark, inden børnene har afsluttet deres uddannelse.
Det fremgår endvidere af aftalen, at der skal foretages en nærmere afgrænsning af den omhandlede personkreds, ligesom der skal opstilles yderligere kriterier, som børnene skal opfylde for at blive fritaget for betalingskravet.
 Lovforslaget gennemfører på Undervisningsministeriets område det initiativ i jobplanen, der vedrører lettere adgang til videregående uddannelser for børn af udenlandsk arbejdskraft.
2. Gældende ret Efter de gældende regler i Undervisningsministeriets institutions- og uddannelseslovgivning skal institutionernes udbud af videregående uddannelser til udenlandske uddannelsessøgende fra lande, der ikke er tilsluttet Den Europæiske Union eller omfattet af EØS-aftalen (herefter benævnt tredjelande), ske uden statstilskud, jf. eksempelvis § 24, stk. 4 og 5, i lov om professionshøjskoler for videregående uddannelser.
Det betyder, at udenlandske uddannelsessøgende fra tredjelande, der kommer til Danmark for at studere på videregående uddannelser, selv skal betale for deltagelse i uddannelserne.
Betalingen fastsættes efter reglerne om indtægtsdækket virksomhed.
 Der ydes dog taxametertilskud til institutionernes udbud af uddannelser til udenlandske uddannelsessøgende, som er meddelt tidsubegrænset opholdstilladelse eller tidsbegrænset opholdstilladelse med mulighed for varigt ophold i Danmark, som er udvekslet med danske uddannelsessøgende efter aftale mellem en dansk institution og en institution i udlandet, eller som efter EU-retten, EØS-aftalen eller andre internationale aftaler, som Danmark har indgået, har krav på ligestilling med danske statsborgere.
3. Lovforslagets indhold Det foreslås, at studerende, som er kommet til Danmark sammen med deres forældre fra tredjelande, fritages for betalingskrav på videregående uddannelser, hvis forælderen har opholdstilladelse på grundlag af beskæftigelse i Danmark.
 Lovforslaget indebærer, at sådanne studerende fremover vil udløse statstilskudtilskud til den videregående uddannelsesinstitution, hvorved betalingskravet ikke aktualiseres.
 Med lovforslaget bortfalder betalingskravet for de omhandlede studerende ved følgende institutioner:
 Professionshøjskoler  Erhvervsakademier  Danmarks Medie- og Journalisthøjskole  Ingeniørhøjskolerne  Institutioner for erhvervsrettet uddannelse Fritagelse for betalingskravet gælder ved optagelse på en videregående uddannelse, uanset om der er tale om åben uddannelse eller ordinær uddannelse.
 Lovforslaget indebærer endvidere, at de omhandlede studerende, som følge af fritagelse for betalingskravet ikke vil have adgang til stipendier, der omfatter friplads og delvis dækning af leveomkostninger, efter lov om stipendier til visse udenlandske studerende ved korte og mellemlange videregående uddannelser.
 Lovforslaget medfører ikke ændringer i de gældende regler om statens uddannelsesstøtte for den pågældende gruppe af studerende.
Lovforslaget omfatter børn af personer fra lande, der ikke er tilsluttet Den Europæiske Union eller omfattet af EØS-aftalen (tredjelande). Forælderen skal være meddelt opholdstilladelse efter udlændingelovens § 9 a.
Udlændingelovens §§ 9 a og 9 c blev som opfølgning på jobplanaftalen ændret ved lov nr. 486 af 17. juni 2008. Ændringerne trådte i kraft 1. juli 2008. Efter udlændingelovens § 9 a kan der gives opholdstilladelse på grundlag af beskæftigelse eller selvstændig erhvervsvirksomhed.
Der kan blandt andet gives opholdtilladelse til udlændinge, der er omfattet af greencardordningen, positivlisten eller beløbsordningen eller meddelt koncernopholdstilladelse.
En udlænding skal for at blive omfattet af greencardordningen have opnået et bestemt antal point.
Ordningen bygger på et af ministeren for flygtninge, indvandrere og integration fastsat pointsystem.
Positivlisten indeholder en oplistning af stillinger inden for områder med mangel på kvalificeret arbejdskraft.
En udlænding, der har indgået aftale eller fået tilbud om ansættelse inden for et fagområde, hvor der er mangel på kvalificeret arbejdskraft, vil normalt være omfattet af denne ordning.
 En udlænding skal for at blive omfattet af beløbsordningen have indgået aftale eller fået tilbud om ansættelse inden for et fagområde, hvor ansættelsen indebærer en årlig aflønning på et af ministeren for flygtninge, indvandrere og integration fastsat mindstebeløb.
En udlænding, der er ansat i en international koncern med afdeling i Danmark, kan meddeles en såkaldt koncernopholdstilladelse.
Meddelelse af en sådan opholdstilladelse forudsætter, at den danske virksomhed dokumenterer, at virksomheden er en del af en international koncern med afdeling i mindst ét andet land end Danmark.
 Der kan endvidere meddeles opholdstilladelse efter udlændingelovens § 9 a til en udlænding, hvis oprindelige opholdstilladelse nægtes forlænget eller inddrages, når udlændingen er i fast ansættelsesforhold af længere varighed eller gennem en længere periode har drevet selvstændig erhvervsvirksomhed, og beskæftigelsesmæssige eller erhvervsmæssige hensyn taler derfor.
 Endelig kan der meddeles opholdstilladelse efter udlændingelovens § 9 a, hvis væsentlige beskæftigelsesmæssige eller erhvervsmæssige hensyn i øvrigt taler herfor.
Det har ingen betydning for spørgsmålet om fritagelse for betalingskravet, hvilken form for beskæftigelse eller selvstændig erhvervsvirksomhed, der ligger til grund for forælderens opholdstilladelse.
Afgørende er alene, at forælderen er meddelt opholdstilladelse efter udlændingelovens § 9 a.
 For at være fritaget for betalingskravet skal den studerende være meddelt opholdstilladelse som medfølgende barn af forælderen efter udlændingelovens § 9 c, stk. 1. Efter udlændingemyndighedernes praksis gives der som udgangspunkt kun en sådan opholdstilladelse til børn, der på tidspunktet for meddelelsen af opholdstilladelsen er mindreårige og hjemmeboende.
Kun i ganske særlige tilfælde gives en sådan opholdstilladelse til børn, der ikke er mindreårige.
Disse børn vil i givet fald også være omfattet af lovforslaget.
Den studerende skal på tidspunktet for optagelsen på den videregående uddannelse have opholdstilladelse efter udlændingelovens § 9 c, stk. 1, som medfølgende barn af en udlænding med opholdstilladelse efter udlændingelovens § 9 a.
Forælderen skal således på tidspunktet for barnets optagelse på den videregående uddannelse have opholdstilladelse efter udlændingelovens § 9 a.
 Den studerende får med lovforslaget mulighed for at færdiggøre uddannelsen uden betalingskrav, selvom forælderen efter tidspunktet for den studerendes optagelse på uddannelsen forlader sin beskæftigelse eller selvstændige erhvervsvirksomhed i Danmark og rejser ud af landet eller i øvrigt ophører med at have opholdstilladelse efter udlændingelovens § 9 a.
 Det er i givet fald en forudsætning for den studerendes fortsatte ophold i Danmark og dermed videreførelse af sin uddannelse på en dansk uddannelsesinstitution, at den pågældende opnår selvstændig opholdstilladelse, for eksempel på grundlag af sine studier.
 Lovforslaget har ikke til hensigt at ændre på undervisningssproget i sektoren.
 Undervisningsministeriet vil evaluere effekten af den nye ordning, når den har virket i tre år, herunder med hensyn til, hvor mange der har brugt ordningen og statens udgifter hertil.
4. Økonomiske konsekvenser for stat, kommuner og regioner Antallet af meddelte opholdstilladelser i 2008 efter udlændingelovens § 9 c, stk. 1, det vil sige til personer med familiemæssig tilknytning til en person med opholdstilladelse efter udlændingelovens § 9 a, fordeler sig som følger:
Tabel 1: Datagrundlag Det skal bemærkes, at tallene for meddelte opholdstilladelser til personer over 18 år omfatter både ægtefæller og børn, idet disse grupper udlændingeretligt har samme type opholdstilladelse.
Det skønnes på baggrund af oplysninger om antallet af meddelte opholdstilladelser, at der fra lovens ikrafttræden den 1. juli 2009 vil være et årligt optag på ca. 10 studerende på ordinær videregående uddannelse på Undervisningsministeriets område.
De statsfinansielle udgifter til taxametertilskud (aktivitetsafhængige statstilskud) vurderes herefter at stige til ca. 2 mio. kr. årligt fra og med 2012. Udgifterne afholdes inden for Undervisningsministeriets ramme.
Tabel 2: Udgiftsskøn Forslaget er udgiftsneutralt i første halvår som følge af tidsforskydning mellem påbegyndt uddannelsesaktivitet og udbetaling af taxametertilskud.
Taxametertilskud for den aktivitet, der påbegyndes efter lovens ikrafttræden, udbetales bagudrettet på baggrund af gennemført uddannelsesaktivitet fra og med januar 2010. Stigningen i årlige udgifter til taxametertilskud fra ca. 1 mio. til ca. 2 mio. kr. skyldes, at der ved fuld indfasning udbetales tilskud for aktiviteter i flere forudgående år.
Der er ved udgiftsskønnet medregnet studerende, der ved lovens ikrafttræden er meddelt opholdstilladelse efter udlændingelovens § 9 c, stk. 1, som medfølgende barn til en udlænding med opholdstilladelse efter udlændingelovens § 9 a.
Skønnet er forbundet med usikkerhed som følge af, at sammensætningen af udenlandske arbejdstagere er vanskelig at forudse.
 Lovforslaget forventes ikke, at medføre væsentlige statslige merudgifter til afholdelse af åben uddannelse.
Lovforslaget har ingen økonomiske konsekvenser for kommuner og regioner 5. Administrative konsekvenser for stat, kommuner og regioner Lovforslaget har ingen administrative konsekvenser for stat, kommuner og regioner.
6. Økonomiske og administrative konsekvenser for erhvervslivet Lovforslaget har ingen økonomiske eller administrative konsekvenser for erhvervslivet.
7. Miljømæssige konsekvenser Lovforslaget har ingen miljømæssige konsekvenser.
8. Administrative konsekvenser for borgerne Lovforslaget har ingen administrative konsekvenser for borgerne.
9. Forholdet til EU-retten Lovforslaget indeholder ikke EU-retlige aspekter.
10. Høring Lovforslaget har været i høring hos følgende myndigheder og organisationer:
 Akademikernes Centralorganisation, Dansk Arbejdsgiverforening, Dansk Erhverv, Dansk Industri, Danske Erhvervsskoler, Danske Regioner, Danske Studerendes Fællesråd, Danske Undervisningsorganisationers Samråd, Erhvervsskolernes Bestyrelsesforening, Erhvervsskolernes Elevorganisation, Finansrådet, Foreningen af registrerede revisorer, Foreningen af statsautoriserede revisorer, Funktionærernes og Tjenestemændenes Fællesråd, Gymnasieskolernes rektorforening, Ingeniørhøjskolen i København, Ingeniørhøjskolen i Århus, KL, Landsorganisationen i Danmark, Landssammenslutningen af Handelsskoleelever, Medie- og Journalisthøjskolen, Professionshøjskolernes Bestyrelsesforening, Professionshøjskolernes Rektorkollegium, Rektorkollegiet og Rigsrevisionen.
11. Sammenfattende skema Bemærkninger til lovforslagets enkelte bestemmelser Til § 1 Til nr. 1 (§ 24, stk. 4, nr. 2) Det foreslås, at studerende, der er meddelt opholdstilladelse efter udlændingelovens § 9 c, stk. 1, som medfølgende barn af en udlænding med opholdstilladelse efter udlændingelovens § 9 a, skal indgå ved beregningen af Undervisningsministeriets tilskud til uddannelsesinstitutionen.
Sådanne studerende vil således udløse taxametertilskud til uddannelsesinstitutionerne og dermed være fritaget for krav om betaling for uddannelsen.
Den studerende skal ved optagelsen på uddannelsen have opholdstilladelse efter udlændingelovens § 9 c, stk. 1, som medfølgende barn af en udlænding med opholdstilladelse efter udlændingelovens § 9 a.
Optagelsestidspunktet fremgår af det brev om tilbud om optagelse, som den studerende får fra den pågældende institution, og som skal bekræftes af den studerende.
Optagelsestidspunktet vil normalt være 1. september eller 1. februar.
Den studerende skal over for uddannelsesinstitutionen dokumentere at være omfattet af den personkreds, der med lovforslaget fritages for betalingskravet.
Det vil således fremgå af den studerendes bevis for sin opholdstilladelse, om den pågældendes opholdstilladelse er meddelt efter udlændingelovens § 9 c, stk. 1, som medfølgende barn af en udlænding med opholdstilladelse efter udlændingelovens § 9 a.
Mindreårige udlændinge med opholdstilladelse på baggrund af familiemæssig tilknytning til andre personer er fritaget for krav om bevis for opholdstilladelse, men kan efter ansøgning få udstedt et selvstændigt bevis for opholdstilladelsen, jf. § 21 i udlændingebekendtgørelsen.
 Der henvises i øvrigt til afsnit 3 i de almindelige bemærkninger.
Til nr. 2 (§ 24, stk. 5) Det foreslås, at en studerende fortsat vil indgå ved beregningen af Undervisningsministeriets tilskud til uddannelsesinstitutionen i den resterende del af den påbegyndte uddannelse, uanset at forælderen efter tidspunktet for barnets optagelse på uddannelsen forlader sin beskæftigelse eller selvstændige erhvervsvirksomhed og rejser ud af landet eller i øvrigt ophører med at have opholdstilladelse efter udlændingelovens § 9 a.
Den studerende får dermed mulighed for at færdiggøre uddannelsen uden betalingskrav.
 Det er i givet fald en forudsætning for den studerendes fortsatte ophold i Danmark og dermed videreførelse af sin uddannelse på en dansk uddannelsesinstitution, at den pågældende opnår selvstændig opholdstilladelse, for eksempel på grundlag af sine studier.
 En studerende, der efter forælderens udrejse af Danmark, ønsker at påbegynde en ny videregående uddannelse i Danmark, herunder en kandidatuddannelse, vil blive omfattet af kravet om betaling samt få mulighed for at opnå stipendium til uddannelsen.
 Der henvises i øvrigt til afsnit 3 i de almindelige bemærkninger og til bemærkningerne til lovforslagets § 1, nr. 2.
Til nr. 3 (§ 24, stk. 6) Der er tale om en konsekvensændring som følge af lovforslagets § 1, nr. 2.
Til § 2 Til nr. 1-3 (§ 24, stk. 4-6) Der henvises til bemærkningerne til lovforslagets § 1 og afsnit 3 i de almindelige bemærkninger.
Til § 3 Til nr. 1-3 (§ 35, stk. 1-3) Der henvises til bemærkningerne til lovforslagets § 1 og afsnit 3 i de almindelige bemærkninger.
Til § 4 Til nr. 1-3 (§ 22, stk. 4-6) Der henvises til bemærkningerne til lovforslagets § 1 og afsnit 3 i de almindelige bemærkninger.
Til § 5 Til nr. 1-4 (§ 15, stk.1, 5-9) Der henvises til bemærkninger til lovforslagets § 1 og afsnit 3 i de almindelige bemærkninger.
Til § 6 Til nr. 1-3 (§ 4, stk. 2-5) Der henvises til bemærkninger til lovforslagets § 1 og afsnit 3 i de almindelige bemærkninger.
Til § 7 Til nr. 1 (§ 1, stk. 2, 3. pkt.) Efter § 1, stk. 1, i lov om stipendier til visse udenlandske studerende ved korte og mellemlange videregående uddannelser yder Undervisningsministeriet stipendier, der omfatter friplads og delvis dækning af leveomkostninger, til visse udenlandske studerende ved korte og mellemlange videregående uddannelser inden for ministeriets område.
Det foreslås, at studerende, der med lovforslaget fritages for betalingskrav ved videregående uddannelse, ikke vil have adgang til sådanne stipendier, Til § 8 Det foreslås, at loven træder i kraft den 1. juli 2009.
 Studerende, som ved lovens ikrafttræden er i gang med en videregående uddannelse, og som ved optagelsen havde opholdstilladelse efter udlændingelovens § 9 c, stk. 1, som medfølgende barn af en udlænding med opholdstilladelse efter udlændingelovens § 9 a, vil fra lovens ikrafttræden udløse taxametertilskud til uddannelsesinstitutionen og dermed være fritaget for betalingskrav.
Uddannelsesinstitutionen skal i forbindelse med lovens ikrafttræden informere studerende fra lande uden for EU/EØS om, at de fra 1. juli 2009 fritages for betalingskravet, hvis de opfylder de med lovforslaget nærmere fastsatte betingelser vedrørende opholdsgrundlag og alder på tidspunktet for optagelsen på uddannelsen.
For at blive fritaget for betalingskravet skal de pågældende studerende over for institutionen dokumentere, at kravene til opholdsgrundlag og alder ved optagelsen på uddannelsen var opfyldt.
 Studerende, der kan fritages for betalingskravet, og som ved lovens ikrafttræden har betalt forud for undervisningen i 2. halvår af 2009 eller senere, har krav på at få beløbet refunderet.
