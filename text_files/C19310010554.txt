I en hertil indsendt Skrivelse har De, der som executor testamenti  

 behandler Boet efter afdøde O.
O. og tidligere afdøde Hustru, forespurgt, om  

 den i Henhold til § 59 i Lov Nr. 277 af 30. Juni 1922 om Umyndighed og  

 Værgemaal beskikkede Værge for Arvingen P.
P., der opholder sig som Patient  

 paa et Sindssygehospital, retsgyldig kan meddele Kvittering for Modtagelsen  

 af den paagældendes Arv, og om Værgen derefter fortsat kan administrere  

 Arvemidlerne, indtil enten Arvingen bliver rask nok til selv at overtage  

 Administrationen eller det viser sig, at en Umyndiggørelse bliver nødvendig.
 Foranlediget heraf skal man meddele, at begge de fremsatte Forespørgsler  

 maa besvares benægtende, og at man, saafremt Arvingens Tilstand udelukker, at  

 han selv modtager og kvitterer for Arvemidlerne, maa have Dem henvist til at  

 søge den paagældende umyndiggjort.
