Der blev klaget over, at hjemmesygeplejersken ikke lagde en spritserviet  

 under kateteret og ikke sprittede kateterbenene af, inden hun  

 påbegyndte gennemskylningen.
Der blev endvidere klaget over, at  

 hjemmesygeplejersken ikke forsøgte at fjerne det gamle blod fra det  

 blå kateterben, samt at hun bad patienten om at holde et stykke steril  

 gaze på det område, hvor kateteret blev ført  

 ud.
Klage om mangelfuld hygiejne ved  

 gennemskylning af centralt venekateter Nævnet fandt grundlag for at kritisere hjemmesygeplejersken for  

 hendes behandling af patienten i forbindelse med gennemskylning af kateteret  

 samt skiftning af kateterforbinding.
 Nævnet lagde vægt på, at kommunens hjemmesygepleje havde  

 fået udleveret en meget detaljeret instruktionsbog med retningslinier  

 for plejen af centrale venekatetre, hvori det blev understreget, at det var  

 uhyre vigtigt, at instruksen blev fulgt, og at der blev overholdt en streng  

 kontrolleret hygiejne, fordi infektioner, som opstår omkring kateterets  

 indstikssted og åbning, i mange tilfælde føres direkte ind  

 i blodbanen.
 Nævnet oplyste, at de udleverede retningslinier efter nævnets  

 vurdering var udtryk for almindelig anerkendt faglig standard.
Nævnet fandt det ikke godtgjort, at der blev fjernet gammelt  

 blod/Heparin fra begge kateterben, selvom det fremgik af instruksen, at der  

 som minimum skulle trækkes 2 ml. blod/Heparin ud af begge kateterben  

 før gennemskylning.
Herudover lagde nævnet vægt på,  

 at hjemmesygeplejersken havde oplyst, at hun bad patienten om at holde  

 på et stykke sterilt gaze, og at kateteråbningerne samt  

 kateterbenene ikke blev sprittet af på noget tidspunkt.
Nævnet  

 fandt det herefter godtgjort, at de hygiejniske principper, der skulle  

 overholdes ved skylning af katetre samt ved skift af kateterforbinding, ikke  

 var overholdt godt nok.
