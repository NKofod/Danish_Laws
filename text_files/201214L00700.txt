Betænkning afgivet af Sundheds- og Forebyggelsesudvalget den 19. marts 2013 Betænkning over Forslag til lov om ændring af lov om autorisation af sundhedspersoner og om sundhedsfaglig virksomhed og sundhedsloven (Midlertidig autorisationsfratagelse ved manglende medvirken ved tilsyn og mulighed for Sundhedsstyrelsen for at stille sundhedsmæssige krav til behandlingssteders virksomhed) [af ministeren for sundhed og forebyggelse (Astrid Krag)]:
1. Ændringsforslag Ministeren for sundhed og forebyggelse har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 28. november 2012 og var til 1. behandling den 6. december 2012. Lovforslaget blev efter 1. behandling henvist til behandling i Sundheds- og Forebyggelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og ministeren for sundhed og forebyggelse sendte den 21. september 2012 dette udkast til udvalget, jf. (2011-12) SUU alm. del  bilag 480. Den 28. november 2012 sendte ministeren for sundhed og forebyggelse de indkomne høringssvar og et notat herom til udvalget.
Spørgsmål Udvalget har stillet 6 spørgsmål til ministeren for sundhed og forebyggelse til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med det stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 3 Af ministeren for sundhed og forebyggelse, tiltrådt af udvalget:
 1) Efter stk. 2 indsættes som nye stykker:
 »Stk. 3. § 6 stk. 3, i lov om autorisation af sundhedspersoner og om sundhedsfaglig virksomhed, jf. lovbekendtgørelse nr. 877 af 4. august 2011, er fortsat gældende for Sundhedsstyrelsens påbud i henhold til § 6, stk. 2, som er meddelt før den 1. juli 2013, og som ikke senere er ophævet. § 6, stk. 3, 4 og 5, og § 9, stk. 1, i lov om autorisation af sundhedspersoner og om sundhedsfaglig virksomhed, jf. lovbekendtgørelse nr. 877 af 4. august 2011, er fortsat gældende for Sundhedsstyrelsens påbud i henhold til § 6, stk. 3, som er meddelt før den 1. juli 2013, og som ikke senere er ophævet.
Stk. 4. § 6, stk. 3, 4 og 5, og § 9, stk. 1, i lov om autorisation af sundhedspersoner og om sundhedsfaglig virksomhed, jf. lovbekendtgørelse nr. 877 af 4. august 2011, er fortsat gældende for Sundhedsstyrelsens påbud i henhold til § 6, stk. 3, som, jf. stk. 3, er meddelt efter den 1. juli 2013.« Stk. 3 bliver herefter stk. 5.
[Overgangsbestemmelse vedrørende arbejdsforbud] Bemærkninger Til nr. 1 Det forslås, at Sundhedsstyrelsens påbud om medvirken til oplysning af egnethedssager og Sundhedsstyrelsens arbejdsforbud udstedt før den 1. juli 2013 også efter ikrafttrædelsestidspunktet skal behandles efter de gældende regler.
 Påbud om medvirken til oplysning af en egnethedssag udstedt inden den 1. juli 2013 kan således også efter den 1. juli 2013 følges op med arbejdsforbud, hvis sundhedspersonen ikke efterkommer påbuddet.
 Arbejdsforbud (både dem, der er udstedt før den 1. juli 2013 efter de gældende regler, og dem, der er udstedt efter den 1. juli 2013 i henhold til overgangsbestemmelsen) kan således også efter den 1. juli 2013 medføre permanent autorisationsfratagelse ved manglende efterlevelse.
Påbud om medvirken til oplysning af en egnethedssag meddelt før den 1. juli 2013 Baggrunden for den foreslåede ændring i § 3, stk. 3, 1. pkt., er, at manglende overholdelse af Sundhedsstyrelsens påbud om at medvirke til oplysning af egnethedssag, jf. § 6, stk. 2, i lov om autorisation af sundhedspersoner og om sundhedsfaglig virksomhed, som er meddelt før den 1. juli 2013, også skal kunne medføre en tilsynsforanstaltning, hvis den manglende overholdelse foregår efter den 1. juli 2013.
 Der henvises til overgangsbestemmelsen i lovforslagets § 3, stk. 2, hvorefter påbud, jf. § 6, stk. 2, som er meddelt før den 1. juli 2013, ikke kan medføre midlertidig virksomhedsindskrænkning eller autorisationsfratagelse, jf. lovforslagets § 1, nr. 4.
 Der henvises også til lovforslagets § 1, nr. 1, jf. § 3, stk. 1, hvorved § 6, stk. 3, (arbejdsforbud) foreslås ophævet med ikrafttræden den 1. juli 2013.
 Derfor foreslås det, at manglende overholdelse af påbud, jf. § 6, stk. 2, meddelt før den 1. juli 2013, og som ikke senere er ophævet, fortsat skal kunne håndhæves med et påbud, jf. § 6, stk. 3, (arbejdsforbud) hvis den manglende overholdelse finder sted eller kommer til tilsynsmyndighedens kendskab efter den 1. juli 2013.
 Det bemærkes, at påbud, jf. § 6, stk. 3, (arbejdsforbud) kun kan anvendes som tilsynssanktion efter den 1. juli 2013, hvis der er konstateret manglende overholdelse af et påbud, jf. § 6, stk. 2, som er meddelt før den 1. juli 2013. Hjemmelen til at meddele påbud, jf. § 6, stk. 3, (arbejdsforbud) ophæves som udgangspunkt pr. 1. juli 2013, jf. lovforslagets § 1, nr. 1, jf. § 3, stk. 1.
Arbejdsforbud meddelt før den 1. juli 2013 Baggrunden for den foreslåede ændring i § 3, stk. 3, 2. pkt., er, at manglende overholdelse af Sundhedsstyrelsens påbud, jf. § 6, stk. 3, (arbejdsforbud) i lov om autorisation af sundhedspersoner og om sundhedsfaglig virksomhed, som er meddelt før den 1. juli 2013, forsat skal være gældende og kunne håndhæves efter den 1. juli 2013.
 Der henvises til lovforslagets § 1, nr. 1, jf. § 3, stk. 1, hvorved § 6, stk. 3, foreslås ophævet med ikrafttræden den 1. juli 2013. Om baggrunden herfor henvises til punkt 3.2. i lovforslagets almindelige bemærkninger og bemærkningerne til lovforslagets § 1, nr. 1.
 Med ophævelsen af § 6, stk. 3, vil der kunne opstå usikkerhed om, hvordan påbud (arbejdsforbud), som er meddelt før den 1. juli 2013, skal håndteres efter den 1. juli 2013.
 Med den foreslåede bestemmelse sikres det, at der fortsat efter den 1. juli 2013 er et gældende retsgrundlag for Sundhedsstyrelsen påbud, jf. § 6, stk. 3, (arbejdsforbud) meddelt før den 1. juli 2013.
 Det sikres også, at der fortsat efter den 1. juli 2013 er hjemmel til at afskære adgangen til at påklage Sundhedsstyrelsens påbud, jf. § 6, stk. 3, (arbejdsforbud) meddelt før den 1. juli 2013, til ministeren for sundhed og forebyggelse, jf. § 6, stk. 4.
 Endelig sikres det, at der fortsat efter den 1. juli 2013 er hjemmel til, at manglende efterlevelse af Sundhedsstyrelsens påbud (arbejdsforbud), jf. § 6, stk. 3, meddelt før den 1. juli 2013 kan medføre permanent autorisationsfratagelse, jf. § 6, stk. 5, jf. § 9, stk. 1.
Arbejdsforbud meddelt efter den 1. juli 2013 Det foreslås i § 3, stk. 4, at Sundhedsstyrelsens påbud, jf. den gældende § 6, stk. 3, i lov om autorisation af sundhedspersoner og om sundhedsfaglig virksomhed (arbejdsforbud), som i henhold til den foreslåede § 3, stk. 3, er meddelt efter den 1. juli 2013, fortsat kan håndhæves i henhold til de gældende regler, efter at de i dette lovforslags § 1, nr. 1-3 og 6, indeholdte ændringer er trådt i kraft den 1. juli 2013.
 Det bemærkes, at påbud, jf. § 6, stk. 3, (arbejdsforbud) kun kan anvendes som tilsynssanktion efter den 1. juli 2013, hvis der er konstateret manglende overholdelse af et påbud, jf. § 6, stk. 2, som er meddelt før den 1. juli 2013. Hjemmelen til at meddele påbud, jf. § 6, stk. 3, (arbejdsforbud) ophæves som udgangspunkt pr. 1. juli 2013, jf. lovforslagets § 1, nr. 1, jf. § 3, stk. 1.
 Med den foreslåede bestemmelse præciseres det, at der fortsat efter den 1. juli 2013 er et gældende retsgrundlag for Sundhedsstyrelsens påbud, jf. § 6, stk. 3, (arbejdsforbud) meddelt efter den 1. juli 2013.
 Derudover sikres det, at der fortsat efter den 1. juli 2013 er hjemmel til at afskære adgangen til at påklage Sundhedsstyrelsens påbud, jf. § 6, stk. 3, (arbejdsforbud) meddelt efter den 1. juli 2013, til ministeren for sundhed og forebyggelse, jf. § 6, stk. 4.
 Endelig sikres det, at der fortsat efter den 1. juli 2013 er hjemmel til, at manglende efterlevelse af Sundhedsstyrelsens påbud, jf. § 6, stk. 3, (arbejdsforbud) meddelt efter den 1. juli 2013 kan medføre permanent autorisationsfratagelse, jf. § 6, stk. 5, jf. § 9, stk. 1.
Annette Lind (S) Flemming Møller Mortensen (S) fmd.
Julie Skovsby (S) Karen J.
Klint (S) Sophie Hæstorp Andersen (S) Daniel Toft Jakobsen (S) Orla Hav (S) Camilla Hersom (RV) Marlene Borst Hansen (RV) Liv Holm Andersen (RV) Jonas Dahl (SF) Sanne Rubinke (SF) Özlem Sara Cekic (SF) Stine Brix (EL) Per Clausen (EL) Hans Andersen (V) nfmd.
Martin Geertsen (V) Jane Heitmann (V) Sophie Løhde (V) Hans Christian Schmidt (V) Eyvind Vesselbo (V) Gitte Lillelund Bech (V) Liselott Blixt (DF) Jens Henrik Thulesen Dahl (DF) Karina Adsbøl (DF) Mette Hjermind Dencker (DF) Joachim B.
Olsen (LA) Thyra Frank (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 94 Bilagsnr.
