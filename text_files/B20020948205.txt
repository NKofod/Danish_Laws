Bestemmelser om indførelse af JAR-FCL  

 4(flyvemaskinistcertifikat, flyvemaskiner  

 (BL 6-11, 1. udgave) I medfør af § 32, stk. 2, § 34 og § 149, stk. 10, i lov om  

 luftfart, jf. lovbekendtgørelse nr. 543 af 13. juni 2001,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 795 af 3. september 2001 om  

 henlæggelse af opgaver til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende:
1. Referencedokumenter 1.1 Joint Aviation Requirements (JAR), JAR 1, seneste udgave.
 1.2 Joint Aviation Requirements (JAR), JAR 66, seneste udgave.
 1.3 Joint Aviation Requirements (JAR), JAR-FCL 1, seneste udgave.
 1.4 Joint Aviation Requirements (JAR), JAR-FCL 4, seneste udgave.
 1.5 BL 6-03, Bestemmelser om certificering, generelt, seneste udgave.
 1.6  BL 6-05, Bestemmelser om helbredskrav, seneste udgave.
 1.7  BL 6-08, Bestemmelser om certifikater for betjening af  

 radioanlæg i luftfartsradiotjenester, seneste udgave.
 1.8 De dokumenter, der er nævnt i pkt. 1.1 - 1.4, kan købes  

 ved henvendelse til:
IHS Nordic A/S   

 Strandvejen 130  

 2900 Hellerup  

 Tlf.: 39402300  

 Telefax: 39402300  

 E-mail: info@ihsnordic.com 2. Definition 2.1 Når der i JAR-FCL 4 nævnes "the Authority", betyder dette  

 Statens Luftfartsvæsen.
 2.2 Der henvises i øvrigt til definitionerne i JAR-FCL.
 Anm.: Liste over anvendte forkortelser findes i JAR-FCL 1, JAR-FCL 4  

  og JAR-1.
3. Anvendelsesområde Denne BL fastsætter bestemmelser, der gennemfører JAR-FCL 4  

  samt bestemmelser om betingelser for udøvelse af rettigheder  

 tilknyttet danske flyvemaskinistcertifikater udstedt i henhold til de  

 bestemmelser, der var gældende indtil ikrafttrædelsen af denne  

 BL.
4. Generelt 4.1 Efter den 1. januar 2003 kan udstedelse og udvidelse af certifikat som  

 flyvemaskinist på flyvemaskine kun ske i henhold til bestemmelserne i  

 JAR-FCL 4, jf. dog afsnit 6.
 4.2 Efter den 1. juli 2003 kan rettigheder tilknyttet  

 flyvemaskinistcertifikater, der er udstedt efter de regler, der var  

 gældende indtil ikrafttrædelsen af denne BL, kun fornyes/  

 forlænges og udvides efter bestemmelserne i JAR-FCL 4.
 4.3 Uddannelse med henblik på opnåelse af  

 flyvemaskinistcertifikat og tilknyttede rettigheder, der er omfattet af  

 JAR-FCL 4, kan kun foregå ved en uddannelsesvirksomhed, der opfylder  

 kravene i JAR-FCL 4.
4.4 JAR-FCL 4 uddannelse med henblik på opnåelse af  

 flyvemaskinistcertifikat kræver ATP (A) teori, hvilket ikke er et krav  

 ved ombytning af nationalt certifikat til JAR-FCL 4 certifikat.
Ombytning,  

 hvor ATP (A) teori ikke er bestået og gyldig, vil ikke medføre  

 godskrivelse af ATP (A) teori med henblik på opnåelse af andre  

 certifikatrettigheder.
 4.5 Rettigheden tilknyttet et certifikat, der er udstedt af et  

 JAA-medlemsland i henhold til JAR-FCL 4, kan udøves på dansk  

 registreret luftfartøj.
5. Rettigheder for indehavere af certifikater, der ikke er udstedt i  

 henhold til JAR-FCL 4 5.1. Flyvemaskinistcertifikater, der er udstedt efter de regler, der var  

 gældende indtil ikræfttrædelsen af denne BL, giver på  

 de vilkår, der er nævnt i pkt. 5.1.1, indehaveren ret til at  

 udføre tjeneste som flyvemaskinist på luftfartøjer af de  

 typer, for hvilke certifikatet er gældende.
5.1.1 Indehaveren skal a.	 inden for de forudgående 12 måneder have erhvervet en  

 flyvetid som flyvemaskinist på mindst 70 timer eller have bestået  

 den praktiske prøve, der er krævet for opnåelse af  

 flyvemaskinistcertifikat, jf. dog pkt. 4.2, eller opfylde kravene i JAR-FCL 4  

 for gyldig typerettighed på pågældende type, og b. 	have et gyldigt PFT/F-certifikat, aflagt på  

 pågældende type, jf. dog pkt. 4.2, eller opfylde kravene i  

 JAR-FCL 4 for gyldig typerettighed på pågældende  

 type.
6. Overgangsbestemmelser 6.1 Uddannelse 6.1.1 Indtil den 31. december 2003 kan der udstedes  

 flyvemaskinistcertifikater efter de regler, der var gældende indtil  

 ikrafttrædelsen af denne BL på følgende  

 vilkår:
a.
Uddannelsen skal være påbegyndt før den 1. januar  

 2003.
 b. 	Uddannelsen skal foregå i henhold til det godkendte  

 uddannelsesprogram og efter de regler, der var gældende indtil  

 ikrafttrædelsen af denne BL.
 6.1.2 En uddannelsesvirksomhed, der er godkendt efter de hidtil  

 gældende regler, kan indtil 31. december 2003 færdiggøre  

 de uddannelser, der er nævnt i pkt. 6.1.1.
7. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for de pågældende  

 bestemmelser og fra bestemmelserne i JAR-FCL 4 i overensstemmelse med  

 reglerne i JAR-FCL 4.
8. Klageadgang Afgørelser truffet af Statens Luftfartsvæsen efter  

 bestemmelserne i denne BL kan påklages til Trafikministeriet.
9. Straf 9.1 Overtrædelse af bestemmelserne i JAR-FCL 4 straffes med  

 bøde.
 9.2 For overtrædelser begået af selskaber m.v. (juridiske  

 personer) kan der pålægges strafansvar efter reglerne i  

 straffelovens 5. kapitel, jf. luftfartslovens § 149, stk. 14.
10. Ikrafttræden 10.1 Denne BL træder i kraft den 1. januar 2003.
 10.2 Samtidig ophæves BL 6-36, 3. udgave af 18. juni 1990, BL 6-90,  

 2. udgave af 7. juli 1997, og BL 6-91 1. udgave af 15. april 1982.
 10.3 Uddannelsesvirksomheder kan dog påbegynde uddannelser efter  

 JAR-FCL 4 før den 1. januar 2003, hvis de er godkendt hertil af  

 Statens Luftfartsvæsen.
