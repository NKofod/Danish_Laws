Et ligningskommissionsmedlem vedtog en bøde på 35.000 kr. for  

 overtrædelse af skattekontrolloven ved at have undladt at selvangive  

 indtægter på 80.862 kr.
Valgbarhedsnævnet fandt, at den pågældende var  

 valgbar.
 I skrivelse af 1. september 1998 har byrådet i henhold til den kommunale  

 valglovs § 34 a, stk. 2, indberettet, at medlem af ligningskommissionen N.N.  

 den 15. februar 1988 har vedtaget et af Statsskattedirektoratet meddelt  

 bødeforlæg på 35.000 kr. for overtrædelse af skattekontrollovens § 13, stk.  

 2.
Det fremgår af sagen, at den pågældende for indkomstårene 1983-1985 incl.  

 har undladt at selvangive sine indtægter på henholdsvis 36.600 kr., 32.777  

 kr. og 11.485 kr. eller ialt 80.862 kr.
Indtægterne hidrører fra detailsalg i  

 den af den pågældende dominerede virksomhed, hvor pågældende er eneaktionær,  

 direktør og daglig leder.
Det er konstateret, at detailsalg for nævnte  

 virksomhed ikke er indtægtsført i virksomheden, hvorefter salget anses som  

 personlig indkomst for den pågældende.
De hermed unddragne skatter udgør  

 38.210 kr.
 Den pågældende har været medlem af ligningskommissionen siden 1982.
 I denne anledning skal man meddele, at Valgbarhedsnævnet - uanset  

 størrelsen af det unddragne skattebeløb og uanset de krav der må stilles til  

 personer, der beklæder hverv som medlem af kommunale råd - har fundet det  

 overvejende betænkeligt at fastslå, at den begående forseelse i almindeligt  

 omrømme gør den pågældende uværdig til at være medlem af kommunale råd, jfr.  

 den kommunale valglovs § 2. Den pågældende må derfor anses for valgbar.
 (* 1) I den tidligere lov var bestemmelserne i § 2 og § 50a, stk. 2.  

 Skrivelsen er optaget i Ministerialtidende.
