 Bekendtgørelse om instrumenter omfattet af lov om værdipapirhandel m.v.
 I medfør af § 2, stk. 2, i lov om værdipapirhandel m.v., jf. lovbekendtgørelse nr. 831 af 12. juni 2014, fastsættes:
 § 1. Andele i kapitalforeninger, hvor der efter foreningens vedtægter kun er mulighed for deltagelse af én investor, er omfattet af kapitel 15-18 og 18 b-24 i lov om værdipapirhandel m.v.
 § 2. Bekendtgørelsen træder i kraft den 25. januar 2015.
 Stk. 2. Bekendtgørelse nr. 748 af 28. juni 2011 om hvilke instrumenter, der er omfattet af lov om værdipapirhandel m.v., udover dem der er nævnt i lovens § 2, stk. 1, ophæves.
