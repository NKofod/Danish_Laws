 Resumé  



  

 En sygeplejelærer fik en advarsel for at tilsidesætte sin loyalitetspligt.  

 Årsagen til advarslen var at sygeplejelæreren i et opslag på skolen havde  

 orienteret om baggrunden for at hun havde fået afslag på sin ansøgning om  

 stillingen som rektor, og hendes inddragelse af studerende i forløbet om  

 besættelse af  

 stillingen.
Det var ombudsmandens opfattelse at der ikke var grundlag for at  

 give sygeplejelæreren en advarsel.
Ved bedømmelsen af sagen inddrog  

 ombudsmanden især hensynet til offentligt ansattes ytringsfrihed.  

 Ombudsmanden  

 henstillede at amtet, som havde givet advarslen, tog sagen op til fornyet  

 behandling og traf en ny afgørelse. (J.nr. 1999-2514-812).
Offentligt ansattes ytringsfrihed.
Opslag på arbejdsplads I et brev af 25. august 1999  

 klagede Dansk Sygeplejeråd på vegne af A til mig over X Amts afgørelse af 5.  

 juli 1999. Ved afgørelsen blev A  

 tildelt  

 en advarsel for illoyal optræden i sit virke som lærer ved Y Sygeplejeskole.
 Det fremgår af sagen at  

 forhold vedrørende skemalægning og afbrydelse af et supervisionsforløb på et  

 tidspunkt har været inddraget i sagen, men at disse spørgsmål ikke har  

 indgået  

 i grundlaget for tildelingen af advarslen.
A er ansat som  

 overenskomstansat sygeplejelærer ved Y Sygeplejeskole og søgte i 1998  

 stillingen som rektor på skolen.
A fik afslag på sin ansøgning.
 Følgende er anført i Dansk  

 Sygeplejeråds klage af 25. august 1999 om sagsforløbet i forbindelse med  

 stillingsafslaget:
 Sagen drejer sig om en  

 sygeplejerske (A) ansat som sygeplejelærer på (Y) Sygeplejeskole, der har  

 fået  

 tildelt en advarsel med baggrund i påstået illoyalitet.
 (A) er ansat på (Y)  

 Sygeplejeskole og søgte i august 1998 stillingen som rektor på  

 sygeplejeskolen.  

 Efter at have været til samtale på stillingen bliver (A) kontaktet af  

 formanden  

 for fællesbestyrelsen for social- og sundhedsuddannelserne der telefonisk  

 meddelte hende, at selvom hun var særdeles kvalificeret ønskede  

 fællesbestyrelsen ikke at ansætte hende som rektor, da det ville skabe intern  

 uro på skolen og herunder lærerflugt.
Dagen efter hængte (A) en  

 seddel op ved de øvrige læreres postbokse (se bilag 1) om, at hun ikke havde  

 fået stillingen og citerede formanden for fællesbestyrelsen at hun trods sine  

 særdeles gode lederkvalifikationer ikke blev ansat.
Det anføres  

 endvidere, at  

 man ønskede ikke at tage den risiko for intern uro på skolen og  

 lærerflugt,  

 som blev anført som en mulig konsekvens af at ansætte mig.
På skolen er der en såkaldt  

 åben mikrofon  det vil sige at mikrofonen er åben for  

 tilkendegivelse fra  

 bl.a. studerende.
Ved åben mikrofon spurgte en studerende om  

 besættelse af  

 rektorstillingen, når nu (A) ikke fik den.
I den forbindelse gentog (A)  

 begrundelse for afslag på stillingen.
 As opslag af 25. september  

 1998 i skolens reception (ved siden af lærernes postbokse) har bl.a. følgende  

 ordlyd:
Heller ikke denne gang  

 lykkedes det at få besat rektorstillingen!!!! Ifølge formand for  

 Fællesbestyrelsen (B) turde ansættelsesudvalget ikke indstille mig til  

 stillingen, trods mine særdeles gode lederkvalifikationer forhold til  

 den type  

 stilling (citat (B)) ...
 Man ønskede ikke at tage den  

 risiko for intern uro på skolen og lærerflugt, som blev anført som en mulig  

 konsekvens af at ansætte mig.
 Så heldigvis eller desværre   

 alt efter synsvinkel  skal vi altså ud i et 4. opslag af stillingen.
I øvrigt tak for opbakningen  

 fra mange sider  det har været dejligt at opleve midt i al  

 virakken! Amtsrådsmedlem og formand for  

 fællesbestyrelsen, B, der var medlem af ansættelsesudvalget, udarbejdede i  

 forlængelse af As opslag et opslag til personalet på Y Sygeplejeskole  

 med  

 følgende ordlyd:
Jeg har erfaret, at min  

  

 private  

  

 samtale med ansøgeren til  

 rektorstillingen er blevet inddraget i et opslag på skolen.
Uden at have set  

 opslaget forbavser det mig dog og er efter min mening uklogt.
Jeg ville så  

 hurtigt som muligt informere og begrunde og samtidig være optimistisk med  

 hensyn til ansøgers fremtidige muligheder.
For at imødegå mytedannelse  

 skal jeg meddele, hvad jeg sagde og mente, at jeg fandt ansøgeren  

 særdeles kompetent til en lederstilling, at jeg gerne gav reference på  

 dette, at en rektorstilling andre  

 steder ville ansøgeren efter min mening være kvalificeret til, at der var delte meninger i  

 bestyrelsen, men at det var et klart flertal, der traf beslutningen.
Jeg sagde også, at jeg lagde  

 stor vægt på, at en chefstilling på egen skole er noget særligt og kræver en  

 stor grad af lokal opbakning.
Jeg følte ikke, at opbakningen var  

 tilstrækkelig  

 stor, og derfor kunne jeg personligt ikke anbefale ansøgningen. I en sagsfremstilling af 2.  

 december 1998 til X Amt anførte den konstituerede rektor for Y Sygeplejeskole  

 bl.a. følgende:
 (A) har i de sidste ca. 6  

 måneder, ved flere lejligheder, overskredet sit ansvars- og kompetenceområde  

   

 og de faglige værdier  dette med negative følger for samarbejde og  

 arbejdsmiljø på skolen.
 Overskridelserne er blevet  

 påtalt over for (A). Desuden har vi, i relation til det interne  

 organisationsudviklingsprojekt vi er i gang med, ved flere supervisioner og  

 lærermøder arbejdet med de grænseoverskridende handlinger, (A) har foretaget.  

 Ved supervisionerne og lærermøder har de tilknyttede  

 psykologer/udviklingskonsulenter deltaget.
 Der er således intet af det  

 beskrevne, der ikke er kendt for (A).
 Eksempler på grænseoverskridende  

 handlinger:
 I juni måned 1998  

 afleverede (A) skemaer for sit hold, der ikke var i overensstemmelse med  

 Studienævnets beslutninger om timeantal og undervisningsaktiviteter på 4.  

 semester.
Desuden var der valgt andre undervisere end de undervisere, vi  

 havde  

 aftalt, skulle undervise på holdet.
Dette blev påpeget over for  

 (A) og holdets anden tilknyttede lærer.
Dette resulterede i frustration og  

 vrede samt et efterfølgende brev, hvori det påpeges, at mine ledelsesmæssige  

 handlinger er irrationelle for organisationen, når jeg delegerer opgaver til  

 medarbejdere, som medarbejderne ikke skønnes at kunne varetage.
Det skal bemærkes, at ansvar  

 for skemalægning er en opgave (A) havde ønsket, da hun oplevede, at hun havde  

 mange ressourcer på det område.
Jeg havde ingen grund til at betvivle dette.
 Fejlene blev rettet  men den  

 samme situation opstod igen i oktober måned 1998.
 Der er aftalt tavshedspligt  

 om indholdet  processerne  i vores  

 organisationsudviklingsprojekt.
Efter  

 sommerferien blev nogle undervisere konfronteret med stof   

 personlige  

 forhold  fra projektet på praktiksteder på ( ) Sygehus.
Kilden blev  

 sporet til  

 at være (A)s mand.
 Episoden blev oplevet meget  

 illoyalt og ukollegialt  hvilket blev påpeget over for (A).
 Situationen gentog sig, da (A)  

 fik afslag på rektorstillingen  denne situation blev også drøftet.
 (A) blev pr. telefon  

 orienteret om, at hun ikke blev ansat i rektorstillingen.
Næste morgen hang  

 der  

 i skolens reception en orientering om, at (A) ikke havde fået stillingen  

  se  

 vedlagte.
 Samme orientering og  

 begrundelse blev også givet til studerende på skolen.
 Brevet gav anledning til  

 nogen virak på skolen  flere undervisere følte sig hængt ud som dem,  

 der var  

 skyld i, at (A) ikke fik stillingen.
 Desuden blev der sået tvivl  

 om, om det kun var det, der begrundede afslaget.
 Formanden for  

 Fællesbestyrelsen blev kontaktet, hvilket foranledigede, at der kom brev til  

 skolens personale  hvori afslaget blev uddybet.
Nogle studerende på skolen  

 fik af (A) lov til at læse brevet, som formanden for Fællesbestyrelsen havde  

 sendt til personalet.
Situationen blev drøftet med de studerende  de  

 studerende bliver dermed aktivt inddraget i sagen.
Den kommende  

 onsdagssamling på skolen bliver stærkt præget af dette  og  

 alle studerende  

 på skolen bliver, med stor frustration og forvirring til følge, inddraget.
 Mange undervisere giver  

 udtryk for vrede, krænkelse og irritation på det følgende lærermøde.
 (A) meddeles, at der,  

 grundet det store antal grænseoverskridende handlinger, skal iværksættes  

 supervision.
Første samtale afholdes den  

 2. november 1998  se vedlagte notat.
Der indgås aftaler om næste  

 samtale.
 (A) orienterer som aftalt på  

 informationsmødet  men holder ikke aftalen om at aflevere materiale.
 I stedet afleveres brev, hvor  

 (A), under overskriften Mine såkaldte grænseoverskridelser, bl.a.  

 vil have  

 beskrevet, hvilke grænseoverskridende handlinger, hun har udført.
 Da der ingen bevægelse er i  

 sagen, afbrydes supervisionsforløbet fra ledelsens side  se vedlagte  

 notat.
(A) ønsker ikke at underskrive  

 notatet, da der ikke, efter (A) vurdering, er sket aftalebrud. A blev herefter indkaldt til  

 en samtale på Y Sygeplejeskole den 15. december 1998. I mødet deltog  

 repræsentanter fra X Amt, Y Sygeplejeskole og Dansk Sygeplejeråd.
Følgende  

 fremgår bl.a. af amtets notat om mødet:
 I drøftelsen deltog  

 sygeplejelærer (A), sygeplejelærer ( ), tillidsrepræsentant og faglig  

 sekretær  

 ( ), Dansk Sygeplejeråd samt kst. rektor ( ), (Y) Sygeplejeskole og kst.  

 kontorchef  

 (C), sekretariatet for  

 social- og sundhedsuddannelserne.
 Mødet var kommet i stand  

 efter ønske fra skolens ledelse og forvaltningen med henblik på at drøfte  

 (A)s  

 virke på skolen, herunder (A)s optræden på skolen efter  

 fællesbestyrelsens  

 afslag på (A)s ansøgning til stillingen som rektor på skolen.
(C) indledte drøftelsen med  

 at pege på fire punkter, som skolens ledelse og forvaltningen havde fundet  

 uacceptable i forhold til (A)s virke som lærer på skolen.
Disse 4  

 punkter var:
 (A)s opslag i skolens  

 reception om det modtagne afslag på ansøgningen til rektorstillingen.
 (A)s indirekte inddragelse  

 af de studerende i samme sag.
Konkrete fejl i forbindelse  

 med skemalægning og lærerpåsætning på hold samt (A)s manglende vilje til  

 færdiggørelse af supervisionsforløb.
 I forhold til de første to  

 punkter blev det fra ledelsens side påpeget, at det er blevet betragtet som  

 illoyal optræden, at (A) ensidigt har offentliggjort sin version af det givne  

 afslag, vel vidende, at ansættelsesudvalget ikke har kunnet tage til genmæle,  

 og at (A) på denne måde og ved den indirekte inddragelse af de studerende i  

 sagen har sået mistillid til skolens ledelse og til ansættelsesudvalgets  

 fairness i behandlingen af (A)s ansøgning til rektorstillingen.
 Fra Dansk Sygeplejeråds side  

 blev det anfægtet, at der skulle være tale om illoyal optræden, men der var  

 enighed mellem parterne om, at (A)s optræden i forløbet kunne kaldes  

 meget  

 lidt elegant og kluntet.
 Det blev fra  

 forvaltningsledelsens side fremhævet, at der er en naturlig forventning om,  

 at  

 der fremover udvises loyalitet mod den til enhver tid siddende ledelse på  

 skolen.
 Det blev fra (A)s side  

 bekræftet, at hun er indstillet på at indfri denne forventning.
I forhold til de to øvrige  

 punkter kan det konkluderes, at der var divergerende opfattelse af de nævnte  

 forhold.
Der blev dog givet en gensidig bekræftelse på at skemalægning og  

 lærerpåsætning skal være i orden og udføres med nødvendig omhu.
På baggrund af drøftelsen  

 finder forvaltningsledelsen anledning til at (A)s manglende  

 situationsfornemmelse.
Uagtet at (A) ikke handler i ond tro, opfatter  

 ledelsen  

 den manglende situationsfornemmelse som så belastende, at (A)s  

 ansættelsesforhold i gentagelsestilfælde må tages op til overvejelse.
(A) og Dansk Sygeplejeråd har  

 haft lejlighed til at kommentere nærværende notat og er gjort bekendt med at  

 notatet lægges på (A)s P-sag. X Amt forelagde i et brev af  

 17. december 1998 notatet om mødet for A.
Følgende fremgår af brevet:
Jeg vedlægger et kortfattet  

 notat, hvor jeg samler op på den drøftelse, vi havde den 15. december på (Y)  

 Sygeplejeskole.
Som du vil se, er det min opfattelse, at der er grund til at  

 påtale, hvad jeg vil kalde din manglende situationsfornemmelse.
Det er derfor  

 min hensigt at lægge vedlagte notat på din P-sag, men forinden det sker, vil  

 jeg naturligvis give dig lejlighed til at komme [med] skriftlige bemærkninger  

 til notatet.
For god ordens skyld skal jeg opfordre dig til at drøfte notatet  

 med din faglige organisation.
Såfremt du har bemærkninger til notatet, skal  

 jeg  

 bede dig sende dine bemærkninger, sådan at vi har dem her i huset senest den  

 8.  

 januar 1999.
 Dansk Sygeplejeråd, X  

 Amtskreds, kommenterede i brev af 6. januar 1999 amtets notat.
Følgende  

 fremgår  

 af brevet:
 Dansk Sygeplejeråd, (X)  

 amtskreds opfatter uklarhed over, hvad der skulle være et muligt grundlag for  

 en advarsel.
I refererende notat omtales  

 begrebet illoyalitet.
Dansk Sygeplejeråd, (X) amtskreds kan ikke anerkende,  

 at  

 sygeplejelærer (A)s handlemåder skulle danne grundlag for en advarsel  

 relateret til illoyal optræden.
At offentliggøre en begrundelse for afslag på  

 en stilling er at udtale sig om egne forhold.
 I amtets skrivelse til  

 sygeplejelærer (A) omtales et begreb som manglende situationsfornemmelse.  

 Hvis  

 dette skulle være begrundelsen, vil vi gerne udbede os nogle konkrete  

 eksempler.
I øvrigt vil vi gerne  

 tilkendegive en helt principiel holdning til, at advarsler bør være  

 tidsbegrænsede, således at det fremgår på hvilket tidspunkt en advarsel  

 fjernes  

 fra personalemappen. X Amt besvarede ved brev af  

 28. januar 1999 Dansk Sygeplejeråd, X Amtskreds henvendelse af 6.  

 januar 1999  

 således:
 Med reference til tidligere  

 korrespondance om (A) (senest Dansk Sygeplejeråds skrivelse af 6. januar  

 1999)  

 skal følgende anføres:
  grundlaget for at give (A)  

 en advarsel er den illoyale optræden, som (A) har udvist i forløbet efter  

 hendes ansættelsessamtale ift. rektorstillingen på sygeplejeskolen.
 I det referat, der tidligere  

 er udsendt herfra efter vores fælles drøftelse den 15. december 1998, peges  

 der  

 på to forhold, nemlig det opslag (A) satte op i skolens reception og den  

 inddragelse af de studerende, som (A) stod for.
Efter vores opfattelse sår  

 (A) med opslaget i skolens reception tvivl om ledelsens  konkret  

 fællesbestyrelsens  saglighed og reelle hensigter.
Det opfattes herfra  

 som en  

 skærpende omstændighed, at opslaget netop sker i receptionen, hvor såvel  

 skolens ansatte og studerende som udefra kommende gæster umiddelbart vil  

 kunne  

 se det.
Når det ligeledes betænkes,  

 at (A) dels gennem opslaget, men også ved skødesløs omgang med det senere  

 fremsendte brev fra formanden for fællesbestyrelsen til skolens personale,  

 inddrager de studerende i spørgsmålet om besættelse af rektorstillingen, så  

 synes der herfra ikke at være tvivl om grundlaget for at tildele (A) en  

 advarsel.
Der kan i øvrigt henvises til indberetningen af 2. december 1998  

 fra  

 skolens ledelse til forvaltningen, hvoraf det fremgår, at netop inddragelsen  

 af  

 de studerende vakte en ikke uvæsentlig furore på skolen.
 Det betragtes i øvrigt som en  

 naturlig del af et ansættelsesforhold, at den ansatte retter en eventuel  

 kritik  

 af ledelsen direkte til denne og ikke som det var tilfældet med opslaget i  

 receptionen, antyder overfor tredjemand, at ledelsen er slap og fej.
 Det skal medgives, at det af  

 det tidligere nævnte referat fremgår, at der var enighed om at (A)s  

 optræden  

 var meget lidt elegant og kluntet., men som det  

 samtidig anføres i  

 referatets næste afsnit, blev der   fra forvaltningsledelsens side  

 fremhævet,  

 at der er en naturlig forventning om, at der fremover udvises loyalitet  

  ,  

 underforstået, at denne loyalitet ikke havde været til stede tidligere.
  Dansk Sygeplejeråd peger i  

 skrivelsen på, at der bør være en tidsbegrænsning på advarsler.
 Efter amtets opfattelse  

 findes der ikke en fast og firkantet tidsbegrænsning/forældelse  

 på advarsler.
Hvis der senere måtte opstå  

 en situation, hvor amtet skal ind i en vurdering af, om der er grundlag for  

 en  

 afskedigelse, vil man på dette tidspunkt tage konkret stilling til, hvorvidt  

 advarslen kan indgå i en vurdering af sagen, eller hvorvidt man skal se helt  

 bort fra den.
Vælger amtet at lade advarslen indgå i en vurdering af en  

 afskedigelsessag, har pågældende  eventuelt med bistand fra DSR   

 i en  

 høringsfase mulighed for at protestere imod, at advarslen indgår i amtets  

 vurdering af sagen.
Hvis fremkomne bemærkninger i høringsfasen ikke giver  

 amtet  

 anledning til et ændret syn på sagen, og man gennemfører afskedigelsen, bærer  

 amtet risikoen for, at der efterfølgende rejses sag om dette spørgsmål.
På grundlag af ovenstående  

 kan det konkluderes, at amtet fremdeles har til sinds at tildele (A) en  

 advarsel for illoyal optræden og at denne advarsel ikke på forhånd vil have  

 nogen bestemt tidsbegrænsning. I et brev af 11. februar 1999  

 fremsatte Dansk Sygeplejeråds Sekretariat følgende bemærkninger til sagen:
 Af sagen fremgår det, at (A)  

 den 25.09.1998 havde sat et opslag ved lærernes postbokse om, at hun ikke  

 havde  

 fået stillingen som rektor ved (Y) Sygeplejeskole blandt andet fordi ledelse  

 ikke ville risikere indre uro på skolen.
Endvidere fremgår det af sagen, at  

 (A)  

 i forbindelse med skemalægning og lærerpåsætning på hold havde lavet en  

 konkret  

 fejl.
Endelig anføres (A)s manglende vilje til færdiggørelse af  

 supervisionsforløb.
 Dansk Sygeplejeråd har  

 følgende bemærkninger til den påtænkte advarsel:
 Det er overfor os blevet  

 oplyst, at fejlen vedrørende skemalægning skete i foråret 1998, da fejlen  

 blev  

 konstateret i foråret skulle advarslen været givet på dette tidspunkt.
 Hvad angår (A)s manglende  

 vilje til færdiggørelse af supervision, er det overfor os blevet oplyst, at  

 (A)  

 skriftligt har udbedt sig en konkretisering af de påståede forhold for at  

 kunne  

 forbedre sig. (A) har endnu ikke modtaget en konkretisering.
Vedrørende (A)s opslag den  

 25.09.1998 hvori hun meddeler, at hun ikke er blevet indstillet til den  

 ledige  

 rektorstilling på skolen på trods af hendes særdeles gode  

 lederkvalifikationer  

 i forhold til den type stilling finder vi ikke, at (A) har optrådt  

 illoyal  

 overfor ledelsen på skolen. (A) har i opslaget angivet den begrundelse som  

 Bestyrelsesformanden har givet hende.
Det kan derfor ikke betragtes som  

 illoyalt at udtale sig om egne forhold på baggrund af en udtalelse herom fra  

 bestyrelsen.
 Af det fremsendte materiale  

 finder vi ikke, at (A) har misligholdt sit ansættelsesforhold og vi finder  

 derfor ikke grundlag for, at  

 (X) Amt  

 giver (A) en advarsel for ovennævnte forhold.
Såfremt (X) Amt fastholder  

 deres beslutning om at give (A) en advarsel skal vi henlede opmærksomheden  

 på,  

 at efter almindelig retspraksis, at mindre forseelser forældes inden for et  

 halvt års tid, medens alvorligere forhold først forældes efter 1-2 år.
Vi  

 finder derfor, at såfremt (A) alligevel får en advarsel skal denne gøres  

 tidsbegrænset på et halvt år og herefter fjernes fra hendes  

 personalesag. X Amt besvarede ved brev af  

 24. februar 1999 Dansk Sygeplejeråds Sekretariats henvendelse af 11. februar  

 1999 således:
 Dansk Sygeplejeråd har i  

 skrivelsen en række bemærkninger til den påtænkte advarsel.
 Amtet skal i den anledning  

 påpege:
  om sygeplejerådets bemærkning om fejl i skemaplanlægning og  

 lærerpåsætning.
 Forholdet indgår, jvf.  

 tidligere fremsendte kopi af brev dateret 28. januar 1999 til Dansk  

 Sygeplejeråd, ( ), ikke som grundlag for den påtænkte advarsel, og rådets  

 bemærkning må derfor herfra anses som irrelevant i den konkrete sammenhæng.
  om sygeplejerådets bemærkning om supervisionsforløb.
 Heller ikke dette forhold  

 indgår som grundlag for den påtænkte advarsel.
  om sygeplejerådets bemærkning om (A)s opslag den 25. september  

 1998.
 Det skal indledningsvist  

 pointeres, at opslaget fandt sted i skolens reception, hvor såvel skolens  

 ansatte, studerende og udefra kommende gæster havde adgang til at blive  

 delagtiggjort i (A)s udlægning af forholdene.
Amtet er af den opfattelse,  

 at (A)s ordvalg i opslaget sår tvivl om ledelsens (Fællesbestyrelsens)  

 saglighed og reelle hensigter.
Det antydes overfor tredjemand, at ledelsen er  

 slap og fej.
Der tænkes konkret på selve overskriften i opslaget, ordene  

 turde, risiko, så heldigvis eller  

 desværre  d.v.s. hele tonen i  

 opslaget.
Herudover indgår som et  

 væsentligt moment for amtets vurdering, at (A) i 2 omgange aktivt inddrager  

 de  

 studerende i forholdene omkring besættelse af rektorstillingen.
Det fremgår  

 af  

 indberetningen af 2. december 1998, at den aktive inddragelse af de  

 studerende  

 førte til stor frustration og forvirring hos disse.
Videre fremgår, at mange  

 undervisere gav udtryk for vrede, krænkelser og irritation på det følgende  

 lærermøde.
 Amtet betragter de netop  

 nævnte forhold som illoyal optræden overfor arbejdsgiveren, hvilket er  

 grundlaget for den påtænkte advarsel.
  i forhold til sygeplejerådets bemærkninger om tidsbegrænsning og  

 fjernelse af en evt. advarsel fra personalesagen.
 Med hensyn til spørgsmålet om  

 at gøre advarslen tidsbegrænset fastholder vi det tidligere anførte herom i  

 brev herfra af 28. januar 1999. Endvidere kan oplyses, at advarslen ikke vil  

 blive fjernet fra personalesagen, idet det er i strid med kassationsregler at  

 fjerne enkeltdokumenter fra ikke kasserede sager.
Sygeplejerådets henvendelse i  

 brevet af 11. februar 99 giver således ikke (X) Amt anledning til en ændret  

 opfattelse af sagen.
Vi agter derfor at tildele (A)  

 en advarsel for illoyal optræden. Dansk Sygeplejeråd anmodede  

 herefter ved brev af 15. marts 1999 amtet om et møde i sagen.
Der blev  

 berammet  

 et møde ved X Amt mandag den 17. maj 1999, men mødet blev ikke afholdt.
X Amt  

 traf herefter den 5. juli 1999 følgende afgørelse:
 I forlængelse af mit brev  

 til dig af 17. december 1998 skal jeg hermed tildele dig en advarsel for  

 illoyal optræden i dit virke som lærer ved (Y) Sygeplejeskole.
 Som baggrund for advarslen  

 indgår 2 hændelsesforløb:
  Inddragelse af studerende:
Du har i 2 omgange aktivt  

 inddraget de studerende i forholdene omkring besættelse af rektorstillingen.  

 Det  

 fremgår af indberetningen af 2. december 1998, at den aktive inddragelse af  

 de  

 studerende førte til stor frustration og forvirring hos disse.
Videre  

 fremgår,  

 at mange undervisere gav udtryk for vrede, krænkelser og irritation på det  

 følgende lærermøde.
  Opslaget i skolens  

 reception af 25. september 1998:
Ingen vil bestride din ret  

 til udadtil at give udtryk for din opfattelse af forløbet i forbindelse med  

 rektorstillingens besættelse, når du selv var ansøger.
Men når du vælger  

 fremgangsmåden med opslag i skolens reception, må opslagets ordlyd ikke så  

 tvivl om din vilje til at indgå i et loyalt samarbejde med skolens ledelse.
Det er herved amtets  

 opfattelse, at dit ordvalg i opslaget er egnet til at sætte spørgsmål ved  

 ledelsens (Fællesbestyrelsens) saglighed og reelle hensigter.
Det antydes  

 overfor tredjemand, at ledelsen er slap og fej.
Der tænkes konkret på selve  

 overskriften i opslaget, ordene turde, risiko,  

 så heldigvis eller  

 desværre  dvs. hele tonen i opslaget.
Fællesbestyrelsens formand   

 amtsrådsmedlem (B)  har efterfølgende følt sig kraftigt foranlediget  

 til i et  

 opslag til skolens personale at meddele, at han var forbavset og fandt det  

 uklogt, at hans  

  

 private  

  

 samtale med  

 dig blev inddraget i et opslag på skolen.
Der er ej heller fuld  

 overensstemmelse  

 mellem hans og din fremstilling af samtalen.
 Såfremt din manglende  

 situationsfornemmelse fører til lignende hændelser i fremtiden, forbeholder  

 vi  

 os ret til at tage dit ansættelsesforhold op til overvejelse.
Der har efter afsendelsen af  

 mit brev af 17. december været ført korrespondance mellem din faglige  

 organisation og amtet, men der har ikke været noget i de indvendinger, der er  

 kommet fra din faglige organisation, der har ændret på vores opfattelse af  

 sagen.
Dansk Sygeplejeråd har anmodet om et møde mhp. at drøfte en  

 forældelsesfrist for advarslen, men det har ikke været muligt at fastsætte  

 noget tidspunkt for dette møde.
Da jeg ikke mener, at dette spørgsmål har  

 egentlig relevans i forhold til din optræden i efteråret, har jeg ikke fundet  

 baggrund  

 for fortsat at afvente dette møde.
Jeg vil derfor lægge kopi af  

 dette brev samt det notat, der var vedlagt mit brev af 17. december 1998 på  

 din  

 P-sag. Dansk Sygeplejeråd har i  

 klagen af 25. august 1999 anført følgende om baggrunden for henvendelsen til  

 mig:
 Det er vor opfattelse, at (A)  

 ikke har optrådt illoyal overfor ledelsen i den grad, at det kan begrunde en  

 advarsel, herunder en eventuel senere opsigelse. (A) har refereret den  

 begrundelse hun fik for afslag på sin ansøgning som rektor på skolen og  

 ledelsen har på intet tidspunkt anfægtet, at (A) har refereret begrundelsen  

 korrekt.
Fællesbestyrelsens formand reagerer på, at en privat samtale som han  

 havde med (A) bliver offentlig citeret (bilag 2). Vi skal i den forbindelse  

 bemærke, at (A) refererer til forhold der vedrører hendes egne forhold og at  

 et  

 afslag på en stilling i den sammenhæng ikke kan betragtes som en privat  

 samtale  

 der ikke kan gengives.
 Vi mener således ikke, at der  

 er brud på (A)s loyalitetspligt i et sådant omfang at det kan begrunde  

 en  

 advarsel.
 I anledning af Dansk  

 Sygeplejeråds klage bad jeg den 8. oktober 1999 X Amt om en udtalelse og om  

 udlån af sagens akter.
 I en udtalelse af 8. november  

 1999 anførte X Amt følgende:
 Hensynet til offentlige  

 ansattes ytringsfrihed  her (A)s ytringsfrihed  har  

 selvsagt indgået i  

 amtets overvejelser før endelig beslutning om meddelelse af advarsel.
(X) Amt har på ingen måde interesse i at søge  

 at begrænse ytringsfriheden.
Hverken generelt eller konkret i forhold til  

 enkelte medarbejdere.
Ombudsmanden og repræsentanter for (X) Amt har i øvrigt  

 tidligere drøftet emnet, idet (X) Amt ønskede at udarbejde en vejledning på  

 området til brug for de decentrale institutioner.
Det er således væsentligt for  

 (X) Amt at understrege, at det med advarslen på ingen måde har været/er  

 intentionen at begrænse (A)s ytringsfrihed.
Baggrunden for endelig  

 beslutning  

 om at meddele (A) en advarsel er en ganske anden.
 Det er amtets opfattelse, at  

 de af (A) udførte kritisable forhold ikke alene er udført som privatperson.  

 De  

 kritisable forhold er også udført som ansat (lærer på sygeplejeskolen), på  

 tjenestestedet og i tjenesten.
 Der ligger to kritisable  

 forhold bag advarslen:
 Inddragelse af de studerende  

 i forhold omkring besættelse af rektorstillingen.
 Et af (A) udfærdiget opslag  

 af 25. sept. 1998.
 Amtet har fundet, at de to  

 forhold tilsammen, men ikke mindst væsentligt inddragelsen af de studerende,  

 nødvendiggjorde en advarsel.
 Ikke alene udførte (A) som  

 nævnt de kritisable forhold som lærer, på tjenestestedet og i tjenesten.  

 Handlingerne bidrog også til at der (kunne opstå)/opstod usikkerhed om  

 hvorvidt  

 (A) loyalt ville/kunne bakke op om og udføre de opgaver, en ny ledelse måtte  

 pålægge hende.
 Når amtet i advarslen  

 meddeler, at   lignende hændelser i fremtiden   vil kunne  

 medføre, at  

 ansættelsesforholdet tages op til overvejelse, sigtes således ikke til  

 offentlige ytringer men til illoyalitet af enhver art og/eller handlinger,  

 der  

 skaber usikkerhed om, hvorvidt (A) vil udføre de opgaver hun pålægges.
Amtet kan i øvrigt henholde  

 sig til begrundelserne i advarslen af 5. juli 1999 herunder, at man ikke  

 fandt,  

 at der er fuld overensstemmelse mellem på den ene side (A) i opslaget af 25  

 september meddeler/informerer om hendes telefonsamtale med fællesbestyrelsens  

 formand, og på den anden side formandens meddelelse til personalet på (Y)  

 Sygeplejeskole.
Meddelelsen er skrevet straks efter formanden erfarede, at  

 hans  

 samtale med (A) var blevet inddraget i et opslag på skolen.
Meddelelsen er  

 derfor af amtet også lagt til grund for sagsbehandlingen.
 Amtets konklusion vedrørende  

 opslaget bliver herefter, at (A) ikke har videregivet et retvisende billede  

 af  

 begrundelsen for bestyrelsens beslutning ved besættelse af rektorstillingen.
 Med brev af 15. december 1999  

 forelagde jeg udtalelsen for Dansk Sygeplejeråd der ikke har fremsat  

 yderligere  

 bemærkninger.
Ombudsmandens udtalelse 1. Generelle bemærkninger om offentligt ansattes loyalitetspligt,  

 ytringsfrihed og tavshedspligt I Kaj Larsen mfl.,  

 Forvaltningsret (1994), s. 131f, er bl.a. følgende anført om offentligt  

 ansattes loyalitetspligt:
 Endvidere er det almindeligt  

 antaget, at ansatte i forvaltningen har en almindelig forpligtelse til   

 inden  

 for lovgivningens grænser  at udføre deres arbejde i overensstemmelse  

 med  

 ansættelsesmyndighedens interesser og aktivt at medvirke til at realisere de  

 opgaver, strategier og mål, som ledelsen har fastlagt for sin virksomhed,  

 også  

 selv om disse tiltag ikke er udmøntet i mere præcise tjenestebefalinger.  

 Denne  

 og lignende pligter betegnes ofte som  

  

 loyalitetspligt.
Som yderligere forhold, der  

 er omfattet af ansattes arbejds- eller loyalitetspligt, peges ofte på pligt  

 til  

 at udvise samarbejdsvilje og afstå fra adfærd, som kan belaste  

 samarbejdsklimaet.   Der kan endvidere henvises  

 til Jørgen Mathiassen, Forvaltningspersonellet, 2. udg. (2000), s. 99ff, og  

 Oluf Emborg og Peer Schaumburg-Müller, Offentlig arbejdsret, (1998), s.  

 196ff.  

 I sidstnævnte værk anføres på s. 198 bl.a. følgende:
Loyalitetspligten tager nok  

 fortrinsvis sigte på medarbejdere, der som led i deres arbejde er eller har  

 været aktivt medvirkende i myndighedens beslutningsproces.
Loyalitetspligtens  

 selvstændige betydning er her bl.a. velbegrundet, idet det nødvendige  

 samarbejde hos myndigheden forudsætter, at synspunkter kan fremsættes frit og  

 formløst, og at standpunkter eventuelt kan ændres undervejs i forløbet. I Folketingets Ombudsmands  

 beretning for 1987, s. 237ff*, navnlig s. 240f, har jeg udtalt mig om det  

 generelle spørgsmål om offentligt ansattes ytringsfrihed, navnlig for så vidt  

 angår ytringer der fremsættes af den ansatte som privat person, det vil sige  

 ytringer der ikke fremsættes af den ansatte som led i varetagelse af  

 arbejdsopgaver for det offentlige.
Følgende fremgår bl.a. af udtalelsen:
Ved besvarelsen af det  

 centrale spørgsmål om, hvorvidt der gælder særlige begrænsninger for  

 offentligt  

 ansattes ytringsfrihed i forhold til den ytringsfrihed, der gælder for  

 borgerne  

 i almindelighed, er udgangspunktet utvivlsomt, at offentligt ansatte har  

 ganske  

 samme frihed som andre til at deltage i den offentlige debat.
Det store antal  

 offentligt ansatte taler afgørende imod, at der skulle gælde almindelige  

 begrænsninger for offentligt ansattes ytringsfrihed.
Sådanne begrænsninger  

 ville være uforenelige med de hensyn, der ligger bag grundlovens bestemmelser  

 om den demokratiske styreform og den derved forudsatte materielle  

 ytringsfrihed.
Det er dog antaget, at  

 hensynet til offentlige myndigheders interne beslutningsproces og  

 funktionsevne  

 i  

  

 særlige  

  

 tilfælde kan føre til en  

 begrænsning af de ansattes ytringsfrihed.
Det er næppe muligt at give en  

 fuldstændig beskrivelse af, hvornår, i hvilket omfang og for hvilke ansatte  

 sådanne særlige begrænsninger gælder.
Men der kan anføres nogle  

 hovedsynspunkter:
Begrænsningerne omfatter alene udtalelser vedrørende  

 sager inden for de pågældendes eget arbejdsområde.
Offentligt ansatte har  

 samme  

 frihed som andre borgere til at udtale sig om sager på forvaltningsområder,  

 som  

 de ikke har berøring med i deres daglige arbejde.
2.Ved udtalelse inden for eget arbejdsområde er det af  

 betydning, om den pågældende som led i sit arbejde har været (eller er)  

 aktivt  

 medvirkende til myndighedens beslutningsproces.
Begrænsningerne vil i  

 almindelighed ikke omfatte ansatte med en funktion, der ligger fjernt fra de  

 politiske eller administrative beslutningstagere.
3.Det spiller en rolle, om udtalelserne fremsættes før  

 eller efter, at en beslutning er truffet.
Adgangen til at udtale sig, inden  

 en  

 sag er afgjort, kan  af hensyn til beskyttelse af den interne  

 beslutningsproces  være noget snævrere end adgangen til at udtale sig  

 senere 4.Det ligger efter prakis fast, at offentligt ansatte  

 har en vidtgående frihed til at udtale sig om ressourcespørgsmål inden for  

 eget  

 arbejdsområde, hvor spørgsmålet kan have væsentlig betydning for  

 medarbejdernes  

 fremtidige ansættelses- og arbejdsforhold.
Det følger af det anførte,  

 dels at der kræves særlige tungtvejende grunde for at anerkende begrænsninger  

 i  

 offentligt ansattes ytringsfrihed, dels at disse grunde normalt kun vil  

 foreligge i forhold til centralt placerede medarbejdere, der deltager eller  

 har  

 deltaget i den omstridte beslutnings tilblivelse. Jeg har endvidere i Folketingets Ombudsmands  

 beretning for 1991, s. 200ff*, fremsat følgende generelle bemærkninger om  

 forholdet mellem på den ene side offentligt ansattes ytringsfrihed og på den  

 anden side offentligt ansattes loyalitetspligt for så vidt angår ytringer der  

 fremsættes af den ansatte som privatperson:
 Den almindelige loyalitet,  

 man som ansat i en kommune eller anden offentlig myndighed, skylder sin  

 arbejdsgiver, kan ikke begrunde, at myndigheden søger at begrænse de  

 ytringer,  

 som den ansatte fremkommer med uden for tjenesten.
Det betyder, at  

 myndigheden  

 ikke kan anvende sanktioner eller andre negative reaktioner, der reelt må  

 betragtes som sanktioner, f.eks. afskedigelse, forflyttelse eller advarsel i  

 anledning af de udtalelser, den ansatte fremsætter som privatperson til  

 pressen, uanset om der er tale om udtalelser, der er stærkt kritiske over for  

 den pågældende myndighed.
Udgangspunktet er således, at offentligt ansatte  

 har  

 ganske samme ytringsfrihed som andre til at deltage i den offentlige debat.  

 Hensynet til offentlige myndigheders interne beslutningsproces og  

 funktionsevne  

 antages dog i særlige tilfælde at kunne føre til en begrænsning af de  

 ansattes  

 ytringsfrihed, jf. mine bemærkninger gengivet i Folketingets Ombudsmands  

 Beretning 1987, s. 237ff.   Der kan om offentligt  

 ansattes ytringsfrihed endvidere henvises til Kaj Larsen m.fl.,  

 Forvaltningsret  

 (1994), s. 126ff, Jørgen Mathiassen, Forvaltningspersonellet, 2. udg. (2000),  

 s. 99f, Oluf Emborg og Per Schaumburg-Müller, Offentlig arbejdsret (1998), s.  

 161ff, Bent Christensen i Juristen 1980, s. 85ff, og Lars Nordskov Nielsens  

 responsum om offentligt ansattes ytringsfrihed der er offentliggjort som  

 indstik i DJØF-bladet nr. 22/1987.
 Offentligt ansattes  

 ytringsfrihed begrænses af forvaltningslovens og straffelovens almindelige  

 bestemmelser om tavshedspligt.
 Forvaltningslovens § 27 har  

 følgende ordlyd:
   

  

 § 27.  

  

 Den, der virker inden for den offentlige forvaltning, har  

 tavshedspligt, jfr. borgerlig straffelov § 152 og §§ 152 c-152 f, når en  

 oplysning ved lov eller anden gyldig bestemmelse er betegnet som fortrolig,  

 eller når det i øvrigt er nødvendigt at hemmeligholde den for at varetage  

 væsentlige hensyn til offentlige eller private interesser, herunder navnlig  

 til:
statens sikkerhed eller rigets forsvar, rigets udenrigspolitiske eller udenrigsøkonomiske  

 interesser, herunder forholdet til fremmede magter eller mellemfolkelige  

 institutioner, forebyggelse, efterforskning og forfølgning af  

 lovovertrædelser samt straffuldbyrdelse og beskyttelse af sigtede, vidner  

 eller  

 andre i sager om strafferetlig eller disciplinær forfølgning, gennemførelse af offentlig kontrol-, regulerings- eller  

 planlægningsvirksomhed eller af påtænkte foranstaltninger i henhold til  

 skatte-  

 og afgiftslovgivningen, det offentliges økonomiske interesser, herunder  

 udførelsen af det offentliges forretningsvirksomhed, enkeltpersoners eller private selskabers eller  

 foreningers interesse i at beskytte oplysninger om deres personlige eller  

 interne, herunder økonomiske, forhold, eller enkeltpersoners eller private selskabers eller  

 foreningers økonomiske interesse i at beskytte oplysninger om tekniske  

 indretninger eller fremgangsmåder eller om drifts- eller forretningsforhold.
 Stk. 2.  

  

 Inden for den offentlige forvaltning kan der kun pålægges  

 tavshedspligt med hensyn til en oplysning, når det er nødvendigt at  

 hemmeligholde den for at varetage væsentlige hensyn til bestemte offentlige  

 eller private interesser som nævnt i stk. 1.
 Stk. 3.  

  

 En forvaltningsmyndighed kan bestemme, at en person uden  

 for den offentlige forvaltning har tavshedspligt med hensyn til fortrolige  

 oplysninger, som myndigheden videregiver til den pågældende uden at være  

 forpligtet hertil.
Stk. 4.  

  

 Fastsættes der i henhold til § 1, stk. 2, regler om  

 tavshedspligt, eller pålægges der tavshedspligt efter stk. 3, finder  

 straffelovens § 152 og §§ 152 c-152 f tilsvarende anvendelse på overtrædelse  

 af  

 sådanne regler eller pålæg. Straffelovens § 152 har  

 følgende ordlyd:
   

  

 § 152.  

  

 Den, som virker eller har virket i offentlig tjeneste eller  

 hverv, og som uberettiget videregiver eller udnytter fortrolige oplysninger,  

 hvortil den pågældende i den forbindelse har fået kendskab, straffes med  

 bøde,  

 hæfte eller fængsel indtil 6 måneder.
 Stk. 2.  

  

 Straffen kan stige til fængsel indtil 2 år, hvis forholdet  

 er begået med forsæt til at skaffe sig eller andre uberettiget vinding eller  

 der  

 i øvrigt foreligger særlig skærpende omstændigheder.
Stk. 3.  

  

 En oplysning er fortrolig, når den ved lov eller anden  

 gyldig bestemmelse er betegnet som sådan, eller når det i øvrigt er  

 nødvendigt  

 at hemmeligholde den for at varetage væsentlige hensyn til offentlige eller  

 private interesser. Straffelovens indeholder i §§  

 152 a-152 f endvidere en række særlige bestemmelser om videregivelse af  

 fortrolige oplysninger mv.
Der kan om tavshedspligtsreglerne mere generelt  

 henvises til John Vogter, Forvaltningsloven med kommentarer, 3. udg. (1999),  

 s.  

 457ff, og Kaj Larsen mfl., Forvaltningsret (1994), s. 137ff.
2. Den konkrete sag Grundlaget for den advarsel  

 som (A) blev tildelt, var dels opslaget af 25. september 1998, dels  

 (A)s  

 inddragelse af de studerende i forløbet om besættelse af rektorstillingen.
 (X) Amt har anført at (A) ved  

 disse forhold har tilsidesat sin loyalitetspligt.
Det er en forudsætning for at  

 tildele (A) en advarsel at hun har handlet retsstridigt ved at overtræde sine  

 forpligtelser over for (X) Amt som arbejdsgiver.
I den foreliggende sag  

 opstår  

 derfor spørgsmålet om udstrækningen af loyalitetspligten sammenholdt med  

 reglerne om offentligt ansattes ytringsfrihed.
Ved bedømmelsen af dette  

 spørgsmål er det af væsentlig betydning om den ansatte har handlet som led i  

 tjenesten eller som privatperson.
(X) Amt har i udtalelsen af  

 8. november 1999 bl.a. anført at opslaget og inddragelsen af de studerende  

 ikke  

 alene er foretaget af (A) som privatperson.
Amtet henviser i den forbindelse  

 til at forholdene er begået (A)  

 som  

 lærer på sygeplejeskolen, på tjenestestedet og i tjenesten.
Opslaget af 25. september 1998 indeholder  

 (A)s gengivelse af en samtale med formanden for fællesbestyrelsen, (B),  

 om  

 hendes egne forhold som ansøger til stillingen som rektor for sygeplejeskolen  

 og hendes bemærkninger til afslaget på ansøgningen om ansættelse som rektor.  

 Der er på denne baggrund efter min opfattelse ikke tvivl om at (A) har sat  

 opslaget af 25. september 1998 op som privatperson og som ansøger til en  

 stilling  

 på skolen.
Opslaget er således ikke opsat af (A) som et led i varetagelsen af  

 hendes arbejdsopgaver som sygeplejelærer ved (Y) Sygeplejeskole. (A)s  

 arbejdsopgaver omfatter naturligvis ikke behandling af sager hvori hun selv  

 har  

 indgivet en ansøgning.
Det er i den forbindelse uden betydning at opslaget er  

 foretaget på tjenestestedet og i arbejdstiden.
 Jeg har noteret mig at der er  

 uenighed mellem sygeplejelærer (A) og formanden for fællesbestyrelsen, (B),  

 om  

 indholdet af den samtale der er refereret i sygeplejelærerens opslag af 25.  

 september 1998. Jeg henviser i den forbindelse til (B)s efterfølgende  

 opslag  

 til personalet på skolen.
 Derved rejses spørgsmålet om  

 hvilken betydning udtalelsernes faktuelle rigtighed og de fremsatte ytringers  

 holdbarhed har for loyalitetsbedømmelsen.
Efter min mening må  

 udgangspunktet være at den blotte omstændighed at (A)s oplysninger i  

 opslaget  

 ikke måtte være fuldt ud korrekte, ikke i sig selv er tilstrækkeligt til at  

 opslaget kan anses for retsstridigt.
Over for en sådan fejl har ledelsen  

 mulighed for at foretage berigtigelse eller fremkomme med korrektioner.  

 Derimod  

 må udtalelser der bevidst eller ved grov uagtsomhed på væsentlige punkter har  

 fået et ukorrekt indhold eller udtrykker en åbenbart uholdbar vurdering,  

 anses for  

 retsstridige.
Der kan i den forbindelse henvises til Folketingets Ombudsmands  

 beretning for 1995, s. 396*.
Spørgsmålet om hvorvidt (A)  

 har refereret (B) korrekt i opslaget, må i øvrigt anses for et  

 bevisspørgsmål.  

 Ombudsmandsinstitutionen er ikke egnet til at afklare et bevisspørgsmål som  

 det  

 foreliggende.
Baggrunden herfor er at ombudsmanden ikke i almindelighed har  

 mulighed for at afhøre vidner i sagen, men behandler klager på et skriftligt  

 grundlag.
En nærmere afklaring af indholdet af samtalen mellem (A) og (B) vil  

 derfor ikke kunne finde sted inden for rammerne af min undersøgelse, men må  

 efter min opfattelse ske ved domstolene.
 Ved min vurdering af sagen  

 har jeg derfor alene taget stilling til om opslaget af 25. september 1998 med  

 det foreliggende indhold kan anses for en tilsidesættelse af  

 loyalitetspligten.
 I opslaget videregives der  

 ikke oplysninger der er omfattet af forvaltningslovens og straffelovens  

 tavshedspligtsbestemmelser.
Som det fremgår af de ovenfor  

 i afsnit 1 beskrevne retningslinier for offentligt ansattes ytringsfrihed, er  

 det udgangspunktet at offentligt ansatte har ganske samme adgang som andre  

 til  

 at ytre sig, og at loyalitetspligten derfor ikke kan begrunde at myndigheden  

 søger at begrænse de ytringer som den ansatte fremkommer med uden for  

 tjenesten.
I særlige tilfælde antages hensynet til offentlige myndigheders  

 interne beslutningsproces og funktionsevne dog at kunne føre til en  

 begrænsning  

 af de ansattes ytringsfrihed, jf. det ovenfor citerede uddrag fra  

 Folketingets  

 Ombudsmands beretning for 1987, s. 240f.
Jeg mener ikke at den konkrete sag  

 er  

 et sådant særligt tilfælde.
Jeg har navnlig lagt vægt på at der i sagens  

 natur  

 er tale om en sag der ikke ligger inden for (A)s arbejdsområde, og hvor  

 hun  

 ikke selv har medvirket i beslutningsprocessen.
 På denne baggrund mener jeg  

 ikke at  

  

 indholdet  

  

 af opslaget  

 indebærer en overtrædelse af (A)s loyalitetspligt.
 Amtet har i afgørelsen af 5.  

 juni 1999 anført følgende om ordvalget i (A)s opslag:
 Det er herved amtets  

 opfattelse, at dit ordvalg i opslaget er egnet til at sætte spørgsmålstegn  

 ved  

 ledelsens (Fællesbestyrelsens) saglighed og reelle hensigter.
Det antydes  

 overfor tredjemand, at ledelsen er slap og fej.
Der tænkes konkret på selve  

 overskriften i opslaget, ordene 'turde', 'risiko', 'så heldigvis eller  

 desværre'  dvs. hele tonen i opslaget.
 Det kan ikke afvises at en  

 offentligt ansats ytringer under særlige omstændigheder kan være en  

 tjenesteforseelse, ikke alene på grund af bevidst groft urigtigt indhold, men  

 også på grund af formen og ordvalget.
Efter min opfattelse må ytringen  

 imidlertid i form og ordvalg være meget grov førend det kan komme på tale at  

 kvalificere forholdet som en tjenesteforseelse.
Jeg henviser i den  

 forbindelse  

 til det anførte på s. 15 i Lars Nordskov Nielsens responsum om offentligt  

 ansattes ytringsfrihed der er offentliggjort som indstik i DJØF-bladet nr.  

 22/1997. Der kan endvidere henvises til Bent Christensen i Juristen 1980, s.  

 113.
Ved bedømmelsen af (A)s  

 ordvalg i opslaget må der lægges vægt på at hun med opslaget ønskede at  

 udtale  

 kritik af det meddelte afslag på ansøgningen om ansættelse som rektor.
Efter  

 min opfattelse har  

  

 ordvalget  

  

 i  

 opslaget ikke en karakter der kan danne grundlag for overvejelser vedrørende  

 (A)s loyalitetspligt.
Jeg har i den forbindelse bl.a. lagt vægt på at  

 opslaget  

 indeholder en kritisk vurdering af ansættelsesudvalgets beslutning, og at der  

 i  

 den forbindelse ikke er anvendt krænkende sprogbrug, skældsord mv.
Det andet led i den advarsel  

 som (A) blev tildelt, omhandler inddragelsen af de studerende i forløbet  

 omkring besættelsen af rektorstillingen i forbindelse med  

 åben-mikrofonarrangementet/onsdagstræffet og ved at gøre nogle af de  

 studerende  

 bekendt med indholdet af (B)s opslag til personalet.
Det fremgår af  

 Dansk  

 Sygeplejeråds redegørelse for sagsforløbet i brevet af 25. august 1999 til  

 mig  

 at (A) under åben mikrofon-arrangementet/onsdagstræffet gentog begrundelsen  

 for  

 afslaget på stillingen efter at en studerende havde stillet spørgsmål om  

 besættelse af rektorstillingen.
Som sagen er forelagt for mig, har (X) Amt  

 ikke  

 bestridt dette hændelsesforløb.
Efter min opfattelse er (A)s  

 inddragelse af de studerende i sagen ikke sket som led i varetagelsen af  

 hendes  

 arbejdsopgaver som sygeplejelærer, men derimod som privatperson og ansøger  

 til  

 en stilling på skolen.
Det er således uden betydning for sagen at  

 inddragelsen  

 af de studerende er sket på skolen og i tjenestetiden.
Som sagen er oplyst  

 for  

 mig, har åben mikrofon-arrangementet/onsdagstræffet i øvrigt ikke en karakter  

 der medfører at sager af den omhandlede karakter ikke må drøftes på møderne.  

 Sagen indeholder imidlertid ikke nærmere oplysninger end de ovenfor nævnte om  

 indholdet af (A)s ytringer under åben  

 mikrofon-arrangementet/onsdagstræffet,  

 men jeg har ved min bedømmelse af denne del af sagen lagt til grund at der  

 ikke  

 er videregivet oplysninger der er omfattet af forvaltningslovens og  

 straffelovens tavshedspligtsbestemmelser.
For så vidt angår (A)s  

 adfærd i forbindelse med orienteringen af nogle af de studerende om indholdet  

 af (B)s opslag til personalet, er det min opfattelse at videregivelsen  

 af  

 indholdet af opslaget  der alene omhandler (A)s forhold som  

 ansøger til  

 stillingen og er en kommentar til opslaget af 25. september 1998  ikke  

 har  

 været i strid med forvaltningslovens og straffelovens tavshedspligtsregler,  

 og  

 at videregivelsen derfor ikke har været uberettiget.
Sagen indeholder i  

 øvrigt  

 ikke nærmere oplysninger om under hvilke omstændigheder brevet blev forevist  

 for de pågældende studerende.
(X) Amt har i afgørelsen af  

 5. juli 1999 som begrundelse for advarslen bl.a. henvist til at den  

 aktive  

 inddragelse af de studerende førte til stor frustration og forvirring hos  

 disse.
Videre fremgår, at mange undervisere gav udtryk for vrede,  

 krænkelser  

 og irritation på det følgende lærermøde.
Efter min opfattelse kan  

 omgivelsernes reaktion på (A)s opslag og udtalelser mv. ikke tillægges  

 nogen  

 betydning for bedømmelsen af den konkrete sag.
Jeg mener således ikke at der  

 foreligger sådanne særlige omstændigheder at der kan lægges vægt på at  

 (A)s  

 opslag og inddragelse af de studerende har fremkaldt en vis uro på  

 sygeplejeskolen.
Jeg henviser til det anførte i Folketingets Ombudsmands  

 beretning for 1995, s. 397. Jeg bemærker endvidere at spørgsmålet om  

 besættelse  

 af rektorstillingen på skolen naturligt må være et forhold der har de  

 studerendes interesse.
Under henvisning til det ovenfor anførte og til de i  

 afsnit 1 beskrevne retningslinier om offentligt ansattes ytringsfrihed og  

 loyalitetspligt kan (A)s inddragelse af de studerende efter min  

 opfattelse  

 herefter ikke give anledning til overvejelser om hvorvidt (A) har tilsidesat  

 sin loyalitetspligt.
 Sammenfattende  og som sagen  

 er forelagt for mig  er det således min opfattelse at der med baggrund  

 i de nævnte  

 forhold ikke har været grundlag for at tildele (A) en advarsel.
Jeg finder det kritisabelt at  

 (X) Amt på det foreliggende grundlag tildelte (A) en advarsel, og jeg har  

 derfor henstillet til (X) Amt at amtet tager sagen op til fornyet behandling  

 og  

 træffer en ny afgørelse. Den 27. oktober 2000 meddelte  

 X Amt mig at amtet havde taget min udtalelse til efterretning og besluttet at  

 annullere den meddelte advarsel.
 Jeg meddelte at jeg herefter  

 ikke foretog mig mere i sagen.
 NOTER: (*) FOB 1987, s. 237,  

 FOB 1991, s. 200 og FOB 1995, s. 396.
