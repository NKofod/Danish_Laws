 (Til samtlige kommunalbestyrelser m.v.).
 Ved lov nr. 53 af 25. februar 1976 om brandsikring af ældre  

 beboelsesbygninger m.v., jfr. senest boligministeriets lovbekendtgørelse af  

 26. maj 1977, blev fastsat, at ejere af bygninger med mere end 2 etager, der  

 benyttes til beboelse eller ophold for mennesker, bortset fra fritliggende  

 en- og tofamiliehuse, skulle sørge for, at bygningerne opfyldte nærmere af  

 boligministeren fastsatte krav til brandsikring.
 De tekniske krav til brandsikring er navnlig indeholdt i boligministeriets  

 bekendtgørelse nr. 81 af 27. februar om brandsikring af ældre  

 beboelsesbygninger m.v., som senere ændret ved bekendtgørelse nr. 501 af 6.  

 oktober 1976 og bekendtgørelse nr. 95 af 15. marts 1977. I tilknytning til  

 den oprindelige bekendtgørelse lod boligministeriet endvidere udarbejde  

 pjecen »Brandsikring af ældre ejendomme« (den røde vejledning), der  

 indeholder en beskrivelse af kravene til brandsikring samt nogle anvisninger  

 på, hvordan kravene kan opfyldes.
 Kravet om brandsikring omfatter efter loven i princippet alle bygninger på  

 mere end 2 etager til beboelse eller ophold for mennesker, uanset hvornår de  

 er opført.
 Der blev imidlertid - da opfyldelsen af kravene ikke skønnedes at kunne  

 genneføres straks for hele boligmassen - foretaget en prioritering af  

 brandsikringsindsatsen for at sikre, at de ældste bygninger, hvor problemerne  

 i almindelighed måtte antages at være størst og mest presserende, blev  

 brandsikret særlig hurtigt.
Kravet om udførelse af brandsikringsarbejder skulle således være opfyldt  

 inden for en kort frist, dels i beboelsesbygninger opført før år 1900, dels i  

 bygninger - uanset opførelsestidspunkt - der måtte forventes at have en  

 begrænset levetid.
For sidstnævnte bygninger gjaldt særlige regler i  

 brandsikringslovens § 3 og § 7. I henhold til disse bestemmelser kunne  

 boligtilsynet for så vidt angår bygninger, der uanset opførelsestidspunktet  

 som led i en sanering enten måtte forventes nedrevet eller ombygget væsentlig  

 inden 6 år fra lovens ikrafttræden, d.v.s. 1. marts 1982, afgøre, at der  

 alene skulle ske lempet brandsikring.
Det samme gælder, hvis bygningen var  

 eller måtte forventes at blive omfattet af en beslutning i medfør af § 12 i  

 lov om boligtilsyn, hvorefter det forbydes at benytte bygningen senest 6 år  

 fra lovens ikrafttræden.
 Det er således forudsat, at disse bygninger inden for nævnte 6-års frist  

 skulle bedømmes af boligkommissionen, og nævnte lovbestemmelser har derfor  

 for så vidt udtømt sine virkninger.
 For beboelsesbygninger, der er opført før år 1900, gjaldt oprindelig, at  

 ejeren skulle sørge for, at kravene var opfyldt inden 1. april 1977, men  

 fristen blev forlænget med 1 år, således at kravene først skulle være fuldt  

 opfyldt inden den 1. april 1978.
 Da det imidlertid er konstatret, at der endnu er bygninger, der er opført  

 før år 1900, og som endnu ikke er brandsikret i overensstemmelse med lovens  

 krav, skal man indskærpe, at kommunalbestyrelserne påser, at  

 brandsikringsarbejderne umiddelbart gennemføres og om nødvendigt bringer  

 boligtilsynslovens bestemmelser i anvendelse.
