Bekendtgørelse om ændring af den fortegnelse over valgdistrikterne, der indeholdes i lov om folketingsvalg på Færøerne I medfør af § 8, stk. 2, i lov nr. 458 af 30. juni 1993 om folketingsvalg på Færøerne fastsætter indenrigs- og sundhedsministeren følgende:
§ 1.  I Sydstrømø Syssel udgår valgstedet i Nordredal.
Bygden Norðradalur (Nordredal) henføres til valgstedet Thorshavn, og bygden Syðradalur (Sydredal) henføres til valgstedet Velbestad.
Fortegnelsen over valgdistrikterne i Sydstrømø Syssel er herefter som vist i bilaget til bekendtgørelsen.
 § 2.  Bekendtgørelsen træder i kraft den 10. november 2007.
