 Mellem den danske og svenske fiskeriadministration har der fundet en  

 drøftelse sted angående forståelsen af bestemmelsen i art. 2, punkt 3, 2det  

 stykke, i den mellem Sverige og Danmark indgåede konvention af 31. december  

 1932 angående fiskeriforholdene i Øresund.
 Ifølge svensk opfattelse må denne bestemmelse fortolkes således, at begge  

 landes fiskere nord for linien Ellekilde Hage - Lerberget må have ret til at  

 fiske med snurrevod indtil en afstand af 3 sømil fra den svenske kyst, medens  

 fiskeri med TRAWL kun er tilladt indtil en afstand af 4 SØMIL fra kysten.
 Fra svensk side har man henvist til, at der ifølge den almindelige svenske  

 fiskerilovgivning gælder forbud mod fiskeri med trawl inden for svensk  

 territorialfarvand, der strækker sig 4 sømil fra den svenske kyst, og at det  

 ved konventionens udformning er forudsat, at et sådant forbud ikke kan sættes  

 ud af kraft som følge af de i konventionen indeholdte bestemmelser om  

 dansk/svensk fællesfiskeri i Øresund.
 Da fiskeriministeriet efter stedfunden gennemgang af forarbejderne til  

 nævnte konvention og efter forhandling med udenrigsministeriet må anerkende  

 den fra svensk side hævdede opfattelse, skal man herved henlede  

 opmærksomheden på, at danske fiskere, der i det heromhandlede farvandsområde  

 driver fiskeri med trawl nærmere end 4 sømil fra den svenske kyst, derved  

 overtræder den svenske fiskerilovgivning og udsætter sig for at blive draget  

 til ansvar ved retsforfølgning fra de svenske myndigheders side.
P.
M.
V. 1. D.Ff. 2. Dansk Fiskeritidende. 3. V.Ff. 4. Vestjysk  

 Fiskeritidende.
Notits til: 1. F.k.i.
Nyborg 2. Føreren af  

 »Havmaagen« 3. Udenrigsministeriet. - u.h.t. udenrigsm.'s skr. af  

 23. oktbr. d.a.- Ø.P.III.jr.nr.63.D.31. 4. Fiskeriårbogen.
