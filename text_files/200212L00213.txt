Fremsat den 8. april 2003 af Aage Frandsen (SF) og  

 Morten Homann (SF) Forslag til lov om ændring af lov om andelsboligforeninger og andre  

 boligfællesskaber (Åbne ventelister til boliger i andelsforeninger) § 1 I lov om andelsboligforeninger og andre boligfællesskaber,  

 jf. lovbekendtgørelse nr. 652 af 2. juli 2001, som ændret ved § 2 i lov  

 nr. 137 af 20. marts 2002 foretages følgende ændringer:
 1.  

  

 Efter § 5  

 indsættes:
 »  

 § 5 a.  

  

 Ved overdragelse af en andel  

 i en andelsboligforening, hvor der til andelen er knyttet retten til en  

 bolig,  

 skal andelen tilbydes en boligsøgende, som er optaget på en venteliste i  

 andelsboligforeningen, jf. dog stk. 3.
 Stk. 2.  

  

 Andelsboligforeningen skal i vedtægterne fastsætte regler om en venteliste,  

 hvor der optages personer, der ikke allerede er andelshavere i foreningen.
 Stk. 3.  

  

 Andelsboligforeningen kan i vedtægterne bestemme, at en fraflyttende  

 andelshaver skal have mulighed for at indstille en af følgende personer forud  

 for overdragelse efter stk. 1:
 1)  

 	  

    

 En person, som  

 andelshaveren bytter andelsbolig med, eller som bytter sin andelsbolig som  

 led  

 i et bytte af flere andelsboliger, hvoraf andelshaverens udgør den ene.
 2)  

 	  

    

 En person, som  

 andelshaveren er beslægtet med i lige op- eller nedstigende linje.
 3)  

 	  

    

 En person, som er  

 andelshaverens bror eller søster.
 4)  

 	  

    

 En person, som er  

 andelshaverens ægtefælle eller registrerede partner.
 5)  

 	  

    

 En person, som  

 andelshaveren har haft fælles husstand med inden overdragelsen.
 Stk. 4.  

  

 Såfremt en  

 andelsbolig skal tilbydes efter reglen i stk. 1 og der ikke er noteret  

 boligsøgende på foreningens venteliste eller ingen af de boligsøgende på  

 ventelisten ønsker at erhverve andelen på vilkår, som den fraflyttende  

 andelshaver lovligt forlanger, kan andelshaveren indstille en person som  

 køber.  

 Andelsboligforeningen kan i vedtægterne bestemme, at en fraflyttende  

 andelshaver i de i 1. eller 2. pkt. nævnte situationer skal tilbyde andelen  

 til  

 andelsboligforeningen.
 Stk. 5.  

  

 Andelsboligforeningen skal fastlægge retningslinjer for, hvorledes de  

 boligsøgende gøres bekendt med deres placering på listen, og for sletning af  

 boligsøgende på ventelisten.
 Stk. 6.  

  

 Andelsboligforeningen kan bestemme, at der ved optagelse af boligsøgende på  

 venteliste opkræves et gebyr, der ikke i væsentligt omfang må overstige  

 andelsboligforeningens omkostninger ved administrationen af ventelisten.  

 Andelsboligforeningen kan ligeledes bestemme, at der skal opkræves et årligt  

 administrationsgebyr.
§ 5 b.  

  

 Reglerne i § 5 a, stk. 1, finder ikke anvendelse, i det omfang  

 kommunalbestyrelsen har anvisningsret efter reglerne i denne lovs § 7 c og §  

 160 b, stk. 4, i lov om almene boliger samt støttede private andelsboliger  

 m.v.  

 « 2.  

  

 I  

 § 11  

 indsættes efter »§§ 5«: », 5 a«.
 3.  

  

 I  

 § 15  

 indsættes efter stk. 4 som  

 nyt stykke:
Stk. 5.  

  

 Manglende  

 overholdelse af bestemmelserne i § 5 a, stk. 2 og 3, straffes med bøde.« Stk. 5 bliver herefter stk. 6.
§ 2 Stk. 1.  

  

 Loven  

 træder i kraft den 1. januar 2004.
 Stk. 2.  

  

 Loven har  

 virkning for indgåelse af aftaler om overdragelse af andele, som indgås efter  

 lovens ikrafttræden.
 Stk. 3.  

  

 Loven har  

 virkning for indgåelse af aftaler om overdragelse af aktier eller anparter,  

 hvor der til aktien eller anparten er knyttet retten til en bolig i  

 selskabets  

 ejendom, som indgås efter lovens ikrafttræden.
Bemærkninger til lovforslaget Almindelige bemærkninger Lovforslaget tager udgangspunkt i L 21 fra 2. samling i  

 folketingsåret 2001-02, fremsat af Socialdemokratiet og Det Radikale Venstre,  

 men er revideret på en række punkter og omfatter udelukkende spørgsmål om  

 ventelister til andelsboliger. (Se Folketingstidende 2001-02, 2. samling,  

 Folketingets forhandlinger side 683 og tillæg A side 435 og 443).
Lovforslagets baggrund Det bliver stadig mere udbredt, at der betales store beløb  

 under bordet i forbindelse med salg af andelsboliger   op til flere hundrede  

 tusinde kroner.
Sælgeren får en stor kontantgevinst uden om lovgivning og  

 skattemyndigheder, og køberen får en bolig   uanset at den bliver betalt til  

 en  

 kolossal overpris.
Derfor har det vist sig ganske svært alene at få et  

 overblik  

 over problemets omfang.
Denne meget uheldige udvikling bliver forstærket af den  

 store boligmangel, der præger de større byer.
De desperate boligsøgende, der  

 hverken kan få fodfæste på ejer- eller lejerboligmarkedet, ser ofte  

 andelsboligen som en sidste udvej for i det hele taget at få en bolig, og  

 dermed bliver de nemme ofre for forsøg på at presse ekstra penge af dem.
Situationen bliver ikke bedre af, at regeringen med sin  

 boligpolitik lægger ekstra pres på folk med små og mellemstore indkomster,  

 som  

 i takt med boligprisernes himmelflugt og planerne om at sælge de almene  

 boliger  

 få stadig færre valgmuligheder.
Regeringen har demonstreret sin uvilje mod at  

 sikre boliger til en stor gruppe mennesker, som for manges vedkommende må se  

 andelsboligen som det eneste brugbare alternativ.
Forslaget Med forslaget gøres det obligatorisk for  

 andelsboligforeninger at føre   og tildele boliger efter   en åben  

 venteliste.  

 Overtrædelse af disse bestemmelser straffes med bøde.
På denne måde sikres  

 det,  

 at der er åbenhed om salget af andelsboliger, og muligheden for at presse  

 købere til at betale penge under bordet forsvinder.
Der føres allerede i dag ventelister i mange  

 andelsboligforeninger, og derfor vil forslaget ikke pålægge foreningerne  

 nogen  

 administrativ merbelastning af betydning.
Til gengæld vil forslaget sikre, at  

 der administreres efter principperne om åbenhed og ligebehandling, ligesom  

 det  

 sikrer ensartede og gennemskuelige ventelister.
Endelig forhindrer forslaget,  

 at der i administrationen af ventelisterne kan kræves penge under bordet af  

 potentielle købere.
 Lovforslaget vil således bidrage til et boligmarked, hvor  

 befolkningen har flere valgmuligheder, og hvor boligsøgende ikke er jaget  

 vildt  

 på grund af den katastrofale boligmangel, der præger de større byer.  

 Lovforslaget  

 understøtter således forslagsstillernes ønske om at sikre overholdelse af lov  

 og orden og bekæmpelse af kriminalitet   også på boligmarkedet.
Bemærkninger til lovforslagets enkelte bestemmelser Til § 1 Til nr. 1 Det foreslås i stk. 1, at når en ledig andelsbolig  

 overdrages, skal den tilbydes til en person, som har fortrinsret på en  

 venteliste i andelsboligforeningen.
Pligten til at sælge til personer på ventelisten gælder,  

 når andelsboligen overdrages ved frivilligt salg, salg efter eksklusion fra  

 foreningen, salg fra et dødsbo samt hvis overdragelsen finder sted som led i  

 retsforfølgning   herunder tvangsrealisation efter udlæg eller udpantning og  

 overdragelse fra et konkursbo.
Pligten til at sælge efter ventelisten finder  

 ikke anvendelse i forbindelse med overgang ved skifte mellem ægtefæller eller  

 arv.
Bestemmelsen hindrer dog ikke, at foreningerne som hidtil fastsætter  

 særlige regler om f.eks. ægtefællers mulighed for at fortsætte medlemskabet  

 af  

 andelsboligforeningen ved andelshaverens død eller samlivsophævelse.
Den foreslåede bestemmelse finder anvendelse, når der er  

 tale om overdragelse af andelsboliger, der alene anvendes til beboelse, samt  

 blandede bolig- og erhvervsandele.
Lovforslaget finder derimod ikke  

 anvendelse  

 ved overdragelse af rene erhvervsandele.
Begrundelsen herfor er, at  

 andelsboliglovens maksimalprisregler alene gælder for andele i  

 andelsboligforeninger, hvor der til andelen er knyttet retten til en bolig.
 Fortrinsretten ifølge en venteliste giver mulighed for at  

 erhverve andelen på vilkår, som overdrageren i overensstemmelse med  

 maksimalprisreglerne samt regler fastsat af foreningen fremsætter forlangende  

 om. Ønsker vedkommende ikke at benytte sin fortrinsret, skal andelsboligen  

 tilbydes en anden på ventelisten optaget person med fortrinsret.
Efter forslagets § 5 b viger forslagets stk. 1 om  

 overdragelse for reglen i § 7 c i andelsboligloven samt reglen i § 160 b,  

 stk.  

 4, i lov om almene boliger samt støttede private andelsboliger m.v. om  

 overdragelse til kommunalbestyrelsen, når kommunalbestyrelsen har indgået  

 aftale herom eller har truffet beslutning herom.
Efter disse regler kan  

 kommunalbestyrelsen   enten efter aftale eller på forlangende   råde over en  

 nærmere bestemt del af en andelsboligforenings ledige boliger med henblik på  

 løsning  

 af påtrængende boligsociale opgaver, herunder at opnå en mere afbalanceret  

 beboersammensætning.
 Det foreslås i stk. 2, at hvor andelsboligerne i en  

 andelsboligforening skal overdrages efter forslagets stk. 1, skal  

 andelsboligforeningen i vedtægterne fastsætte regler om én venteliste, hvor  

 der  

 optages personer, der ikke allerede er andelshavere i foreningen.  

 Andelsboligforeningen kan herudover fastsætte nærmere regler for udformningen  

 af foreningens ventelisteordning.
For i videst muligt omfang at tilgodese  

 andelsboligforeningernes selvbestemmelse foreslås det tillige overladt til  

 andelsboligforeningerne at fastsætte et evt. maksimum for antallet af  

 boligsøgende på ventelisten.
De nærmere regler for udformningen af en  

 venteliste eller forholdet mellem flere ventelister skal indføjes i  

 vedtægterne.
I stk. 3 foreslås fem undtagelser til stk. 1 om  

 overdragelse efter venteliste henholdsvis den alternative  

 overdragelsesprocedure.
Efter forslaget skal andelsboligforeningerne i  

 vedtægterne kunne bestemme, at en fraflyttende andelshaver skal kunne  

 indstille  

 visse personer:
Stk. 3,  


  

 nr. 1,  

  

 omfatter en person, som  

 andelshaveren bytter andelsbolig med.
Som det fremgår af bestemmelsen,  

 omfatter  

 bestemmelsen tillige bytte, hvor der indgår flere andelsboliger end to.
Der  

 kan  

 således kun være tale om bytte mellem andelsboliger, jf. de almindelige  

 bemærkninger.
 Stk. 3,  


  

 nr. 2,  

  

 omfatter en person, som den  

 fraflyttende andelshaver er beslægtet med i lige op- eller nedstigende linje.  

 Personkredsen omfatter således andelshaverens bedsteforældre, forældre, børn  

 og  

 børnebørn osv.
 Stk. 3,  


  

 nr. 3,  

  

 omfatter en person, som er bror  

 eller søster til den fraflyttende andelshaver.
 Stk. 3,  


  

 nr. 4,  

  

 omfatter en person, som er  

 andelshaverens ægtefælle eller registrerede partner.
 Stk. 3,  


  

 nr. 5,  

  

 omfatter en person, som den  

 fraflyttende andelshaver har haft fælles husstand med inden overdragelsen.  

 Der  

 stilles i lovbestemmelsen ikke krav om varigheden af husstandsfællesskabet,  

 men  

 bestemmelsen forudsætter, at den fælles husstand har været en realitet.
For at begrænse risikoen for penge under bordet er  

 forslagets stk. 3 udtømmende, det vil sige, at andelsboligforeningen ikke  

 gyldigt i vedtægterne kan beslutte, at andelshaverne i foreningen skal kunne  

 indstille andre end de i stk. 3 nævnte personer som købere.
Af hensyn til  

 andelsboligforeningernes selvbestemmelse foreslås det, at det i  

 andelsboligforeningen skal kunne besluttes, at andelshaverens indstillingsret  

 skal være mindre vidtgående end ovenfor beskrevet.
 Det er en betingelse for gyldigheden af de i stk. 3  

 foreslåede undtagelser, at andelsboligforeningens bestemmelse herom er  

 indføjet  

 i foreningens vedtægter.
Det foreslås i stk. 4, at såfremt der ikke er noteret  

 boligsøgende på andelsboligforeningens venteliste eller ingen af de på  

 ventelisten noterede boligsøgende ønsker at udnytte deres fortrinsret til at  

 erhverve på vilkår, som overdrageren lovligt forlanger, bevarer andelshaveren  

 sin indstillingsret.
Dog foreslås det, at andelsboligforeningen skal kunne  

 beslutte, at andelslejligheden i stedet skal tilbydes til  

 andelsboligforeningen.
En sådan beslutning skal indføjes i vedtægterne.
I stk. 5 foreslås, at de enkelte andelsboligforeninger  

 endvidere skal fastlægge procedurer for, hvordan de boligsøgende af hensyn  

 til  

 åbenheden gøres bekendt med deres placering på den venteliste, som de måtte  

 være indskrevet på.
Bestemmelsen indeholder ingen nærmere retningslinjer for  

 disse procedurer.
Det forudsættes imidlertid, at de boligsøgendes mulighed  

 for  

 indsigt i ventelisten skal være reel.
Procedurerne kan indføres enten gennem  

 vedtægterne, gennem foreningspraksis eller på lignende måde.
På samme måde  

 forslås det i loven fastsat, at andelsboligforeningerne skal fastsætte regler  

 for sletning af boligsøgende på ventelisten.
I stk. 6 foreslås det at give andelsboligforeningerne  

 mulighed for at bestemme, at der i forbindelse med optagelse af en  

 boligsøgende  

 på venteliste skal opkræves et gebyr.
Formålet med bestemmelsen er, at  

 andelsboligforeningen ikke skal lide økonomisk tab ved oprettelsen og  

 administrationen af en ventelisteordning.
Yderligere kan der opkræves et  

 gebyr  

 én gang årligt i forbindelse med ajourføring af ventelisten.
Gebyrernes størrelse foreslås fastsat af  

 andelsboligforeningen.
Gebyrerne skal dække de faktiske omkostninger, som  

 foreningen selv har ved at føre ventelisterne, eller dække den udgift, som  

 foreningen må betale til administrator for at udføre arbejdet.
Det er derimod  

 ikke hensigten, at andelsboligforeningerne skal kunne opnå økonomisk vinding  

 på  

 bekostning af de boligsøgende.
Til nr. 2 Det foreslås, at § 5 a ligeledes skal gælde for bo~lig~aktieselskaber  

 og bo~lig~anpartsselskaber.
Da der også i forbindelse med overdragelse af  

 boliger i boligaktieselskaber eller boliganpartsselskaber gælder  

 maksimalprisregler, er risikoen for ulovlig prisdannelse gennem penge under  

 bordet ligeledes til stede i disse boligfællesskaber.
Til nr. 3 Det foreslås, at kravet om etablering af en  

 ventelisteordning i forbindelse med overdragelse af andelsboliger  

 sanktioneres  

 med bøde, som pålægges andelsboligforeningen eller selskabet, såfremt der er  

 tale om overdragelse af aktier eller anparter, hvor der til aktien eller  

 anparten er knyttet retten til en bolig.
Derved sikres, at  

 andelsboligforeningerne m.v. senest ved lovens ikrafttræden fastsætter og til  

 stadighed har gyldige overdragelsesregler i overensstemmelse med nærværende  

 forslag.
Til § 2 Da lovforslagets vedtagelse indebærer, at flere  

 andelsboligforeninger skal ændre deres vedtægter, foreslås det, at  

 foreningerne  

 får en passende tid hertil.
Det foreslås, at loven træder i kraft den 1.  

 januar  

 2004.
Skriftlig fremsættelse Morten Homann  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om andelsboligforeninger og andre boligfællesskaber. (Åbne  

 ventelister  

 til boliger i andelsforeninger).
(Lovforslag nr.
L 213).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag  

 1 Fremsat den {FREMSAT} af safa Forslag til Bilag  

 1 Lovforslaget sammenholdt med gældende lov Gældende formulering Lovforslaget Kapitel III Boligaktieselskaber o.lign.
 § 11.  

  

 Om  

 overdragelse af en aktie i et boligaktieselskab eller en anpart i et  

 boliganpartsselskab gælder reglerne i §§ 5 og 6 tilsvarende.
 2.  

  

 I  

 § 11  

 indsættes efter  

 »  

 §§ 5  

 «  

 :  

 »  

 , 5a  

 «                                                                            .
Kapitel V Straffebestemmelser m.v.
 § 15.  

  

 Overtrædelse af reglerne i § 2, stk. 3, stk. 4 eller stk. 5, straffes med  

 bøde eller fængsel indtil 4 måneder.
 Stk. 2.  

  

 Det samme  

 gælder den, der overdrager en aktie eller anpart i strid med reglerne i § 10,  

 den, der overdrager en fast ejendom eller en anpart af en ejendom i strid med  

 § 13, eller den, der overdrager en fast ejendom eller en andel i et  

 boligfællesskab i strid med § 14 a.
Stk. 3.  

  

 Med bøde eller  

 fængsel indtil 4 måneder straffes endvidere den, der overdrager sin andel i  

 strid med kommunalbestyrelsens anvisningsret i henhold til § 160 b i lov om  

 almene boliger samt støttede private andelsboliger m.v. eller § 79, stk. 3, i  

 lov om byfornyelse.
Det samme gælder den, der i en andelsboligforening  

 omfattet af § 160 b i lov om almene boliger samt støttede private  

 andelsboliger m.v. eller § 79, stk. 3, i lov om byfornyelse tilsidesætter den  

 pligt, der gælder for andelsboligforeninger efter § 7 h.
 Stk. 4.  

  

 Den, der som  

 mægler eller rådgiver erhvervsmæssigt medvirker ved overdragelse i strid med  

 §§ 5, 10, 11, 13 og 14 a, straffes med bøde eller fængsel indtil 4 måneder.
 Stk. 5.  

  

 Er  

 overtrædelsen begået af et aktieselskab, anpartsselskab, andelsselskab eller  

 lignende, kan bødeansvar pålægges selskabet som sådant.
 3.  

  

 I  

 § 15  

 indsættes efter stk. 4 som nyt stykke:
 Stk. 5  

  

 Manglende  

 overholdelse af bestemmelserne i § 5 a, stk. 2 og 3, straffes med bøde.
 Stk. 5 bliver herefter stk. 6.
