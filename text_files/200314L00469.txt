Betænkning afgivet af Socialudvalget den 25. marts 2004 Betænkning over Forslag til lov om  

 ændring af lov om social pension (Opsat pension og justering af optjeningsregler) [af socialministeren (Henriette Kjær)] 1. Ændringsforslag Der er af socialministeren stillet 9 ændringsforslag til  

 lovforslaget.
2. Udvalgsarbejdet Lovforslaget blev fremsat den 21. januar 2004 og var til 1.  

 behandling den 6. februar 2004. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 13. november 2003 dette udkast til  

 udvalget, jf. alm. del  bilag 91. Den 29. januar 2004 sendte  

 socialministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget tre  

 skriftlige henvendelser fra Dansk Landbrug og De Samvirkende  

 Invalideorganisationer.
Spørgsmål Udvalget har stillet tre spørgsmål til socialministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
 Dansk Folkepartis medlemmer af udvalget kan tilslutte sig  

 lovforslagets formål, nemlig at give ældre en større økonomisk tilskyndelse  

 til  

 at fortsætte på arbejdsmarkedet samt at bidrage til en mere fleksibel  

 holdning  

 til, hvornår man går på pension.
For mange ældre er det et ønske at blive på arbejdsmarkedet så  

 længe som overhovedet muligt.
Det viser Ældre Sagens fremtidsstudier.
Heraf  

 fremgår det, at flertallet af 60-64-årige, som stadig er på arbejdsmarkedet,  

 ønsker at arbejde så længe som muligt.
Dansk Folkeparti mener, at ældre skal betragtes som en  

 ressource.
Den ældre medarbejder har en viden og erfaring, som er til gavn  

 for  

 både arbejdspladsen og de yngre medarbejdere.
 Et  

  

 andet mindretal  

  

 i  

 udvalget (S) indstiller lovforslaget til  

  

 forkastelse  

  

 ved 3. behandling.  


  

 Mindretallet vil  

 dog stemme for de stillede ændringsforslag.
 Socialdemokratiets medlemmer  

 af udvalget mener ikke, at lovforslaget retter sig mod de store grupper på  

 arbejdsmarkedet, men at der er en risiko for, at der vil være social slagside  

 blandt de grupper, der vil benytte sig af forslaget.
Man kan spørge: Hvor er det i  

 grunden, der er problemer med at fastholde folk på arbejdsmarkedet? Det er  

 meget svært eksempelvis for personer over 55 år at komme i arbejde, hvis de  

 først er kommet ud af arbejdsmarkedet.
Socialdemokratiet mener, at man i  

 stedet  

 burde undersøge, hvad man kan gøre for de mange, for hvem det virkelig er et  

 problem at nå frem til pensionsalderen og nå frem til at kunne komme på  

 efterløn.
Socialdemokratiet finder  

 også, man burde gøre det mere attraktivt for de over 60-årige at være aktive,  

 efter at de er gået på efterløn.
Socialdemokratiet har været fremme med nogle  

 tanker om, at der kunne være en grænse, som man kunne gå op til, uden at det  

 blev modregnet i efterlønnen.
 Der må fokus på disse  

 forhold, hvis man virkelig mener, at man vil fastholde nogle af de  

 medarbejdere,  

 der i dag forsvinder fra arbejdsmarkedet, og som ikke synes, at det er  

 attraktivt  

 at arbejde.
Socialdemokratiet kunne godt  

 forestille sig helt andre modeller, også omfattende andre aldersgrupper, hvor  

 man fik mere for pengene.
Det må jo trods alt være det, man samlet set må gå  

 efter, hvis man mener noget med, at det grå guld er en værdifuld  

 arbejdskraft.
 Socialdemokratiet synes, at  

 Folketinget burde interessere sig mere for, hvordan man får flere ud på  

 arbejdsmarkedet,  

 og også for, hvordan man får mere gang i beskæftigelsen.
 Socialdemokratiet mener, at lovforslaget indfører en situation,  

 hvor man belønner nogle af dem, der i forvejen ville blive på  

 arbejdsmarkedet,  

 i stedet for at tænke på at sikre sig, at nogle af dem, der er på vej ud af  

 arbejdsmarkedet, kunne blive.
Et  

  

 tredje mindretal  

  

 i  

 udvalget (SF, RV og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for  

 eller imod de stillede ændringsforslag.
Det Radikale Venstres medlem af udvalget mener, at det kommer  

 til at koste skatteyderne dyrt, at regeringen vil have de ældre til at  

 arbejde  

 ud over folkepensionsalderen.
Regeringen har som en del af sit »Noget for  

 noget«-program besluttet, at der skal gives en opsat folkepension til ældre,  

 som er i arbejde efter det fyldte 65. år.
Desværre er forslaget dyrt, og  

 arbejdsstyrken øges kun helt marginalt.
Dermed kan udgiften blive højere end  

 den ekstra indtægt, som statskassen får ind fra de arbejdende ældres  

 skattebetaling.
Det viser, mener Det Radikale Venstre, en besvarelse fra  

 finansminister Thor Pedersen (V) på spørgsmål nr.
S 3386.
Finansministeren slår fast, at nettoudgiften til ordningen med  

 opsat pension er på 100 mio. kr. på lang sigt, men at man kun regner med, at  

 1.000 ældre vil arbejde længere.
Hele pointen med at øge arbejdsudbuddet er  

 sådan set, at der skal spares nogle offentlige udgifter, så der er råd til  

 velfærdssamfundet i fremtiden.
Nu viser det sig, at regeringens tiltag  

 tværtimod koster penge.
Der følger 100.000 kr. med til hver af de 1.000  

 ældre,  

 som regeringen forventer at få til at arbejde i længere tid.
Hvis regeringen  

 fortsætter på den måde, vil det koste samfundet 10 mia. kr. at få de  

 nødvendige  

 mennesker i arbejde.
Det mener Det Radikale Venstre ikke er klog politik.
 Årsagen til, at ordningen trods en marginalt øget beskæftigelse  

 bliver dyr, er, at der også gives opsat pension til ældre, der i dag arbejder  

 ud over pensionsalderen uden at blive belønnet for det.
Det Radikale Venstre mener, at der virkningsfuldt kan sættes ind  

 to steder for at øge arbejdsudbuddet.
Den ene vej er at lave en  

 gennemgribende  

 skattereform, som sænker skatten på arbejde markant.
Det vil regeringen ikke.  

 Den anden mulighed er en ændring af efterlønnen, men det vil regeringen  

 heller  

 ikke.
Enhedslistens medlem af udvalget stemmer imod lovforslaget,  

 fordi der er tale om en lovændring, der trækker folkepensionen over mod en  

 forsikrings- og opsparingsordning.
Det er en usolidarisk ordning, som kun vil  

 komme de mennesker til gode, som har helbred til at blive længere på  

 arbejdsmarkedet,  

 hvorimod de mennesker, som trækker sig tilbage før pensionsalderen   

 eller den  

 nuværende pensionsalder  skal straffes.
Regeringens udsagn om, at udgifterne til pensioner vil stige  

 eksplosivt, bruges som argumentation for at ville lave en ændring i reglerne  

 for folkepension.
Enhedslisten mener, det er usandt, at samfundet på sigt  

 ikke  

 har råd til en ordentligt pensionsordning, og at udgifterne til omsorg og  

 hospitaler  

 vil stige markant.
Det er rigtigt, at vi får flere og flere ældre, men vi får også  

 flere og flere ældre med et godt helbred, der kan klare sig selv.
Det er  

 veldokumenteret, at når levetiden stiger for ældre, så forkortes den tid,  

 hvor  

 de er syge også.
Det betyder, at sygehusudgifterne ikke vil stige på den  

 måde,  

 som regeringen prøver at bilde befolkningen ind.
Man skal blive længere på arbejdsmarkedet, synes regeringen.  

 Tilbagetrækningsalderen i Danmark er i gennemsnit 62,5 år.
Det er langt den  

 højeste  

 blandt alle de lande, vi ellers plejer at sammenligne os med.
Det kan  

 forklares  

 med, at danskerne er vilde med at arbejde.
Der er skabt kultur og normer for,  

 at menneskers identitet er stærkt afhængig af arbejdslivet.
Dette kan man  

 sammenholde  

 med den velkendte sandhed om, at de mennesker, der trækker sig tilbage før  

 pensionsalderen, er mennesker, der er slidt op af manuelt arbejde eller af  

 arbejde, der er psykisk hårdt belastende.
Hvis disse mennesker ikke som i dag  

 kan trække sig tilbage med en pension, vil de bruge andre veje ud af  

 arbejdsmarkedet, f.eks. sygedagpenge, kontanthjælp m.v.
Det vil være uværdigt  

 og desuden blive langt dyrere end de ordninger, vi har i dag.
 Den stigende produktivitet vil også være et forhold, der er med  

 til at udligne det forhold, at vi får flere ældre, men  

  

 uden  

  

 at dette er et problem for velfærdssamfundet.
 Enhedslisten går selvfølgelig ind for, at de mennesker, der har  

 lyst til og mulighed for at blive på arbejdsmarkedet uanset alder skal gøre  

 dette, altså at fjerne den aldersdiskrimination, som også Folketingets  

 fremtidspanel i forbindelse med Folketingets høringer om det aldrende samfund  

 konkluderede skulle fjernes.
Det mener Enhedslisten at man kan gøre ved at nedsætte  

 arbejdstiden for alle og derved dele arbejdet mellem sig.
Ligeledes kan der  

 skabes bedre arbejdsmiljø og fleksible ordninger, så man kan gå gradvis ned i  

 tid med alderen, hvis det er, hvad man ønsker.
 Et  

  

 fjerde mindretal  

  

 i  

 udvalget (KD) vil stemme hverken for eller imod lovforslaget og de stillede  

 ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

    

  

 socialministeren,  

  

 tiltrådt af et  

  

 mindretal  

  

 (V, DF og KF):
Til titlen 1)  

  

 I titlen indsættes efter »pension«  

 ordene: »og lov om social service«.
[Konsekvens af ændringsforslag nr. 9] Til § 1 2)  

  

 I den under  

  

 nr. 7  

  

 foreslåede  

  

 § 15 c  

  

 indsættes som  

  

 stk. 4:
»Stk. 4.  

  

 Dør en  

 person, mens pensionen er opsat, ophører opsætningen fra dagen efter  

 dødsfaldet.« [Præcisering af, at opsætning af pension ophører ved død] 3)  

  

 I det under  

  

 nr. 7  

  

 foreslåede  

  

 § 15 d, stk.  

 4, 2. pkt.,  

  

 indsættes efter »periode«: », jf. dog § 15 e, stk. 3«.
[Henvisning som konsekvens af ændringsforslag nr. 7] 4)  

  

 I det under  

  

 nr. 7  

  

 foreslåede  

  

 § 15 d,  


  

 stk. 4,  

  

 indsættes som  

  

 3. pkt  

                                                                         .  

                                                                            
  

 :
»Beløbet beregnes på grundlag af modtagerens faktiske indkomst  

 for perioden.« [Præcisering vedrørende beregning af engangsbeløb] 5)  

  

 I det under  

  

 nr. 7  

  

 foreslåede  

  

 § 15 d,  


  

 stk. 5,  

  

 indsættes efter »heraf«: », samt  

 om beregning af engangsbeløb.« [Bemyndigelse til at fastsætte nærmere regler om beregning af  

 engangsbeløb] 6)  

  

 I det under  

  

 nr. 7  

  

 foreslåede  

  

 § 15 e, stk.  

 1, 1. pkt.,  

  

 indsættes efter »opsætningsperioden«: », jf. dog stk. 3«.
[Indsat henvisning som konsekvens af ændringsforslag nr. 7] 7)  

  

 I den under  

  

 nr. 7  

  

 foreslåede  

  

 § 15 e  

  

 indsættes efter stk. 2 som nyt stykke:
»Stk. 3.  

  

 Ved  

 opsætningens ophør ved død, jf. § 15 c, stk. 4, beregnes der ikke  

 venteprocent,  

 og der udbetales ikke engangsbeløb efter § 15 d, stk. 4, efter ophøret.« Stk. 3 bliver herefter stk. 4.
[Præcisering med hensyn til venteprocent og engangsbeløb ved  

 død] 8)  

  

 Efter nr. 7 indsættes som nyt nummer:
 »01.  

  

 I  

  

 § 29, stk. 4,  

  

 indsættes som  

  

 nr. 4:
»4) Fradrag for engangsbeløb efter § 15 d, stk. 4.«« [Fradrag af engangsbeløb ved beregning af pension] Ny paragraf 9)  

  

 Efter § 1 indsættes som ny paragraf:
»§ 01 I lov om social service, jf. lovbekendtgørelse nr. 764 af 26.  

 august 2003, som ændret ved § 3 i lov nr. 1165 af 19. december 2003 og § 2 i  

 lov nr. 1168 af 19. december 2003, foretages følgende ændring:
 1.  


  

 § 84,  


  

 stk. 1,  

  

 affattes således:
»Kommunen yder dækning af nødvendige merudgifter ved den daglige  

 livsførelse til personer mellem 18 og 65 år med varigt nedsat fysisk eller  

 psykisk funktionsevne og til personer med varigt nedsat fysisk eller psykisk  

 funktionsevne, der efter § 15 a i lov om social pension har opsat  

 udbetalingen  

 af folkepensionen.
Det er en betingelse, at merudgiften er en følge af den  

 nedsatte funktionsevne og ikke kan dækkes efter anden lovgivning eller andre  

 bestemmelser i denne lov.« [Adgang til merudgiftsydelse for personer over 65 år, der  

 opsætter folkepensionen] Bemærkninger Til nr. 1-9 Ændringsforslagene indeholder dels forslag om adgang til  

 merudgiftsydelser efter servicelovens § 84 for personer med handicap, der  

 vælger opsat pension, dels supplerende bestemmelser om det engangsbeløb, der  

 udbetales, hvis en person med opsat pension ikke har opfyldt  

 beskæftigelseskravet  

 for optjening af venteprocent.
Merudgiftsydelse efter servicelovens § 84 Det kan være af væsentlig betydning for personer med varigt  

 nedsat fysisk eller psykisk funktionsevne, der ønsker at vælge opsat pension,  

 at de nødvendige handicapkompenserende ydelser fortsat er tilgængelige.
 Det foreslås derfor at give adgang til nødvendige  

 merudgiftsydelser efter servicelovens § 84 til personer med varigt nedsat  

 fysisk eller psykisk funktionsevne, der er over 65 år, og som har ret til  

 folkepension, og som vælger at opsætte pensionen.
En udvidelse af reglen i servicelovens § 84 til også at omfatte  

 personer over 65 år med varigt nedsat fysisk eller psykisk funktionsevne, der  

 opsætter pensionen, vil gøre det muligt for denne gruppe ældre på samme måde  

 som andre, der ikke oppebærer folkepension, at kunne få dækket de  

 merudgifter,  

 der er en nødvendig følge af den nedsatte funktionsevne.
Det vil sige, at de  

 udgifter, som kan dækkes, er udgifter, som den pågældende ikke ville have  

 haft,  

 hvis der ikke havde været tale om en nedsat funktionsevne.
 Udgifter, som den pågældende selv ville have afholdt, hvis der  

 ikke havde foreligget særlige omkostninger ved den daglige livsførelse på  

 grund  

 af den nedsatte funktionsevne, skal derfor afholdes af den pågældende selv.
 Der lægges herved vægt på, at den pågældende skal afholde  

 udgifter på linje med, hvad andre på samme alder og i samme livssituation  

 har.  

 Samtidig skal den pågældende have mulighed for at oppebære kompensation for  

 de  

 handicapbetingede merudgifter, som ikke er en følge af aldersbetinget  

 funktionsnedsættelse.
Ved vurderingen af, om merudgifterne kan dækkes efter  

 servicelovens § 84, skal der således foretages en sammenligning med andre  

 personer på samme alder og i samme livssituation.
En funktionsnedsættelse  

 opstået alene som følge af den pågældendes alder er derfor principielt ikke  

 omfattet af bestemmelsen.
Med den foreslåede ordning kan en person med varigt nedsat  

 fysisk eller psykisk funktionsevne, der fylder 65 år, vælge ikke at blive  

 folkepensionist.
Han/hun kan derimod vælge at opsætte sin pension og blive på  

 arbejdsmarkedet og samtidig blive kompenseret for de merudgifter, der er en  

 nødvendig følge af den nedsatte funktionsevne.
På denne måde har den  

 pågældende  

 samme mulighed som ikkehandicappede på samme alder og i samme livssituation  

 for  

 at forblive erhvervsaktiv.
Engangsbeløb Ændringsforslagene tydeliggør, hvordan beregning af engangsbeløb  

 skal ske, hvis en person med opsat pension ikke har opfyldt  

 beskæftigelseskravet for optjening af venteprocent, samt forslag om, at  

 engangsbeløbet ikke skal indgå i indkomstgrundlaget ved beregning af pension.  

 Endvidere indeholder forslaget præciseringer af, at der ikke udbetales  

 engangsbeløb eller beregnes venteprocent, hvis den, der har opsat pensionen,  

 dør, inden opsætningen er bragt til ophør.
Økonomiske konsekvenser for stat, kommuner og  

 amtskommuner Ændringsforslagene skønnes med nogen usikkerhed at medføre  

 samlede offentlige merudgifter på mindre end 0,1 mio. kr. i 2004. I perioden  

 2005-2007 forventes udgifterne at være på henholdsvis 0,1 mio. kr., 0,3 mio.  

 kr. og 0,4 mio. kr.
 I nedenstående tabel er vist de offentlige udgifter fordelt på  

 stat og kommuner.
 Merudgiftsydelsen refunderes med 50 pct.
 Mio.  

 kr. 2004 pl.
2004 2005 2006 2007 Samlede  

 merudgifter 0 0,1 0,3 0,4 - heraf stat 0 0,1 0,1 0,2 - heraf kommuner 0 0,1 0,1 0,2 Det skønnes, at 12 personer med varigt nedsat fysisk eller  

 psykisk funktionsevne vil opsætte pensionen årligt fra 2007 og frem.
 Ændringsforslagene skønnes ikke at have væsentlige konsekvenser  

 for de offentlige udgifter til boligstøtte.
 De økonomiske konsekvenser af forslaget skal forhandles med de  

 kommunale parter.
Administrative konsekvenser for stat, kommuner  

 og amtskommuner Ændringsforslagene skønnes ikke at medføre statslige og  

 kommunale administrative merudgifter, der ligger ud over de i forslaget om  

 opsat pension allerede skønnede.
Ad nr. 1 Den foreslåede ændring af titlen er en konsekvens af, at der ved  

 ændringsforslagets nr. 9 foreslås en ændring af lov om social service for så  

 vidt angår personer, der opsætter folkepensionen.
Ad nr. 2, 3, 6 og 7 Dør den, der har opsat pension, inden opsætningen af pensionen  

 er bragt til ophør enten ved anmodning fra pensionisten eller ved udløbet af  

 120 måneder, vil der ikke blive udbetalt folkepension og derfor heller ikke  

 tillæg hertil for opsat pension.
 Det foreslås præciseret, at der derfor ikke beregnes  

 venteprocent ved opsætningens ophør som følge af dødsfald.
 Tilsvarende foreslås fastslået, at engangsbeløb, der træder i  

 stedet for tillæg for opsat pension, hvis beskæftigelseskravet ikke er  

 opfyldt,  

 heller ikke kommer til udbetaling, når opsætningen ophører ved dødsfald.
 Kommunen skal således ikke efter dødsfaldet tage stilling til  

 spørgsmålet om opfyldelse af beskæftigelseskravet forud herfor eller udbetale  

 engangsbeløb vedrørende perioder forud for dødsdagen, hvor  

 beskæftigelseskravet  

 ikke er opfyldt.
Ad nr. 4 Efter den foreslåede § 15 d, stk. 4, betales et engangsbeløb,  

 når en person ikke har opfyldt beskæftigelseskravet i en opsætningsperiode.  

 Engangsbeløbet er ikke pension, men beregnes som folkepension.
Folkepension  

 beregnes imidlertid fremadrettet på baggrund af en forventet indkomst, mens  

 engangsbeløbet beregnes efterfølgende.
 På den baggrund foreslås præciseret i bestemmelsen, at  

 engangsbeløbet beregnes på grundlag af den faktiske indkomst i den periode,  

 beløbet opgøres for.
Hvis en person, der har opsat pension i et kalenderår, ikke har  

 opfyldt beskæftigelseskravet, beregnes engangsbeløbet således på grundlag af  

 beregningsreglerne for folkepension for det pågældende år, men på grundlag af  

 den samlede faktiske indkomst, den pågældende har haft i perioden, herunder  

 den  

 indkomst, vedkommende har haft ved arbejde.
Er den pågældende gift eller  

 samlevende,  

 indgår tillige ægtefællens/samleverens faktiske indkomst i beregningen.
 Hvis den, der får udbetalt et engangsbeløb, er gift eller  

 samlevende med en pensionist, der modtog pension i den periode,  

 engangsbeløbet  

 opgøres for, vil den allerede beregnede og udbetalte pension for ægtefællen  

 eller samleveren ikke blive påvirket ved beregningen og udbetalingen af  

 engangsbeløbet.
Ad nr. 5 Bemyndigelsesbestemmelsen foreslås udvidet, således at  

 socialministeren kan fastsætte nærmere regler for beregning af engangsbeløb.
Som anført i bemærkningerne til nr. 4 skal engangsbeløb beregnes  

 på grundlag af reglerne for beregning af folkepension.
Engangsbeløbet  

 beregnes  

 imidlertid efterfølgende på baggrund af en faktisk indtægt  i  

 modsætning til  

 folkepensionen, der beregnes fremadrettet.
Der kan derfor være behov for i en  

 bekendtgørelse at fastsætte nærmere regler for, hvordan beregningen af  

 engangsbeløb mere præcist foretages.
 Det er hensigten i en bekendtgørelse at fastsætte, at beregning  

 sker på grundlag af den faktiske indtægt for hele opgørelsesperioden, dvs. et  

 kalenderår eller en kortere periode, hvis opsat pension er påbegyndt eller  

 ophørt i løbet af et år, og at der ikke foretages en periodeopdeling, uanset  

 om  

 indkomsten har været jævnt fordelt over perioden.
Det er endvidere hensigten at præcisere, at engangsbeløbet i  

 øvrigt opgøres på grundlag af de faktiske forhold i perioden.
Hvis modtageren  

 har været enlig i en del af perioden og gift eller samlevende i en anden del  

 af  

 perioden, skal engangsbeløbet, ligesom det ville ske ved beregning af  

 folkepension  

  opgøres efter beregningsreglerne for enlige for den del af perioden,  

 hvor den  

 pågældende har været enlig, og efter reglerne for gifte eller samlevende i  

 den  

 anden periode.
Ad nr. 8 Det foreslås fastsat, at engangsbeløb ikke skal indgå i  

 indtægtsgrundlaget for beregning af pension.
Engangsbeløbet vil hermed ikke  

 påvirke en eventuel pensions størrelse.
 Efter pensionslovens § 29 indgår udbetalt pension ikke i  

 indtægtsgrundlaget for pensionsberegning.
 Et udbetalt engangsbeløb efter den foreslåede § 15 d er  

 imidlertid ikke pension.
Et modtaget engangsbeløb vil dermed som udgangspunkt indgå i  

 beregningen af pension for modtageren i de følgende 12 måneder, hvis  

 modtageren  

 i denne periode vælger at blive pensionist.
Tilsvarende vil beløbet påvirke  

 en  

 eventuel ægtefælles eller samlevers pension i denne periode.
Hensigten med engangsbeløbet er, at det skal svare til den  

 pension, der ville være udbetalt, hvis pensionen ikke var opsat.
Da en sådan  

 pension ikke ville påvirke den fremtidige pension, foreslås, at heller ikke  

 engangsbeløbet skal påvirke pensionens størrelse, hverken for den, der havde  

 valgt opsat pension, eller for en eventuel ægtefælle eller samlever.
Ad nr. 9 Der er alene tale om en udvidelse af personkredsen i servicelovens  

 § 84.
Personkredsen foreslås udvidet i forhold til tidligere og vil  

 komme til at omfatte personer med varigt nedsat fysisk eller psykisk  

 funktionsevne, der efter § 15 a i lov om social pension har fået opsat  

 udbetalingen af deres folkepension til et tidspunkt, der ligger efter det  

 fyldte 65. år.
Det er en betingelse, at merudgiften er en følge af den  

 nedsatte  

 funktionsevne og ikke kan dækkes efter anden lovgivning eller andre  

 bestemmelser i serviceloven.
 Omfattet af personkredsen i servicelovens § 84 er personer på 65  

 år og derover med varigt nedsat fysisk eller psykisk funktionsevne, der  

 vælger  

 at opsætte deres pension, uanset om de tidligere har modtaget dækning af  

 nødvendige merudgifter efter servicelovens § 84.
 For at være omfattet af servicelovens § 84 skal der være tale om  

 en varigt nedsat fysisk eller psykisk funktionsevne, hvis konsekvenser for  

 den  

 enkelte er af indgribende karakter i den daglige tilværelse, og som medfører,  

 at der må sættes ind med betydelige hjælpeforanstaltninger, for at den  

 pågældende  

 kan opnå en tilnærmelsesvis normal tilværelse.
 Som eksempler herpå kan nævnes nedsat bevægelsesfunktion,  

 herunder respirationsinsufficiens, sindslidelser, epilepsi, hjerneskade,  

 udviklingshæmning, nedsat talefunktion, manglende eller svagt syn samt  

 manglende eller nedsat hørelse.
Eksemplerne er ikke udtømmende, og selv om årsagen til den  

 nedsatte funktionsevne ofte vil være en lægeligt diagnosticeret lidelse, der  

 angiver en varig nedsættelse af kropslige eller kognitive funktioner, er det  

 imidlertid den samlede vurdering af funktionsevnenedsættelsen i forhold til  

 den  

 daglige tilværelse og de deraf affødte behov for kompensation for  

 merudgifter,  

 der er afgørende for berettigelsen til den særlige merudgiftsydelse.
Det er  

 således ikke den lægelige diagnose eller den pågældendes arbejdsevne, der er  

 afgørende, men den pågældendes muligheder for at klare sig i sin daglige  

 tilværelse.
 Ved den samlede vurdering af funktionsevnenedsættelsen i forhold  

 til den daglige tilværelse vil blandt andet indgå den pågældendes  

 aktivitetsniveau, erhvervsforhold, boligforhold, personlige forhold,  

 helbredsforhold  

 osv.
Det er kommunen, der træffer afgørelse om hjælp efter  

 servicelovens § 84.  

    

  

 En sådan afgørelse  

 vil altid bero på en konkret vurdering i det enkelte tilfælde.
Udgangspunktet  

 for vurderingen af funktionsevnen er den metode, der er beskrevet i  

 Socialministeriets bekendtgørelse nr. 1098 af 11. december 2002 om metoden  

 for  

 god sagsbehandling ved vurdering af nedsat funktionsevne som grundlag for  

 tildeling af handicapkompenserende ydelser efter servicelovens bestemmelser.
 Merudgiftsydelsen efter  

 servicelovens § 84 udmåles ud fra størrelsen af den enkelte ansøgers  

 sandsynliggjorte nødvendige merudgifter som følge af funktionsnedsættelsen.
Med sandsynliggjorte merudgifter menes, at der laves et overslag  

 over omfanget af de behov, som den pågældende efter al sandsynlighed vil få i  

 det kommende år, og hvad det medfører af merudgifter.
Der skal således ikke  

 søges kommunen om hjælp for hver enkelt merudgift, men derimod for  

 sandsynliggjorte  

 merudgifter, der er en følge af funktionsnedsættelsen, for det kommende år.
 For at man kan komme ind i ordningen, skal der foreligge  

 sandsynliggjorte merudgifter på mindst 500 kr. pr. måned eller mindst 6.000  

 kr.  

 årligt.
 Der kan ikke gives en udtømmende opremsning af, hvilke  

 merudgifter der kan ydes hjælp til efter servicelovens § 84, idet der ofte  

 kan  

 være tale om komplicerede situationer, som opstår på grund af den varigt  

 nedsatte  

 funktionsevne.
 Merudgiftsydelsen efter servicelovens § 84 ophører i forbindelse  

 med den berettigedes overgang til folkepension.
Else Winther Andersen (V)  

    

  

 Eva Kjer Hansen (V)  

    

  

 Flemming Oppfeldt (V)  

    

  

 Troels Lund Poulsen (V)  

    

  

 Pia Kristensen (DF)  

    

  

 Jette Jespersen (DF)  

    

  

 Charlotte Dyremose (KF)  

  

  nfmd.  

  

    

  

 Helge Adam Møller (KF)  

    

  

 Tove Videbæk (KD)  

  

  fmd.  

  

    

  

 Jette Bergenholz Bautrup (S)  

    

  

 Grete Schødts (S)  

    

  

 Jørn Pedersen (S)  

    

  

 Sandy Brinck (S)  

    

  

 Lotte Bundsgaard (S)  

    

  

 Villy Søvndal (SF)  

    

  

 Margrethe Vestager (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 128 Bilagsnr.
