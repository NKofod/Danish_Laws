Cirkulæreskrivelse om meddelelse om for  

 sen tilmelding til Arbejdsformidlingen efter arbejdssøgning i et andet  

 EF-land (Attest E 303) Kommentar m.v.:
Et medlem kunne ikke få forlænget fristen for  

 tilmelding til Arbejdsformidlingen efter arbejdssøgning i et andet  

 EF-land med en attest E 303, da medlemmets forsinkede tilmelding ikke  

 skyldtes medlemmets egen sygdom.
Medlemmet havde oplyst, at han var vendt  

 tilbage til Danmark inden attestens udløb.
Medlemmet skulle  

 dokumentere, at han var vendt hjem ved at tilmelde sig Arbejdsformidlingen i  

 Danmark.
Medlemmet havde modtaget vejledning om, at han skulle tilmelde sig  

 Arbejdsformidlingen inden attestens udløb for ikke at miste retten til  

 dagpenge.
 Meddelelse om afgørelsen:
 Et medlem kunne bevare sine danske dagpenge under  

 arbejdssøgning i Frankrig med en attest E 303 i perioden fra mandag  

 den 5. oktober 1992 til søndag den 3. januar 1993. Medlemmet rejste  

 til Frankrig den 5. oktober 1992 og vendte tilbage til Danmark den 22.  

 december 1992. På grund af et nærtstående familiemedlems  

 svære sygdom tilmeldte medlemmet sig først Arbejdsformidlingen  

 tirsdag den 5. januar 1993.
Direktoratet traf afgørelse om, at der ikke var  

 grundlag for at dispensere fra kravet om, at medlemmet skulle have tilmeldt  

 sig Arbejdsformidlingen i Danmark inden udløbet af attest E 303  

 perioden og senest mandag den 4. januar 1993 for at kunne genindtræde i  

 dagpengeretten.
Medlemmet skulle derfor have beskæftigelse af samme  

 omfang som ved nyoptagelse, før han igen havde ret til at modtage  

 dagpenge.
Direktoratet lagde ved afgørelsen vægt på, at  

 direktoratet efter fast praksis kun forlænger fristen for tilmelding  

 til Arbejdsformidlingen i tilfælde af den arbejdssøgendes egen  

 sygdom.
 Medlemmet anførte i sin klage til Arbejdsmarkedets  

 Ankenævn blandt andet, at han havde hæftet sig ved, at det  

 fremgår af artikel 69, stk. 2, at den arbejdssøgende skal  

 være tilbage inden udløbet af attestperioden, og at han havde  

 opfyldt dette krav ved at ankomme til Danmark den 22. december 1992.
Arbejdsmarkedets Ankenævn tiltrådte  

 direktoratets afgørelse.
Ankenævnet lagde ved afgørelsen  

 vægt på, at medlemmet modtog vejledning fra direktoratet inden  

 sin afrejse til Frankrig.
Ankenævnet fandt på denne baggrund, at  

 der ikke havde været grund til tvivl om, at tilmeldingen til  

 Arbejdsformidlingen skulle ske inden udløbet af attestperioden og  

 senest den 4. januar 1993.
