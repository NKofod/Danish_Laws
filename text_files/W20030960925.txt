Landsskatteretskendelse af 19. december 2002 vedr.  

 Rentefiksering  mellemregning mellem koncernselskaber A ApS klager for indkomståret 1999 over, at de stedlige  

 skattemyndigheder har fikseret yderligere renteudgift på mellemregningskonto  

 med B ApS, 112.079 kr., samt over, at der er fikseret yderligere renteindtægt  

 på mellemregningskonto med C ApS, 82.766 kr.
Det fremgår af sagens oplysninger, at A ApS drev virksomhed med  

 produktion og distribution af film, samt at selskabet havde regnskabsår i  

 perioden 1. januar til 31. december.
A ApS var koncernforbundet med  

 selskaberne  

 B ApS som helejet og C ApS via fælles aktionærkreds, og der var etableret  

 mellemregningskonti med begge disse selskaber.
Af regnskabet for 1999  

 fremgik,  

 at mellemregningskontoen med B ApS pr. 31. december 1999 udviste en negativ  

 saldo på 6.192.143 kr., samt at mellemregningskontoen med C ApS på samme  

 tidspunkt udviste en positiv saldo på 1.641.760 kr.
A ApS havde i  

 indkomståret  

 beregnet rente af disse mellemregningskonti med 4 pct. ud fra  

 gennemsnitssaldo,  

 jf. primo og ultimo saldo og havde fratrukket renteudgifter på 159.646 kr.  

 vedrørende mellemregningskontoen med B ApS, samt indtægtsført 32.191 kr. i  

 renter vedrørende mellemregningskontoen med C ApS.
De stedlige skattemyndigheder har anset selskaberne for omfattet  

 af ligningslovens § 2, stk. 1, samt fundet, at forrentningen af  

 mellemregningskontiene ikke svarede til, hvad der ville være aftalt mellem  

 uafhængige parter.
Myndighederne har herefter fikseret rente ud fra et  

 gennemsnit af mellemregningskontienes primo og ultimo saldo i året.  

 Rentesatsen  

 er efter et skøn blevet fastsat til diskontoen med tillæg af 4 pct.  

 Selskabets  

 indkomst er herefter nedsat med 112.079 kr. vedrørende yderligere  

 renteudgifter  

 af mellemregningskontoen med B ApS, samtidig med at den manglende betalte  

 rente  

 er blevet anset for skattefrit udbytte fra B ApS efter selskabsskattelovens §  

 13, stk. 1, nr. 2. Endvidere er selskabets indkomst blevet forhøjet med  

 yderligere 82.766 kr. vedrørende mellemregningskontoen med C ApS.
Under Landsskatterettens behandling af sagen har de stedlige  

 skattemyndigheder fremsendt en ny beregning af renterne, idet man i stedet  

 har  

 taget udgangspunkt i et gennemsnit af de største månedlige saldi i løbet af  

 året på de respektive mellemregningskonti.
Herved har myndighederne  

 indstillet,  

 at den samlede rente for mellemregningskontoen med B ApS ansættes til  

 158.563,85 kr., mens den samlede rente for mellemregningskontoen med C ApS  

 ansættes til 59.128 kr.
Dette repræsenterede en difference på henholdsvis  

 1.028,15 kr. og 26.937 kr. i forhold til det selvangivne.
Selskabets repræsentant har nedlagt påstand om, at der ikke  

 fikseres yderligere rente af de respektive mellemregningskonti.
Til støtte  

 herfor har repræsentanten anført, at en forrentning af en mellemregningskonto  

 med en renteprocent svarende til den af det offentlige fastsatte  

 mindsterente,  

 er udtryk for en forretningsmæssig rimelig forrentning i overensstemmelse med  

 reglerne i ligningslovens § 2, stk. 1. En forrentning på diskontoen med  

 tillæg  

 af 4 pct. kan ikke anvendes på en mellemregningskonto, idet en  

 mellemregningskonto ikke kan sidestilles med et almindeligt lån.
Repræsentanten har endvidere påpeget, at den anvendte  

 beregningsmetode var behæftet med væsentlige mangler.
Repræsentanten har  

 bl.a.  

 henvist til, at saldoen på mellemregningskontoen varierede meget fra dag til  

 dag, således at en gennemsnitsberegning af primo og ultimo saldoen ikke giver  

 et retvisende billede.
Kommunens efterfølgende beregning, hvor den højeste  

 månedlige saldo anvendes, har heller ikke været retvisende.
Hertil kommer, at  

 A  

 ApS i løbet af 1999 modtog spilleindtægter, som tilhørte B ApS, hvorfor  

 mellemregningskontoen pr. 31. december 1999 udviste en negativ saldo på  

 6.192.143 kr., mens A ApS samtidig havde en likvid beholdning på 4.480.254  

 kr.  

 En fiksering med en rente på diskontoen med tillæg af 4 pct. har her været  

 direkte strid med hensigterne i arms-længde reglerne, idet mere end 70 pct.  

 af  

 det beløb, som er indgået på mellemregningskontoen, befandt sig i A ApS  

 bank  

 til en forrentning på 0-3 pct.
Herved er der ifølge repræsentanten opstået en  

 indkomstforvridning.
Endelig har repræsentanten anført, at der var egentlige  

 regnefejl i skattemyndighedernes beregning, idet diskontoen i perioden 9.  

 april  

 1999 til 4. november 1999 alene udgjorde 2¾ pct., hvorfor en samlet  

 forretning  

 for hele året på 7½ pct. var for høj.
Afslutningsvis har repræsentanten  

 endvidere henledt opmærksomheden på, at C ApS først er indgået i koncernen  

 efter afholdelsen af en ekstraordinær generalforsamling den 28. juli 1999,  

 hvorfor der først kan fiskeres rente fra dette tidspunkt.
 Landsskatteretten skal  

 udtale:
 Landsskatteretten bemærker, at selskabet ved opgørelsen af den  

 skattepligtige indkomst skal anvende priser og vilkår for økonomiske  

 transaktioner i overensstemmelse med, hvad der kunne være opnået, hvis  

 transaktionerne var afsluttet mellem uafhængige parter, jf. ligningslovens §  

 2,  

 stk. 1. Det bemærkes endvidere, at ligningslovens § 2 er en lovfæstelse af  

 den  

 praksis vedrørende rentefiksering, som lå forud for Højesterets dom trykt i  

 TfS  

 1998.199, hvorfor denne praksis er tilsigtet opretholdt.
 Under hensyn til, at C ApS først er indgået i koncernen den 28.  

 juli 1999 finder Landsskatteretten, at betingelserne for adgang til  

 korrektion  

 i ligningslovens § 2, stk. 1 om interessefællesskab først er opfyldt fra  

 dette  

 tidspunkt.
Det bemærkes, at mellemregningskontiene må sidestilles med  

 anfordringstilgodehavender, samt at en forrentning på 4 pct. af sådanne  

 fordringer ikke kan anses for at svare til markedsmæssige vilkår.
I  

 overensstemmelse med ligningslovens § 2, stk. 1 må der herefter ske en  

 korrektion af forrentningen.
Under hensyn til det oplyste om  

 mellemregningskontiene finder retten ikke grundlag for at tilsidesætte den af  

 skattemyndighederne anvendte rentesats.
 Med henblik på den anvendte beregningsmetode finder retten efter  

 en konkret bedømmelse, at der under hensyn til udsvingene på  

 mellemregningskontiene skal foretages en renteberegning på baggrund af årets  

 gennemsnitlige månedlige saldi, hvor disse bestemmes ved gennemsnittet mellem  

 de månedlige primo og ultimo saldi.
