Kontanthjælp under højskoleophold med støtte efter bistandslovens § 42  

 ydet til K med grundydelse (med fradrag af kostudgifter), boligtillæg og  

 børnetillæg.
Endvidere blev der ydet børnetilskud, forskudsvis udlagte  

 børnebidrag og børnefamilieydelse.
 REDEGØRELSE FOR SAGEN:
 K og hendes barn fik bevilget hjælp efter bistandslovens § 42 til ophold  

 på familiehøjskole.
Det sociale udvalg ydede hjælp til højskoleophold, materialer samt  

 boligudgift til K's lejlighed.
I stedet for grundydelse ydede udvalget hjælp  

 til faste udgifter som forsikringer, licens, telefon, samt et beløb på ialt  

 1.280 kr. pr. måned til lommepenge, beklædning, kost i weekends og hjemrejse.  

 Børnetilskud, bidrag, familieydelse og børnetillæg ville ikke blive inddraget  

 under højskoleopholdet.
Da K's barn modtog kost og logi under opholdet,  

 skulle K betale for barnets ophold, således at K havde et beløb tilbage, som  

 var beregnet til at udgøre ialt 415 kr. pr. måned til lommepenge, beklædning,  

 kost og rejser i weekends, jf.
Socialstyrelsens cirkulæreskrivelse nr. 1 af  

 21. april 1987 om vejledende satser for lommepenge, arbejdsvederlag m.v. til  

 børn og unge i døgninstitution og i formidlet døgnophold.
Højskolen forelagde for Socialministeriet spørgsmål om udbetaling af  

 børnetilskud og forskudsvis udbetaling af børnebidrag under ophold på  

 højskolen.
Socialministeriet henviste til pkt. 5 i Sikringsstyrelsens  

 vejledning af 18. december 1986 om børnetilskud og forskudsvis udbetaling af  

 børnebidrag, hvorefter retten til ydelser ikke berøres af, at hjemmet  

 modtager kontanthjælp efter bistandsloven.
Hvis en familie samlet er på  

 højskoleophold og under opholdet får udbetalt kontanthjælp efter  

 bistandsloven, stilles barnet, som om det har ophold i eget hjem og anses  

 ikke for forsørget af offentlige midler.
 Hvis barnet derimod har ophold i en døgninstitution efter bistandsloven  

 sammen med forældremyndighedsindehaveren, anses barnet for forsørget af  

 offentlige midler.
 Da højskolen ikke er en institution i henhold til bistandsloven, og da det  

 forhold, at en familie modtager kontanthjælp, ikke afskærer fra retten til  

 ydelser efter børnetilskudsloven, skulle der efter Socialministeriets  

 opfattelse udbetales børnetilskud og ske forskudsvis udbetaling af  

 børnebidrag under højskoleopholdet.
Med hensyn til udbetaling af børnefamilieydelsen henviste  

 Socialministeriet til, at det af pkt. 7 i Skattedepartementets cirkulære af  

 17. december 1986 om lov om en børnefamilieydelse fremgår, at der med hensyn  

 til spørgsmålet om, hvorvidt barnet er forsørget af offentlige midler, gælder  

 samme regler som med hensyn til udbetaling af børnetilskud.
På denne baggrund  

 mente Socialministeriet også, at retten til børnefamilieydelsen bevares under  

 højskoleopholdet.
 AFGØRELSEN, DER KLAGES OVER:
Amtsankenævnet fandt, at der under opholdet på højskole i henhold til  

 bistandslovens § 42 kan udbetales grundydelse efter fradrag af værdien af  

 kost under skoleopholdet.
Det resterende beløb af grundydelsen skal herefter  

 række til faste udgifter udover boligudgiften samt andre personlige  

 fornødenheder.
 Under hensyn til at det beløb, som K fik udbetalt, nemlig 1.280 kr. pr.  

 måned + faste udgifter til forsikringer, licens og telefon, udgør et højere  

 beløb end det beløb, der kunne udmåles til K efter ovennævnte beregningsmåde,  

 fandt amtsankenævnet ikke grundlag for at pålægge det sociale udvalg at ændre  

 udbetalingsmåden.
 Da amtsankenævnet fandt, at K's barn hovedsagelig forsørges af offentlige  

 midler, kunne der under K's ophold på højskolen ikke udbetales børnetilskud,  

 børnefamilieydelse eller forskudsvis udlagte børnebidrag.
 Da K's barn ikke er anbragt uden for hjemmet i henhold til bistandsloven,  

 er K berettiget til at modtage det fulde børnetillæg, som skal dække K's  

 udgifter vedrørende barnet.
 KLAGEN TIL ANKESTYRELSEN:
 Afgørelsen blev anket af K, der anførte at hun var sammen med sit barn på  

 højskole, og at barnet ikke er forsørget af offentlige midler.
 Antaget til principiel behandling:
 Ankestyrelsen antog sagen til principiel behandling med henblik på  

 udmåling af hjælp efter bistandslovens § 42 under højskoleophold, samt med  

 henblik på, om der under højskoleophold kan udbetales børnetilskud,  

 børnefamilieydelse eller forskudsvis udlagte børnebidrag.
 LOVGRUNDLAG:
 Bistandslovens § 37 og § 42.
 Kapitel 1 og 3 i lov om børnetilskud og forskudsvis udbetaling af  

 børnebidrag.
 Kapitel 2 i lov om en børnefamilieydelse.
 ANKESTYRELSENS AFGØRELSE:
 K blev under højskoleopholdet anset for at være berettiget til grundydelse  

 (med fradrag som nedenfor angivet), boligtillæg og børnetillæg efter  

 bistandslovens § 37.
Da det sociale udvalg imidlertid havde bevilget hjælp efter bistandslovens  

 § 42 til fuld betaling af K's højskoleophold, incl. kost, skulle der i  

 grundydelsen foretages fradrag for sparet kostudgift for K.
Fradraget beregnes på grundlag af den af Statsskattedirektoratet fastsatte  

 normalværdi af kost for indkomståret 1988, jf.
Statsskattedirektoratets  

 cirkulære af 20. november 1987. Værdien af fuld kost var her sat til 43 kr.  

 pr. dag.
 Ankestyrelsen fandt derimod ikke, at der i bistandslovens § 37, stk. 4,  

 jf. § 38, stk. 6, var hjemmel til at foretage fradrag i børnetillægget for  

 sparet kostudgift under højskoleopholdet for K's barn.
 K blev endvidere anset for at være berettiget til at få udbetalt  

 børnetilskud, forskudsvis udlagte børnebidrag og børnefamilieydelse.  

 Begrundelsen herfor var, at K's barn - under højskoleopholdet med K - ikke  

 efter børnetilskudslovens § 5, stk. 1, nr. 4, kunne anses for at være anbragt  

 uden for hjemmet eller optaget i døgnforanstaltning efter bistandslovens  

 eller i øvrigt forsørget af offentlige midler.
Hjælpen efter bistandslovens § 42 til udgiften ved K's barns  

 højskoleophold burde udmåles således, at der blev taget hensyn til, at K med  

 de nævnte børneydelser selv er i stand til at afholde den del af udgiften.  

 Ved udmålingen af hjælpen skulle der tages hensyn til, at der af  

 børneydelserne var et rimeligt beløb tilbage til udgifter til beklædning og  

 lommepenge til K's barn under højskoleopholdet.
Det sociale udvalgs beregning  

 af dette beløb til 415 kr. pr. måned gav ikke Ankestyrelsen anledning til  

 bemærkninger.
 Ankestyrelsen ændrede således amtsankenævnets afgørelse.
