 Ved noteveksling af 11. og 14. juli 1967 mellem den danske ambassade i  

 Wien og det østrigske udenrigsministerium er der indgået aftale om udvidelse  

 til Færøerne af den dansk-østrigske overenskomst af 23.oktober 1961 til  

 undgåelse af dobbeltbeskatning vedrørende skatter af indkomst og formue, jfr.  

 udenrigsministeriets bekendtgørelse nr. 17 af 1. marts 1962, Lovtidende C.
 Notevekslingen har følgende ordlyd:
Oversættelse Verbalnote Den kongelige danske ambassade har den ære at forelægge  

 forbundsministeriet for udenrigsanliggender den danske regerings ønske om at  

 udvide gyldighedsområdet for den i Wien den 23. oktober 1961 undertegnede  

 overenskomst mellem Kongeriget Danmark og Republikken Østrig til undgåelse af  

 dobbeltbeskatning på indkomst- og formuebeskatningens område til Færøerne i  

 overensstemmelse med denne overenskomsts art. 26, stk. 2, og foreslår i den  

 forbindelse følgende aftale:
 1. Anvendelsesområdet for overenskomsten af 23.  

 oktober 1961 mellem Kongeriget Danmark og Republikken Østrig til undgåelse af  

 dobbeltbeskatning på indkomst- og formuebeskatningens område (i det følgende  

 betegnet som "overenskomsten") udvides i sin helhed til at gælde  

 for Færøerne.
 2. De i overenskomsten benyttede udtryk  

 "Kongeriget Danmark" og "Danmark" omfatter derfor  

 Færøerne, hvis ikke andet fremgår af sammenhængen.
 3. Til de skatter, der i medfør af nærværende aftale  

 omfattes af 1.49overenskomsten hører navnlig følgende skatter, som opkræves  

 på Færøerne:
4. Denne aftale træder i kraft, når de kontraherende  

 stater ved noteveksling underretter hinanden om, at de interne forudsætninger  

 for dens ikrafttræden er opfyldt.
Dens bestemmelser finder første gang  

 anvendelse:
 5. Denne aftale gælder på ubestemt tid, idet dog hver  

 af de kontraherende stater den eller før den 30. juni i et kalenderår ad  

 diplomatisk vej kan opsige aftalen særskilt eller sammen med overenskomsten.  

 Hvis aftalen opsiges sammen med overenskomsten, skal artikel 28 i  

 overenskomsten finde tilsvarende anvendelse på de i punkt 3 nævnte skatter.  

 Hvis aftalen opsiges særskilt, finder dens bestemmelser sidste gang  

 anvendelse:
 Såfremt den østrigske forbundsregering erklærer sig indforstået med  

 foranstående bestemmelser, skal nærværende note og den tilsvarende note fra  

 forbundsministeriet for udenrigsanliggender betragtes som en overenskomst  

 mellem de to regeringer.
 Ambassaden benytter denne lejlighed til over for forbundsministeriet for  

 udenrigsanliggender at forny forsikringen om sin udmærkede højagtelse.
 Wien, den 11. juli 1967.
Til Forbundsministeriet for udenrigsanliggender, Ballhausplatz, 1010 Wien.
Oversættelse FORBUNDSMINISTERIET FOR UDENRIGSANLIGGENDER Verbalnote Forbundsministeriet for udenrigsanliggender har den ære at henvise til det  

 af den kongelige danske ambassade fremførte forslag fra den danske regering  

 om udvide gyldighedsområdet for den i Wien den 23. oktober 1961 undertegnede  

 overenskomst mellem republikken Østrig og Kongeriget Danmark til undgåelse af  

 dobbeltbeskatning på indkomst- og formuebeskatningens område til Færøerne i  

 overensstemmelse med denne overenskomsts artikel 26, stk. 2,og at meddele, at  

 den østrigske forbundsregering har besluttet at tiltræde forslaget i henhold  

 til nedennævnte aftale.
 1.Anvendelsesområdet for overenskomsten af 23. oktober 1961 mellem  

 Republikken Østrig og Kongeriget Danmark til undgåelse af dobbeltbeskatning  

 på indkomst- og formuebeskatningens område (i det følgende betegnet som  

 "overenskomsten") udvides i sin helhed til at gælde for Færøerne.
 2. De i overenskomsten benyttede udtryk  

 "Kongeriget Danmark" og "Danmark" omfatter derfor  

 Færøerne, hvis ikke andet fremgår af sammenhængen.
 3. Til de skatter, der i medfør af nærværende aftale  

 omfattes af overenskomsten, hører navnlig følgende skatter som opkræves på  

 Færøerne:
4. Denne aftale træder i kraft, når de kontraherende  

 stater ved noteveksling underretter hinanden om, at de interne forudsætninger  

 for dens ikrafttræden er opfyldt.
Dens bestemmelser finder første gang  

 anvendelse:
 5. Denne aftale gælder på ubestemt tid, idet dog hver  

 af de kontraherende stater den eller før den 30. juni i et kalenderår ad  

 diplomatisk vej kan opsige aftalen særskilt eller sammen med overenskomsten.  

 Hvis aftalen opsiges sammen med overenskomsten, skal artikel 28 i  

 overenskomsten finde tilsvarende anvendelse på de i punkt 3 nævnte skatter.  

 Hvis aftalen opsiges særskilt, finder dens bestemmelser sidste gang  

 anvendelse:
 Nærværende note og den kongelige danske ambassades note af 11. juli 1967  

 betragtes herefter som en overenskomst mellem de to staters regeringer.
 Forbundsministeriet for udenrigsanliggender benytter denne lejlighed til  

 over for den kongelige danske ambassade at forny forsikringen om sin  

 udmærkede højagtelse.
 Wien, den 14. juli 1967.
Til den kongelige danske Ambassade, Wien.
 Aftalen trådte i kraft den 6. august 1968.
 Udenrigsministeriet, den 28. november  

 1968.
 Poul Hartling.
