Bekendtgørelse om sikring af  

 indflyvningen til militære  

 flyvepladser I medfør af § 149, stk. 7, og § 154 i lov om luftfart, jf.  

 lovbekendtgørelse nr. 543 af 13. juni 2001, fastsættes:
 § 1. De i §§ 61 - 68 i  

 lovbekendtgørelse nr. 543 af 13. juni 2001 om luftfart indeholdte  

 regler om sikring mv. af indflyvningen til flyvepladser, hvis benyttelse til  

 flyvning står åben for offentligheden, finder tillige anvendelse  

 på de militære flyvepladser på flyvestationerne Karup,  

 Skrydstrup, Ålborg, Vandel og Værløse, og for den  

 militære luftfart, med nedenfor fastsatte ændringer.
 § 2. Den i lovbekendtgørelsens § 63  

 omhandlede plan vedrørende sikring af indflyvningen skal for så  

 vidt angår de ovenfor nævnte flyvepladser godkendes såvel  

 af trafikministeren som af forsvarsministeren.
 § 3. Iværksættelsen af  

 foranstaltninger i henhold til lovbekendtgørelsens §§ 67, 67a og  

 68 finder sted efter forhandling mellem trafikministeren og  

 forsvarsministeren.
 § 4. De beføjelser, der for den civile  

 luftfarts vedkommende ved lovbekendtgørelsens §§ 61 - 68 er  

 tillagt henholdsvis trafikministeren og Statens Luftfartsvæsen,  

 tillægges for så vidt angår de ovennævnte  

 flyvepladser og for den militære luftfart henholdsvis  

 forsvarsministeren og Forsvarets Bygningstjeneste.
 § 5. Overtrædelse af bestemmelserne i denne  

 bekendtgørelse straffes med bøde eller fængsel i indtil 4  

 måneder.
 § 6. Bekendtgørelsen træder i kraft  

 15. juli 2001.
 Stk. 2. Bekendtgørelse nr. 60 af 28. februar 1963 om  

 sikring af indflyvningen til militære flyvepladser ophæves.
