 I henhold til §§ 14, 21, 24, 25, 27, 43, 44 og 63 i lov nr. 310 af 6. juni  

 1973 om levnedsmidler m.m. fastsættes efter forhandling med handelsministeren  

 og landbrugsministeren følgende:
§ 1.  Ved honning forstås i denne bekendtgørelse  

 sådanne varer, der er bestemt til at fortæres af mennesker, og som  

 frembringes af honningbier på grundlag af blomsternektar eller udsvedning,  

 som hidrører fra planternes levende dele, eller som findes herpå, og som  

 bierne opsuger, omdanner, blander med egne særlige stoffer og oplagrer og  

 lader modne i bistadets honningtavler.
Denne vare kan forekomme i flydende  

 eller fast form.
 Stk. 2.  Når honning sælges, skal den være i  

 overensstemmelse med de i bilag II anførte sammensætningskendetegn, jfr. dog  

 § 7, stk. 2 og § 8.
 § 2.  Betegnelsen »honning« er forbeholdt de  

 i § 1, stk. 1, definerede varer og skal anvendes i handelen til betegnelse af  

 disse.
 Stk. 2.  De betegnelser, der er anført i bilag 1,  

 forbeholdes de deri definerede varer.
 Stk. 3.  Betegnelsen »honning« eller de i  

 bilag I nævnte betegnelser kan suppleres med:
 Når planteoprindelsen anføres enten på etiketten eller på anden måde i  

 forbindelse med salget, må der ikke efter honningens udvinding være iblandet  

 anden honning.
 § 3.  Varer, der sælges under betegnelsen  

 »honning« eller under andre betegnelser, hvori ordet honning  

 forekommer, må for så vidt angår honningdelen ikke være tilsat andre  

 produkter end de i § 1, stk. 1, nævnte.
 § 4.  Når honning sælges, skal nedenstående  

 oplysninger anføres på emballager, beholdere eller etiketter på synlig, klart  

 læselig og uudslettelig måde:
 § 5.  Honning med oprindelse udenfor De europæiske  

 Fællesskaber skal mærkes med angivelse af oprindelsesland eller med  

 betegnelsen »produceret i lande uden for De europæiske  

 Fællesskaber« eller »importeret fra lande uden for De europæiske  

 Fællesskaber«.
 § 6.  Ved anden handel med honning end  

 detailforhandling er det dog tilladt for emballager og beholdere med et  

 indhold på 10 kg eller derover, at de i § 4, litra b) og c) nævnte angivelser  

 i stedet for anføres i ledsagedokumenter.
§ 7.  Honning må ikke have fremmed smag eller lugt,  

 være begyndt at gære eller have været udsat for så stærk opvarmning, at dens  

 naturlige enzymer er blevet ødelagte eller betydeligt svækkede.
Honning må  

 ikke have en kunstigt ændret surhedsgrad.
 Stk. 2.  Uanset bestemmelsen i stk. 1 kan honning, der  

 ikke opfylder de i stk. 1 nævnte krav, sælges, såfremt den betegnes  

 »bagerihonning« eller »industrihonning«.
 § 8.  Uanset punkt 2 i bilag II må honning, hvis  

 vandindhold højst udgør 25 pct., sælges, såfremt varen betegnes  

 »bagerihonning« eller »industrihonning«, og såfremt  

 indholdet af vand skyldes naturlige produktionsbetingelser.
 Stk. 2.  Uanset punkt 2 i bilag II må lynghonning, hvis  

 vandindhold udgør højst 25 pct., sælges, såfremt indholdet af vand skyldes  

 naturlige produktionsbetingelser.
 § 9.  Statens levnedmiddelinstitut kan fastsætte  

 nærmere regler og træffe nærmere bestemmelser om gennemførelsen af kontrollen  

 med denne bekendtgørelses overholdelse, herunder om prøveudtagning og  

 analysemetoder.
 § 10.  Overtrædelse af denne bekendtgørelse straffes  

 med bøde eller hæfte, jfr. § 63, stk. 2 og 3 i lov om levnedsmidler m.m.
 § 11.  Denne bekendtgørelse træder i kraft den 1.  

 september 1978. Samtidig ophæves indenrigsministeriets bekendtgørelse nr. 115  

 af 1. april 1959 om honning.
 Stk. 2.  Uanset bestemmelserne i denne bekendtgørelse  

 kan betegnelsen »kunsthonning« fortsat anvendes ved salg af  

 honninglignende produkter indtil 22. juli 1979, såfremt disse produkter  

 opfylder hidtil gældende bestemmelser.
 Miljøministeriet, den 4. juli 1978.
NIELS MATTHIASEN / Gertrud Goldschmidt Bilag I.
Definitioner 1. Efter oprindelse.
 1.1. Blomsterhonning:
 Honning, som hovedsagelig hidrører fra blomster.
 1.2. Honningdughonning:
 Honning, som hovedsagelig hidrører fra udsvedning fra planters levende  

 dele, eller som findes herpå; farven varierer fra lysebrun eller grønlig brug  

 til næsten sort.
 2. Efter udvindingsmåde.
 2.1. Honning i tavler:
 Honning, der er oplagret af bierne i forseglede tavleceller, som bierne  

 selv kort før har bygget, som ikke indeholder bilarver og som sælges i  

 tavler, hele eller delte.
 2.2. Honning med stykker af honningtavler:
 Honning, der indeholder et eller flere stykker honning i honningtavler.
 2.3. Afdryppet honning:
 Honning, der er udvundet ved afdrypning af de afskrællede vokstavler uden  

 bilarver.
 2.4. Slynget honning:
 Honning, der er udvundet ved slyngning af de afskrællede vokstavler uden  

 bilarver.
 2.5. Presset honning:
 Honning, der - uden varme eller ved svag varme - er udvundet ved presning  

 af tavler, der ikke indeholder bilarver.
 Bilag II.
