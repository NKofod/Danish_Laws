Bekendtgørelse om ombytning af udenlandsk kørekort til dansk kørekort uden kontrollerende køreprøve I medfør af færdselslovens § 61, stk. 2, jf. lovbekendtgørelse nr. 1276 af 24. oktober 2007, fastsættes:
 § 1. Indehavere af et udenlandsk kørekort udstedt i et land uden for Den Europæiske Union eller i et land, der ikke har gennemført Rådets direktiv 91/439/EØF om kørekort eller et kørekort udstedt på baggrund af et sådant kørekort, kan få ombyttet dette til et tilsvarende dansk kørekort, uden at den pågældende består en kontrollerende køreprøve, hvis det udenlandske kørekort er udstedt i et af følgende lande:
 1) Japan.
 2) Republikken Korea (Sydkorea).
 3) Rusland.
 4) Schweiz.
 § 2. Bekendtgørelsen træder i kraft den 1. januar 2008.
 Stk. 2. Samtidig ophæves bekendtgørelse nr. 360 af 19. april 2007 om ombytning af udenlandsk kørekort til dansk kørekort uden kontrollerende køreprøve.
