§ 1 I bekendtgørelse nr. 746 af 26. november 1987 om trykbeholdere og  

 rørsystemer under tryk foretages følgende ændringer:
 1. I § 2 indsættes efter stk. 3:
»Stk. 4.  Seriefremstillede, simple trykbeholdere,  

 der opfylder bekendtgørelse nr. 627 af 7. september 1990 om EF-direktiv om  

 simple trykbeholdere, se bilag 4, er undtaget fra kapitel 3, §§ 12, 14 og 15  

 samt kap. 6. Dog finder kap. 6 anvendelse i forbindelse med ombygning eller  

 væsentlig reparation af en sådan trykbeholder.« 2. Efter bilag 3 indsættes:
 »Bilag 4. Seriefremstillede, simple trykbeholdere.
Ifølge § 2, stk. 4, er trykbeholdere, der omfattes af Rådets direktiv nr.  

 87/404/EØF om simple trykbeholdere, undtaget fra visse af bekendtgørelsens  

 bestemmelser.
I stedet gælder direktivets regler, som fastsat i  

 bekendtgørelse nr. 627 af 7. september 1990 om EF-direktiv om simple  

 trykbeholdere.
 Direktivet omfatter simple trykbeholdere, der seriefremstilles.
 Ved simple trykbeholdere forstås i direktivet:
alle svejsede beholdere, som udsættes for et indre overtryk, der er højere  

 end 0,5 bar, og som er bestemt til at indeholde luft eller kvælstof, og som  

 ikke er bestemt til at udsættes for fyring, når desuden - de dele og samlinger, der bidrager til trykbeholderes styrke, er  

 fremstillet af ulegeret kvalitetsstål, af ulegeret aluminium eller af  

 ikke-modningshærdende aluminiumslegeringer, - beholderen består af - en cylindrisk del med cirkelformet vinkelret  

 snit, der er lukket af kuplede udadvendte endebunde og/eller af flade  

 endebunde.
Endebundene har samme drejeakse som den cylindriske del, eller - to kuplede endebunde med samme drejeakse, - beholderens højeste driftstryk er mindre end eller lig med 30 bar, og  

 produktet af dette tryk og beholderens volumen (PS x V) er lig med højst  

 10.000 bar x1, og - den laveste tilladte driftstemperatur ikke er under -5 C, og den højeste  

 tilladte driftstemperatur ikke er over 30C for stålbeholdere og 10C for  

 beholdere af aluminium eller aluminiumlegeringer.
 Efter direktivet foreligger der seriefremstilling, såfremt der  

 fremstilles flere beholdere af den samme model efter en løbende  

 fabrikationsproces i en given periode i overensstemmelse med en fælles  

 konstruktion og med samme fabrikationsmetoder.
Direktivet omfatter ikke - beholdere, der er specielt konstrueret til brug indenfor det nukleare  

 område, hvis svigt kan medføre frigivelse af radioaktivitet, - beholdere, der er specielt bestemt til udstyr eller fremdrift af skibe  

 eller luftfartøjer, - ildslukkere.« § 2 Bekendtgørelsen træder i kraft den 19. september 1990.
