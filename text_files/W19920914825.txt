Ankestyrelsens principafgørelse O-45-92 om indtægtsberegning - plejehjemsophold - livrente Resume:
 Ved indtægtsberegning af en pensionists betaling for ophold på pleje hjem, var der ikke lovhjemmel til at bortse fra et indbetalt præmiebeløb til livrente med indskud eller udbetaling fra livrenten.
 Kassation:
Der er kommet nye regler på området Love:
Lov om social bistand - lovbekendtgørelse nr. 817 af 6. december 1990 - § 84, stk. 1 Vejledninger:
Socialstyrelsens vejledning nr. 2 af 18. august 1988 om nogle tilbud til ældre, førtidspensionister m.fl. efter bistandslovens § 60 og §§ 74-86 - pkt. 55 Sagsfremstilling:
M, der havde ophold på plejehjem siden 1987, fik udbetalt højeste førtidspension med plejetillæg.
Hustruen modtog folkepension og havde bopæl uden for plejehjemmet.
Af forskudsregistreringen for 1989 fremgik, at M indbetalte et beløb på 250.000 kr. i præmie til en forsikring, der var fuldt fradragsberettiget i hans personlige indkomst.
Ved beregning af betaling for ophold på plejehjem tog kommunen ikke hensyn til fradraget i M's personlige indkomst på 250.000 kr.
 Amtsankenævnet tiltrådte kommunens afgørelse, hvorefter der ikke var lovhjemmel til at fradrage indbetalinger til pensionsordninger, livrente o.l. , ved beregning af betaling for ophold på plejehjem,selvom der var fuldt fradrag i indkomsten i henhold til skattelov givningen, og at udbetalingerne senere indgik som indtægt, samt at udgifterne skulle betragtes som opsparing.
 Sagen blev behandlet i principielt møde med henblik på, om indbetaling af præmiebeløb til en livrente, som kan fradrages fuldtud efter skattelovgivningen, også kan fradrages ved beregning af betaling for ophold på plejehjem.
 Afgørelse:
Ifølge bistandslovens § 84 betaler en pensionist for ophold på plejehjem.
Hvis pensionisten har indtægter ud over pensionen, benyttes 60% heraf som yderligere betaling for opholdet.
Da indtægtsbegrebet i bestemmelsen er bruttoindtægten med fradrag afskat og ikke den skattepligtige indkomst, har et eventuelt skatte mæssigt fradrag kun betydning, når fradraget for beregnet og betalt skat i bruttoindtægten skal foretages.
Der var således ikke i loven hjemmel til, ved indtægtsberegning af M's betaling for opholdet på plejehjemmet, at bortse fra det indbetalte præmiebeløb til livrente med indskud eller udbetaling fra livrenten.
 Ankestyrelsen tiltrådte således amtsankenævnets afgørelse.
