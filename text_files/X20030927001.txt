Skattefri  

 virksomhedsomdannelse - overdragelse af privat ejerboligdel - reduktion af  

 negativ indskudskonto Spørgsmål Kan skatteyder ved en omdannelse af sin personligt drevne  

 virksomhed i virksomhedsordningen til selskabsform efter lov om skattefri  

 virksomhedsomdannelse medtage boligdelen af den blandet benyttede ejendom ved  

 omdannelsen? Hvis spørgsmål 1 besvares bekræftende, kan indskuddet af  

 boligdelen da betragtes som kontant indskud pr. 1. januar 2003, idet  

 indskudskontoen er negativ før overdragelsen af boligdelen? Det oplyses i den forbindelse, at en eventuel resterende negativ  

 indskudskonto påregnes udlignet kontant.
Svar Ad. 1. Ja, se sagsfremstilling og begrundelse.
 Ad. 2. Se sagsfremstilling og begrundelse.
Beskrivelse af de faktiske  

 forhold Skatteyder har hidtil drevet produktionsvirksomhed i  

 virksomhedsordningen fra en blandet benyttet ejendom.
Virksomheden har ifølge det oplyste aktiver for i alt 13.779.000  

 kr.
Heri indgår værdien af den erhvervsmæssigt anvendte del af den faste  

 ejendom med 12.432.954 kr.
Værdien er beregnet som ejendomsværdien pr. 1.  

 januar 2001 med tillæg af forbedringer foretaget i 2001. Boligdelen af den  

 faste ejendom, der i overensstemmelse med virksomhedsskattelovens (VSL) § 1,  

 stk. 3, 2. pkt., ikke indgår i virksomhedsordningen, har en ejendomsværdi pr.  

 1. januar 2001 på 578.300 kr.
 Passiverne i virksomhedsordningen udgør ifølge det oplyste  

 10.694.000 kr.
Det påtænkes nu at overføre samtlige aktiver og passiver i  

 virksomhedsordningen til et anpartsselskab ved en fuldstændig, skattefri  

 virksomhedsomdannelse.
Omdannelsen påtænkes gennemført med virkning fra 1.  

 januar 2003.
Indskudskontoen i virksomhedsordningen er pr. 1. januar 2002  

 negativ med 733.600 kr.
Der forventes ingen ændringer heri i 2002, og  

 indskudskontoen forventes således forud for omdannelsen af være negativ.
 Anskaffelsessummen for de anparter, der udgør vederlaget for  

 virksomheden, vil ifølge det oplyste være negativ med ca. 3.600.000 kr.  

 opgjort  

 på baggrund af regnskabstallene primo 2002.
Inden en eventuel omdannelse vil der blive indhentet en  

 mæglervurdering af den faste ejendom.
Denne skønnes at blive højere end  

 ejendomsvurderingen, især for så vidt angår boligdelen.
Styrelsens indstilling og  

 begrundelse Det er en betingelse for gennemførelsen af en skattefri  

 virksomhedsomdannelse, at alle aktiver og passiver i virksomheden overdrages  

 til selskabet, jf. virksomhedsomdannelseslovens (VOL) § 2, stk. 1, nr. 2, 1.  

 pkt.
 Af bestemmelsens 2. pkt. følger dog, at ejeren af en blandet  

 benyttet ejendom kan vælge at holde ejendommen uden for omdannelsen eller at  

 overdrage den samlede ejendom til selskabet, selvom en del af ejendommen ikke  

 har været anvendt erhvervsmæssigt.
Ved den påtænkte omdannelse af den hidtil personligt drevne  

 virksomhed til selskabsform vil boligdelen af den blandet benyttede ejendom  

 således kunne overdrages til selskabet sammen med den erhvervsmæssigt  

 anvendte  

 del af ejendommen.
Se hertil SKM 2001,638 LR, hvor Ligningsrådet gav  

 tilladelse  

 til, at den private ejerboligdel af en blandet benyttet ejendom kunne  

 medoverdrages til selskabet ved en skattefri virksomhedsomdannelse.
Det er videre en betingelse for gennemførelsen af en fuldstændig,  

 skattefri virksomhedsomdannelse af en virksomhed omfattet af  

 virksomhedsordningen, at en eventuel negativ indskudskonto er udlignet inden  

 omdannelsen, jf.
VOL § 2, stk. 1, nr. 5, der henviser til VSL § 16, stk. 2.
Udligningen foretages ved, at den skattepligtige inden omdannelsen  

 overfører et beløb til virksomheden, der gør, at indeståendet på  

 indskudskontoen bliver nul eller positivt, jf.
VSL § 16, stk. 2, 1. pkt.  

 Udligningen af indskudskontoen sker i perioden fra udløbet af indkomståret  

 forud for omdannelsesåret, til omdannelsen finder sted, jf. bestemmelsens 2.  

 pkt.
 Told- og Skattestyrelsen finder, at den negative indskudskonto i  

 gartnerivirksomheden vil kunne reduceres med værdien af boligdelen af den  

 faste  

 ejendom, der i forbindelse med omdannelsen overdrages til selskabet.
 Ligningsrådet  

  

 tiltræder Told-  

 og Skattestyrelsens indstilling og begrundelse.
