Nr LSF 58 Forslag til Lov om ændring af lov om beskæftigelsesmuligheder for unge  

 m.v.
Fremsat af arbejdsministeren (Henning Dyremose) den 12. oktober 1988 § 1 I lov om beskæftigelsesmuligheder for unge m.v., jf. lovbekendtgørelse nr.  

 79 af 15. februar 1988, foretages følgende ændringer:
 1. I § 19 indsættes efter stk. 2 som nyt stykke:
»Stk. 3. Arbejdsformidlingen og kommunen kan aftale, at kommunen  

 henviser ledige til ansættelse i godkendte løntilskudspladser uden  

 forudgående anvisning eller henvisning fra arbejdsformidlingen.« Stk. 3 bliver herefter stk. 4.
 2. I § 23 a indsættes som stk. 6-8:
 »Stk. 6. Deltagerne i arbejdsmarkedsuddannelser, som finansieres  

 efter stk. 1-5, kan komme i praktik i tilknytning til uddannelsen i højst 4  

 uger.
 Stk. 7. Deltagerne modtager i praktikperioden samme ydelse, som de har  

 fået under den forudgående uddannelse.
Stk. 8. Arbejdsministeren fastsætter de nærmere regler herom.« 3. I § 23 d, stk. 1, ændres »afsætter i 1988« til:  

 »kan afsætte«.
 4. I § 23 d, stk. 2, ændres »er afsat« til:  

 »afsættes«.
 5. I § 26, stk. 1, ændres »i 1988« til: »i hvert af  

 årene 1989 og 1990«, og »den 1. januar 1987« ændres til:  

 »pr. 1. januar 1988 henholdsvis 1989«.
 6. I § 26, stk. 5, ændres »regnskabsåret 1988« til:  

 »regnskabsårene 1989 henholdsvis 1990«.
 7. I § 26, stk. 6, ændres »og undervisningsministeren«  

 til: »,undervisnings- og forskningsministeren og kulturministeren«.
§ 2 Loven træder i kraft den 1. januar 1989.
Oprindeligt fremsat forslag § 1 I lov om beskæftigelsesmuligheder for unge m.v., jf. lovbekendtgørelse nr.  

 79 af 15. februar 1988, foretages følgende ændringer:
 1. I § 12 indsættes efter stk. 1 som nyt stk. 2-4:
 »Stk. 2. Kommunen kan dog beslutte, at arbejdstiden for ansatte på  

 beskæftigelsesprojekter bliver af kortere varighed end den  

 overenskomstmæssige eller sædvanlige ved tilsvarende arbejde.
 Stk. 3. Kommunen kan aftale med andre iværksættere af  

 beskæftigelsesprojekter, at ledige deltager på disse projekter på lignende  

 vilkår som nævnt i stk. 2.
Stk. 4. Kontanthjælpsmodtagere kan blive ansat på et beskæftigelsesprojekt  

 med nedsat arbejdstid efter stk. 2 og 3, selvom de på ansættelsestidspunktet  

 ikke har været ledige i 3 måneder.« Stk. 2 bliver herefter stk. 5.
 2. I § 19 indsættes efter stk. 2 som nyt stykke:
 » Stk. 3. Arbejdsformidlingen og kommunen kan aftale, at  

 kommunen henviser ledige til ansættelse i godkendte løntilskudspladser uden  

 forudgående anvisning eller henvisning fra arbejdsformidlingen.«.
 Stk. 3 bliver herefter stk. 4.
 3. I § 23a indsættes som stk. 6-8:
 » Stk. 6. Deltagerne i arbejdsmarkedsuddannelser, som  

 finansieres efter stk. 1-5, kan komme i praktik i tilknytning til uddannelsen  

 i højst 4 uger.
 Stk. 7. Deltagerne modtager i praktikperioden samme ydelse, som de har  

 fået under den forudgående uddannelse.
Stk. 8. Arbejdsministeren fastsætter de nærmere regler herom.« 4. I § 23d, stk. 1, ændres »afsætter i 1988« til:  

 »kan afsætte«.
 5. I § 23d, stk. 2, ændres »er afsat« til:  

 »afsættes«.
 6. I § 26, stk. 1, ændres »i 1988« til: »i hvert af  

 årene 1989 og 1990«, og »den 1. januar 1987« ændres til:  

 »pr. 1. januar 1988 henholdsvis 1989«.
 7. I § 26, stk. 5, ændres »regnskabsåret 1988« til:  

 »regnskabsårene 1989 henholdsvis 1990«.
 8. I § 26, stk. 6, ændres »og undervisningsministeren«  

 til: »,undervisningsministeren og kulturministeren«.
§ 2 Loven træder i kraft den 1. januar 1989.
Bemærkninger til lovforslaget Almindelige bemærkninger Lov nr. 293 af 21. juni 1985 om  

 beskæftigelsesmuligheder for unge m.v. (Folketingstidende 1984-1985, FF sp.  

 7533, 8226, 10955 og 11409; tillæg A, sp. 4069; tillæg C, sp. 733) er senest  

 bekendtgjort ved lovbekendtgørelse nr. 79 af 15. februar 1988.
 Med revisionen af loven i december 1987 skete der en kraftig styrkelse af  

 de regionale og lokale myndigheders ansvar, reglerne blev forenklet og  

 barrierer, der kunne virke hæmmende for den optimale indsats blev fjernet.  

 Efter regeringens opfattelse er der med disse ændringer skabt et godt  

 fundament for indsatsen mod arbejdsløsheden blandt (unge) ledige og særligt  

 udsatte grupper.
Med de faldende ungdomsårgange vil ungdomsarbejdsløsheden blive reduceret,  

 og i løbet af 1990'erne må man ligefrem forvente, at der på arbejdsmarkedet  

 bliver mangel på unge.
Virksomhederne er opmærksomme herpå, og er allerede nu  

 gået ind i konkurrencen om fremtidens arbejdskraft.
For de fleste unge er det derfor ikke noget problem at opnå en fast  

 tilknytning til arbejdsmarkedet, men der er dog nogle unge, der - ligesom en  

 række særligt udsatte grupper - har vanskeligt herved.
Regeringen lægger vægt  

 på, at der fortsat gøres en målrettet indsats for at imødekomme disse  

 gruppers behov, således at også disse får et fast tilhørsforhold til  

 arbejdsmarkedet.
For at sikre, at den særlige indsats fastholdes og under hensyn til, at de  

 seneste ledighedstal har vist en stigende tendens, foreslås det derfor, at  

 kommunernes og amtskommunernes forpligtelse til at afsætte et beløb hertil  

 videreføres uændret indtil videre i 1989 og 1990. Regeringen har af 2 grunde  

 undladt at foreslå beløbene forhøjet: Dels anvender hovedparten af  

 (amts)kommunerne allerede i dag væsentlig mere end de er forpligtet til, dels  

 ønsker man ikke fra centralt hold at gribe unødigt ind i den  

 regionalisering/decentralisering, som er gennemført med de seneste ændringer  

 af loven.
Men det er nødvendigt at sikre en vis minimumsindsats.
 Regeringen ønsker at forstærke indsatsen for at få kontanthjælpsmodtagere  

 ud af den passive forsørgelse og i gang med enten udddannelse eller arbejde.  

 Regeringen ønsker i den forbindelse at smidiggøre reglerne for deltagelse på  

 beskæftigelsesprojekter, således at det bliver muligt at arbejde på nedsat  

 tid.
Ledige, der henvender sig til socialforvaltningen for at få kontanthjælp,  

 bør have muligheder for at få arbejde straks, så de slet ikke kommer ind i  

 kontanthjælpssystemet.
I stedet for kontanthjælp bør den ledige få betaling  

 for en aktiv indsats.
Det foreslås derfor, at man for denne gruppe ser bort  

 fra kravet om en ledighedsperiode på 3 måneder før deltagelse på et  

 beskæftigelsesprojekt.
På baggrund af indsatsen i det forløbne år er der konstateret et behov for  

 en mindre justering af reglerne, som samtidig foreslås foretaget.
Der  

 henvises til de specielle bemærkninger til de enkelte forslag.
Økonomiske og administrative konsekvenser Der er ingen økonomiske eller administrative konsekvenser forbundet med  

 forslaget.
Bemærkninger til forslagets enkelte bestemmelser Til § 1 Til nr. 1 Regeringen mener, at indsatsen for at få kontanthjælpsmodtagere ud af den  

 passive forsørgelse og i gang med uddannelse eller arbejde skal forstærkes.
 En række initiativer i forskellige kommuner i de seneste år, hvor det  

 sikres kontanthjælpsmodtagere, at de efter en vis periode får et tilbud om  

 arbejde enten i et kommunalt beskæftigelsesprojekt eller i private  

 virksomheder med løntilskud, har givet meget gode resultater.
Efter de gældende regler skal et beskæftigelsesprojekt være på normale  

 arbejdsvilkår, dvs. bl.a. fuld arbejdstid.
Regeringen mener imidlertid, at  

 der er behov for en mere fleksibel ordning og foreslår derfor, at der åbnes  

 mulighed for at etablere beskæftigelsesprojekter, hvor ledige kan ansættes på  

 nedsat tid.
 Af hensyn til tilrettelæggelsen og administrationen iøvrigt foreslår  

 regeringen, at muligheden for nedsat arbejdstid skal gælde generelt for  

 deltagelse på beskæftigelsesprojekter.
 Det vil i den forbindelse være muligt at kombinere arbejde med  

 undervisning.
Efter de gældende regler er det hovedreglen, at den, der ansættes på et  

 beskæftigelsesprojekt, skal have været ledig i mindst 3 måneder.
Ledige, der  

 henvender sig til socialforvaltningen for at få kontanthjælp, og hvis  

 væsentligste problem er ledighed, bør for fremtiden have mulighed for at få  

 et tilbud om arbejde straks, således at de slet ikke kommer ind i  

 kontanthjælpssystemet.
Det foreslås derfor, at der åbnes mulighed for, at man  

 - som led i ovennævnte ordning - ser bort fra kravet om en ledighedsperiode  

 på 3 måneder før deltagelse på et beskæftigelsesprojekt.
Til nr. 2 Således som loven i dag er udformet, er det arbejdsformidlingen, der  

 anviser eller henviser ledige til ansættelse i private virksomheder med  

 løntilskud.
Der er imidlertid praksis for, at kommunerne efter aftale med  

 arbejdsformidlingen henviser ledige til ansættelse i godkendte  

 løntilskudspladser uden forudgående anvisning eller henvisning fra  

 arbejdsformidlingen.
 Da denne praksis ikke har givet anledning til problemer og i øvrigt er i  

 overensstemmelse med tankerne om øget lokal frihed, foreslås det, at denne  

 praksis lovfæstes.
Til nr. 3 Der er med ændringen af loven i december 1987 åbnet mulighed for at  

 (amts)kommuner og arbejdsmarkedsnævn kan få statstilskud til at finansiere  

 arbejdsmarkedsuddannelser.
De hidtidige erfaringer hermed viser, at der kan være behov for, at ledige  

 kan komme i praktik i forbindelse med deltagelse i sådanne uddannelsesforløb.  

 Det foreslås derfor, at der skabes hjemmel hertil.
Efter forslaget modtager  

 deltagerne i praktikperioden samme ydelse, som de har fået under den  

 forudgående uddannelse.
Evt. godtgørelse i henhold til lov om  

 arbejdsmarkedsuddannelser skal betales af samme myndighed, som har  

 finansieret uddannelsen.
Praktikperioden kan ikke vare mere end 4 uger.
 De nærmere regler fastsættes af arbejdsministeren.
Til nr. 4 og 5 Ved ændringen af lov om beskæftigelsesmuligheder for unge m.v. i december  

 1987 blev § 97 a i lov om arbejdsformidling og arbejdsløshedsforsikring m.v.  

 ophævet.
Samtidig indsattes § 23 d for at sikre, at der også i 1988 kunne  

 ydes statstilskud til en række særlige beskæftigelsesforanstaltninger, som  

 hidtil var blevet iværksat af bl.a.
Byggecentrums Vinterkonsulenttjeneste,  

 Dansk Musikerforbund, Dansk Artistforbund og Foreningen til kunstnerisk  

 underholdning.
 Begrundelsen for den tidsbegrænsede videreførelse af statstilskuddet var,  

 at hovedparten af disse beskæftigelsesforanstaltninger i løbet af 1988 skulle  

 søges overført til ressort, hvor de indholdsmæssigt synes at høre hjemme.
 Der har herefter i 1988 været ført en række drøftelser med både de  

 forskellige organisationer m.v. og de berørte ministerier.
Disse drøftelser har ført til, at Byggecentrums Vinterkonsulenttjeneste  

 med virkning fra 1. januar 1989 overføres til Boligministeriet.
Derimod er  

 der i drøftelserne med Kulturministeriet og repræsentanter for artister,  

 musikere m.fl. konstateret et behov for, at disse foranstaltninger forbliver  

 i Arbejdsministeriets ressort, da foranstaltningernes karakter i høj grad er  

 rettet mod arbejdsmarkedet.
 Dette forslag skaber således mulighed for, at der også fremover kan ydes  

 statstilskud til disse særlige foranstaltninger af de midler, der er afsat  

 til tilskud til foranstaltninger efter lov om beskæftigelsesmuligheder for  

 unge m.v.
Til nr. 6 og 7 Der henvises til de almindelige bemærkninger.
Til nr. 8 En række af de foranstaltninger, der indgår i indsatsen mod  

 ungdomsarbejdsløsheden og som hidtil har været henlagt under  

 Undervisningsministeriet, er nu overflyttet til Kulturministeriet.
Efter 2. behandling den 14. december 1988 Udgave A § 1 I lov om beskæftigelsesmuligheder for unge m.v., jf. lovbekendtgørelse nr.  

 79 af 15. februar 1988, foretages følgende ændring:
 I § 12 indsættes efter stk. 1 som nyt stk. 2-4:
 »Stk. 2. Kommunen kan dog beslutte, at arbejdstiden for ansatte på  

 beskæftigelsesprojekter bliver af kortere varighed end den  

 overenskomstmæssige eller sædvanlige ved tilsvarende arbejde.
 Stk. 3. Kommunen kan aftale med andre iværksættere af  

 beskæftigelsesprojekter, at ledige deltager på disse projekter på lignende  

 vilkår som nævnt i stk. 2.
Stk. 4. Kontanthjælpsmodtagere kan blive ansat på et beskæftigelsesprojekt  

 med nedsat arbejdstid efter stk. 2 og 3, selv om de på ansættelsestidspunktet  

 ikke har været ledige i 3 måneder.« Stk. 2 bliver herefter stk. 5.
§ 2 Loven træder i kraft den 1. juli 1989.
Udgave B § 1 I lov om beskæftigelsesmuligheder for unge m.v., jf. lovbekendtgørelse nr.  

 79 af 15. februar 1988, foretages følgende ændringer:
 1. I § 19 indsættes efter stk. 2 som nyt stykke:
»Stk. 3. Arbejdsformidlingen og kommunen kan aftale, at kommunen  

 henviser ledige til ansættelse i godkendte løntilskudspladser uden  

 forudgående anvisning eller henvisning fra arbejdsformidlingen.« Stk. 3 bliver herefter stk. 4.
 2. I § 23 a indsættes som stk. 6-8:
 »Stk. 6. Deltagerne i arbejdsmarkedsuddannelser, som finansieres  

 efter stk. 1-5, kan komme i praktik i tilknytning til uddannelsen i højst 4  

 uger.
 Stk. 7. Deltagerne modtager i praktikperioden samme ydelse, som de har  

 fået under den forudgående uddannelse.
Stk. 8. Arbejdsministeren fastsætter de nærmere regler herom.« 3. I § 23 d, stk. 1, ændres »afsætter i 1988« til:  

 »kan afsætte«.
 4. I § 23 d, stk. 2, ændres »er afsat« til:  

 »afsættes«.
 5. I § 26, stk. 1, ændres »i 1988« til: »i hvert af  

 årene 1989 og 1990«, og »den 1. januar 1987« ændres til:  

 »pr. 1. januar 1988 henholdsvis 1989«.
 6. I § 26, stk. 5, ændres »regnskabsåret 1988« til:  

 »regnskabsårene 1989 henholdsvis 1990«.
 7. I § 26, stk. 6, ændres »og undervisningsministeren«  

 til: »,undervisnings- og forskningsministeren og kulturministeren«.
§ 2 Loven træder i kraft den 1. januar 1989.
Ændringsforslaget Af Lone Møller (S):
Underændringsforslag til ændringsforslag nr. 1 2) I den under ændringsforslag nr. 1 foreslåede affattelse af lovforslag A  

 ændres »nr. 1-5« til: »nr. 1«, og i den foreslåede  

 affattelse af lovforslag B ændres »nr. 6-8« til: »nr.  

 2-8«.
 Ændringsforslag til det under A nævnte lovforslag:
 3) § 2 affattes således:
