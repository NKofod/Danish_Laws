 I medfør af § 10, stk. 2 og 3, samt § 20, stk. 3, i lov nr. 276 af 26. maj  

 1976 om tandlæger fastsættes:
 § 1.  Undtaget fra tandlægernes virksomhedsområde er:  

 1. behandling af maligne lidelser med manifestation i tænder, mund og kæber,  

 2. udøvelse af oral histopatologisk diagnostisk virksomhed, samt 3.  

 iværksættelse af generel anæstesi. § 2. Uanset bestemmelsen i § 1 kan  

 tandlæger, der har opnået sundhedsstyrelsens tilladelse hertil, udøve oral  

 histopatologisk diagnostisk virksomhed.
Stk. 2.  Tilladelse til at udøve oral histopatologisk  

 diagnostisk virksomhed er betinget af: 1. En hoveduddannelse af 5 års  

 varighed ved ordinær ansættelse på afdelinger, der af sundhedsstyrelsen er  

 godkendt hertil.
Hoveduddannelsen skal omfatte: a. 2 års ansættelse på et  

 institut for patologisk anatomi. b. 2 års ansættelse på en oral  

 histopatologisk afdeling på en tandlægehøjskole. c. 1 års ansættelse på en  

 odontologisk afdeling i forbindelse med en kæbekirurgisk hospitalsafdeling.  

 2. En sideuddannelse af 1 års varighed.
Sideuddannelsen skal omfatte mindst 3  

 måneders fuldtidsuddannelse på en specialafdeling inden for hvert af  

 områderne dermatologi, intern medicin, oto-rhino-laryngologi og stråleterapi.  

 3. At den pågældende tandlæge er fuldtidsansat ved en tandlægehøjskole.
 Stk. 3.  Sundhedsstyrelsen fastsætter nærmere  

 retningslinier for den i stk. 2, nr. 1 og 2, nævnte uddannelse.
 § 3.  Sundhedsstyrelsen kan i enkelte tilfælde fravige  

 de i § 2, stk. 2, nr. 1 og 2, nævnte uddannelseskrav, såfremt en tandlæge har  

 gennemgået anden uddannelse, der efter sundhedsstyrelsens skøn kan  

 sidestilles hermed.
 § 4.  Tilladelse efter § 2 bortfalder, såfremt den  

 pågældende ikke længere er ansat ved en tandlægehøjskole.
 § 5.  Overtrædelse af § 1, jfr. § 2, straffes med  

 bøde.
 § 6.  Bekendtgørelsen træder i kraft den 1. august  

 1978.
 Stk. 2.  Indenrigsministeriets bekendtgørelse nr. 479 af  

 20. september 1976 om begrænsning i tandlægernes virksomhedsområde ophæves.
 INDENRIGSMINISTERIET, DEN 20. JULI 1978.
