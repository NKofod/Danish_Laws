 I medfør af § 1, stk. 2 og 6, § 4 og § 9, stk. 3, i lov nr. 1 af 3.
januar 1992 om statstilskud til dækning af udgifter til kuldioxidafgift i visse virksomheder med et stort energiforbrug, som ændret ved § 3 i lov nr. 143 af 3. marts 1992, fastsættes:
Anvendelsesområde § 1.  Denne bekendtgørelse finder anvendelse på  

 energisyn, der foretages med henblik på, at virksomheder kan opnå tilskud  

 efter lov om statstilskud til dækning af udgifter til kuldioxidafgift i visse  

 virksomheder med et stort energiforbrug.
Energisyn § 2.  Ved energisynet foretager en energisynskonsulent  

 en gennemgang af virksomheden og dens energiforbrug med henblik på at  

 identificere muligheder for energieffektiviseringer.
 Stk. 2.  Energisyn foretages i virksomheder, der er  

 registreret efter merværdiafgiftsloven med selvstændigt momsnummer.
 Stk. 3.  Energisynet foretages efter retningslinierne i  

 de lister, der er angivet i Bilag 1 og 2. Energistyrelsen kan revidere  

 retningslinierne i bilagene.
Stk. 4.  På baggrund af gennemgangen udarbejder  

 energisynskonsulenten en rapport over energisynet, jfr.
Bilag 1, bestående  

 af:
Stk. 5.  Der udarbejdes en særskilt delrapport over  

 energisynets basisdel, jfr.
Bilag 2, bestående af en opstilling over de  

 foranstaltninger, som virksomheden skal gennemføre som betingelse for  

 tilskud.
 Stk. 6.  Der udarbejdes en samlet energisynsrapport,  

 herunder en samlet delrapport over energisynets basisdel, for en virksomhed,  

 der er registreret med selvstændigt momsnummer, men som omfatter flere  

 produktionssteder, energiforbrugende aktiviteter, lokaliteter m.v.
 Stk. 7.  Energisynsrapporter skal udfærdiges i en form,  

 der er godkendt af Energistyrelsen.
Energisynskonsulenter § 3.  Energisyn efter § 2 udføres af  

 energisynskonsulenter, der er registreret i en af Energistyrelsen godkendt  

 registreringsordning for energisynskonsulenter.
 Stk. 2.  Energistyrelsen kan fastsætte særlige vilkår  

 for energisynskonsulenter, der udfører energisyn.
Bekendtgørelsens ikrafttræden § 4.  Bekendtgørelsen træder i kraft den 9. maj 1992.
Energistyrelsen, den 1. maj 1992 Ib Larsen / Flemming Secher Bilag 1 Retningslinier for gennemførelse af energisyn Bilaget indeholder retningslinier for de forhold, der som minimum skal  

 vurderes af energisynskonsulenten i energisynet.
 Bilaget er opdelt i flere dele:
Bilag 1 A Generelle retningslinier for gennemførelse af energisyn De generelle retningslinier henvender sig til alle virksomheder med  

 undtagelse af væksthusgartnerier og fiskefartøjer.
Bilag 1 B Retningslinier for gennemførelse af energisyn for  

 fiskefartøjer Bilag 1 C Retningslinier for gennemførelse af energisyn for  

 væksthusgartnerier Bilag 1 A Generelle retningslinier for gennemførelse af energisyn De generelle retningslinier finder anvendelse for alle virksomheder med  

 undtagelse af væksthusgartnerier og fiskefartøjer.
 Listen indeholder retningslinier for de forhold, der som minimum skal  

 vurderes af energisynskonsulenten i energisynet.
 Det skal fremgå af energisynsrapporten, at energisynet opfylder disse  

 retningslinier.
Generelle forhold I virksomheder med flere geografisk adskilte produktionssteder foretages  

 energisynet for hvert produktionssted, hvor afgiftsbetalingen inden  

 tilbagebetaling efter § 9, stk. 2, i lov om kuldioxidafgift af visse  

 energiprodukter overstiger 100.000 kr/år.
Såfremt intet produktionssted  

 kommer over denne grænse, gennemføres energisynet på det produktionssted, der  

 har den største afgiftsbetaling.
Dog skal energisynet dække  

 produktionssteder, som tilsammen står for mindst 50% af afgiftsbetalingen.  

 Såfremt der udarbejdes rapporter fra flere produktionssteder, skal disse  

 sammenfattes i en samlet rapport for virksomheden.
Energisynet omfatter primært elbesparelser og varmebesparelser.
Sekundært  

 inddrages mulighederne for kraftvarmeproduktion, anvendelsen af vedvarende  

 energi og substitution mellem energiarterne.
Tariftilpasninger er ikke en del  

 af kravet til et energisyn.
 Energisynskonsulenten skal se energiforbruget som en helhed og vurdere  

 muligheder for andre systemløsninger, som kan føre til energieffektivisering.  

 For virksomheder med procesenergiforbrug og med en afgiftsbetaling inden  

 tilbagebetaling efter § 9, stk. 2, i lov om kuldioxidafgift af visse  

 energiprodukter på over 1.000.000 kr/år skal mulighederne for  

 energiintegration analyseres, f.eks. ved hjælp af simuleringsmetoder og  

 pinch-point analyse.
Energisynskonsulenten skal diskutere effektiviseringsforslagene med  

 relevante personer i virksomheden.
Energisynskonsulenten skal særligt søge at  

 behandle forslag til effektivisering, som virksomheden foreslår.  

 Energisynskonsulenten opfordres til, i så stor udstrækning som muligt, at  

 anvende materiale, som virksomheden har forberedt.
Energisynskonsulenten skal koncentrere indsatsen om tiltag af en rimelig  

 størrelse, som er rentable.
Dette vil almindeligvis være opfyldt, hvis den  

 simple tilbagebetalingstid er under 4 år, og projektets overskud er over  

 10.000 kr (sum af besparelser minus investering, beregnet over 4 år, uden  

 renter). Energisynskonsulenten skal igennem hele sit arbejde prioritere  

 områder, som anses at være givtige i form af betydelige effektiviseringer, og  

 skal tilpasse detaljeringsgraden i sit arbejde efter størrelsen af  

 energistrømmene og mulighederne for at finde effektiviseringer.
I beregningen af effekten af effektiviseringstiltag skal der, så vidt  

 muligt, anvendes standardiserede og alment anerkendte beregningsmetoder og  

 -formler.
Forudsætninger og metoder bør fremgå af rapportmaterialet.
Hvert effektiviseringsprojekt beskrives som et beslutningsforslag.
Hvis et  

 projekt kræver yderligere undersøgelser eller projektering, skal dette  

 fremgå.
Forventet tidsforbrug for virksomhedens personale skal fremgå.
Resultatet af energisynet beskrives i en rapport, som også indeholder et  

 resume med en kort, præcis beskrivelse af de anbefalede projekter.
De  

 vigtigste projekter præsenteres først (i vigtigheden indgår projekternes  

 størrelse, som evt. kan måles i form af overskud).
1. Kortlægning Virksomhedens vigtigste energiomsættende udstyr beskrives.
Dette gælder  

 f.eks. installationsteknisk udstyr som kedler, varmedistributionssystem,  

 trykluftsystem, kølesystem, belysningsanlæg, ventilationsanlæg.
Også det  

 energimæssigt vigtigste procesudstyr skal beskrives.
 Slutanvendelsen for energien beskrives for hver energikilde, idet el og  

 anden energi fordeles på to separate lister.
 Standardlisten for el omfatter:
1. Belysning, 2. Pumpning, 3. Køling og frysning, 4. Ventilation og blæsere, 5. Smeltning, 6. Trykluft og procesluft, 7. Procesvarme, 8. Findeling, 9. Forarbejdende maskiner, 10. Andet (incl. elektrolyse, elektronik, emballering  

 og nettab).
 Standardlisten for anden energi end el omfatter:
11. Opløsning, 12. Procesvarme, 13. Tørring, 14. Kogning, 15. Inddampning og destillering, 16. Brænding og sintring, 17. Smeltning, 18. Elproduktion, 19. Tab i kedel og distribution, 20. Andet (incl. komfortvarme og ikke fordelt).
 Til brug for kortlægningen foretages i fornødent omfang målinger, som  

 kombineres med oplysninger om det relevante udstyrs installerede effekter,  

 belastning, benyttelsestider og temperatur.
Typiske benyttelsestider beskrives for de energimæssigt vigtigste  

 afdelinger.
De aktuelle energipriser og tariffer beskrives.
2. Effektiviseringer Der skal i fornødent omfang anvendes målinger i arbejdet med at finde og  

 dokumentere besparelsesforslag.
Følgende punkter er eksempler på effektiviseringer, som  

 energisynskonsulenten kan behandle.
Anlæg med stort energiforbrug skal  

 gennemgås særlig grundigt.
Varmeanlæg og varmegenvinding - Samproduktion af el og varme - Spjæld til reduktion af tomgangstræk - Begrænsning af skorstenstab - Isolering og overdækning af beholdere og kar - Mere effektive brændere - Regulering af fremløbstemperatur - Isolering af varme flader - Mulighed for varmegenvinding.
Evt. decentralt ved det enkelte  

 forbrugssted - Isolering af klimaskærm, evt. anbefale varmesyn gennemført - Salg af overskudsvarme til eksterne kunder Specielt for dampanlæg - Reduktion af bundblæsning - Tørlægning af dampledninger, der kun bruges periodevis - Vandudladere effektiviseres - Trykket varieres afhængig af behovet Trykluft - Lækagetætning fra trykluftsystem - Kontrol af kompressorens elforbrug under aflastning - Substitution af trykluftanvendelser til direkte elanvendelse - Varmegenvinding fra kompressorer - Opdeling af trykluftnettet i flere trykniveauer - Koldere indsugning til kompressorer Køling - Nedsættelse af kølebelastningen - Køling ved højest mulige temperatur (såvel procestemperatur, som brine-  

 og fordampertemperatur) - Nedsættelse af kondenseringstemperatur - Anvendelse af naturlig køling - Optimal anvendelse af flere kompressorer - Renholdelse af kondensatorer og fordampere - Automatisk system for udluftning af kølekredsløbet Ventilation og blæsere - Begrænsning af luftmængden, f.eks. ved bedre regulering - Anvendelse af punktudsugninger - Varmegenvinding - Vedligeholdelse af transmissioner (kileremme) Belysning - Effektivisering af lyskilder og armaturer - Mere pladsorienteret belysning, mindre almen belysning - Automatisk regulering af lysstyrke, lokal tænd/sluk Pumpning - Regulering af pumper ved dellast.
Forbedring af regulering Procesanlæg skal gennemgås for mulige effektiviseringer.
Disse kan dække  

 bedre udnyttelse af udstyr (f.eks. møller), stop udenfor driftstid, ændring  

 af varmevekslerarealer, opsplitning af kølesystem i flere temperaturniveauer,  

 begrænsning af varmetab ved luftinfiltration, check af motorstørrelser mv.
3. Energistyring Energisynskonsulenten skal rådgive om, hvordan energistyring kan tilpasses  

 virksomheden, herunder hvorledes nøgletal kan udformes, så det er  

 meningsfuldt at sammenligne værdierne fra periode til periode.
I udformningen  

 af nøgletallene skal ligge en korrektion for de vigtigste forhold, som  

 besværliggør en fortolkning af udviklingen i energiforbruget.
Disse forhold  

 kan f.eks. være fugtindhold i råvarer, produktionssammensætning eller  

 lignende.
 Energisynskonsulenten skal rådgive om relevante måleteknikker og evt.  

 placering af yderligere målesteder.
4. Effektivisering i forbindelse med nyinvesteringer Energisynskonsulenten skal rådgive om, hvilke forhold virksomheden  

 specielt skal være opmærksom på i forbindelse med indkøb af nyt udstyr.
 Energisynskonsulenten skal forhøre sig om, hvorvidt virksomheden har  

 planer for indkøb af udstyr inden for de næste 3 år.
Rådgivningen skal ikke bestå i detaljerede analyser af de fremtidige  

 muligheder for energieffektiviseringer.
Hovedvægten skal ligge på omtale af  

 principper og henvisning til litteratur og videncentre, som kan lette  

 behandlingen af effektiviseringsspørgsmål.
Bilag 1 B Retningslinier for gennemførelse af energisyn for fiskefartøjer Listen finder anvendelse for fiskefartøjer.
 Listen indeholder retningslinier for de forhold, der som minimum skal  

 vurderes af energisynskonsulenten i energisynet.
 Det skal fremgå af energisynsrapporten, at energisynet opfylder disse  

 retningslinier.
Generelt om energisynet For momsregistrerede virksomheder med flere fiskefartøjer omfatter  

 energisynet alle fiskefartøjerne.
 Ved energisynet skal indsatsen koncentreres om foranstaltninger af en  

 rimelig størrelse, som må anses for givtige i form af forbedret  

 energieffektivitet.
 Der udarbejdes en energisynsrapport, som beskriver fartøjets energimæssige  

 tilstand, og hvoraf fremgår eventuelle forslag til foranstaltninger, som kan  

 forbedre fartøjets energiudnyttelse.
Ved bedømmelse af forslag til forbedring af energieffektiviteten skal der  

 så vidt muligt anvendes standardiserede og alment anerkendte  

 beregningsmetoder.
Indsatsen skal koncentreres om tiltag, der vurderes som  

 værende økonomisk rentable.
Dette vil almindeligvis være opfyldt, hvis der  

 for projektforslaget kan forventes en simpel tilbagebetalingstid på under 4  

 år.
 Energisynet omfatter følgende hovedpunkter:
a.
Undersøgelse af fartøjet på land (skrog, propel mv.) b.
Vurdering af hovedmotors effektivitet.
c.
Vurdering af effektivitet af øvrigt udstyr.
d.
Rådgivning om energistyring.
e.
Rådgivning om effektivisering i forbindelse med nyinvesteringer.
1. Kortlægning Formålet med kortlægningen er at beskrive fartøjets vigtigste  

 energiomsættende udstyr samt vurdere fartøjets friktionsmodstand mv.
På  

 baggrund heraf identificeres mulige, rimelige effektiviseringsforslag.
 Ved kortlægningen skal beskrives hovedmotor og eventuelle hjælpemotorer,  

 samt øvrigt større udstyr såsom gear, spil, hydraulik, pumper, varmeanlæg,  

 isanlæg samt isolering af opvarmede/kølede rum.
 Kortlægningen bør omfatte en beskrivelse af hovedmotorens effektivitet,  

 samt af det øvrige udstyrs effektivitet.
 Kortlægningen skal omfatte en besigtigelse af fartøjets skrog og  

 fremdrivningssystem (propel mv.).
 Endelig bør ved kortlægningen beskrives måleudstyr mv. til overvågning af  

 energieffektivitet.
2. Energieffektiviseringer Blandt eksempler på mulige effektiviseringer kan nævnes:
 - Foranstaltninger, der kan nedsætte skrogets friktionsmodstand.
 - Forbedring af propellens virkningsgrad.
 - Optimal tilpasning mellem motor og propel.
 - Frikobling af hydraulikanlæg fra hovedmotor.
 - Foranstaltninger til forbedringer af effektivitet af motor og  

 hjælpeudstyr (eftersyn og vedligeholdelse).
 - Udnyttelse af spildvarme fra motoren til opvarmning.
 - Installation af brændstofmåler mv.
 Hertil kommer en del andre, mulige effektiviseringer, som kan være ret  

 omkostningskrævende, og gennemførelse af sådanne effektiviseringer må i det  

 enkelte tilfælde ses i sammenhæng med vedligeholdelse af fartøjet i øvrigt.  

 Dette gælder eksempelvis udskiftninger af tekniske anlæg såsom motor og  

 større teknisk udstyr.
 Ved nyinvesteringer og større vedligeholdelsesarbejder bør der generelt  

 indgå overvejelser om gennemførelse af forbedringer af fartøjets  

 energieffektivitet.
3. Energistyring Energisynskonsulenten skal rådgive om tilrettelæggelse af overvågning og  

 kontrol med fartøjets energiforbrug.
Heri bør indgå rådgivning om  

 installation af udstyr til overvågning af energieffektivitet, samt om rutiner  

 vedrørende løbende kontroleftersyn.
4. Effektivisering i forbindelse med nyinvesteringer Energisynskonsulenten skal forhøre sig om eventuelle planer om indkøb af  

 teknisk udstyr eller ændringer af fartøjet i øvrigt, som kan have betydning  

 for energiforbruget.
Konsulenten skal vejlede om, hvilke forhold vedrørende  

 energieffektivitet der bør inddrages i overvejelser om indkøb af større  

 teknisk udstyr.
 Vejledningen bør blandt andet omfatte tilgængelig litteratur om  

 besparelsesmuligheder, samt henvise til videncentre vedrørende større  

 indkøb/ændringer.
Overgangsordning For de fiskefartøjer, der ikke kommer på land i perioden 1. september -  

 31. december 1992, kan energisynet udføres i to dele:
- et midlertidigt energisyn udført i 1992, mens fartøjet er i vandet, - et afsluttende energisyn, når fartøjet er på land, dog senest inden  

 udgangen af 1993.
Det midlertidige energisyn Ved det midlertidige energisyn kan de punkter i energisynet, der er  

 afhængige af en undersøgelse af fartøjet på land, udskydes, indtil fartøjet  

 næste gang kommer på bedding.
Kommer fartøjet næste gang på land som følge af  

 pludselig opstået skade, kan det afsluttende energisyn dog yderligere  

 udskydes.
 Der skal udarbejdes en energisynsrapport for det midlertidige energisyn.  

 Det skal af rapporten fremgå, at fartøjet ikke forventes at komme på land i  

 perioden 1. september - 31. december 1992.
 Det midlertidige energisyn vil kunne lægges til grund ved ansøgning om  

 statstilskud til dækning af udgifter til kuldioxiafgift, der indgives inden  

 1. april 1993.
 Det midlertidige energisyn vil kun være tilskudsberettigende, hvis det  

 afsluttende energisyn udføres senest inden udgangen af 1993.
Det afsluttende energisyn Ved det afsluttende energisyn gennemgås de punkter af energisynet, der er  

 er afhængige af en undersøgelse af fartøjet på land.
Hvis der er sket  

 væsentlige ændringer vedrørende punkter, der er gennemgået ved det  

 midlertidige energisyn, skal disse punkter ligeledes behandles.
 Efter udførelsen af det afsluttende energisyn på land skal der udarbejdes  

 en sammenfattende rapport for hele energisynet.
 Det samlede energisyn, dvs. både den midlertidige og den afsluttende del,  

 skal gennemføres af den samme energisynskonsulent.
Retningslinier for gennemførelse af energisyn for væksthusgartnerier Denne liste finder anvendelse for væksthusgartnerier.
 Listen indeholder retningslinier for de forhold, der som minimum skal  

 vurderes af energisynskonsulenten i energisynet.
 Det skal fremgå af energisynsrapporten, at energisynet opfylder disse  

 retningslinier.
Generelle forhold I væksthusgartnerier med flere adskilte væksthuse omfatter energisynet  

 alle væksthuse.
Energisynet omfatter varmebesparelser, elbesparelser, substitution mellem  

 energiarterne og muligheder for kraftvarmeproduktion.
Tariftilpasninger er  

 ikke en del af kravet til et energisyn.
 Energisynskonsulenten skal se energiforbruget som en helhed og vurdere  

 muligheder for andre systemløsninger, som kan føre til energieffektivisering.
Energisynskonsulenten skal diskutere effektiviseringsforslagene med  

 relevante personer i virksomheden (ofte gartneren selv). Konsulenten skal  

 specielt søge at behandle forslag til effektivisering, som gartneriet selv  

 foreslår.
Konsulenten opfordres endvidere til, i så stor udstrækning som  

 muligt, at anvende materiale, som virksomheden har forberedt.
Energisynskonsulenten skal koncentrere indsatsen om tiltag af rimelig  

 størrelse, som er rentable.
Rentabilitetskravet vil almindeligvis være  

 opfyldt, hvis den simple tilbagebetalingstid er under 4 år.
I beregningen af effekten af effektiviseringstiltag skal der, så vidt  

 muligt, anvendes standardiserede og alment anerkendte beregningsmetoder og  

 -formler.
Forudsætninger og metoder bør fremgå af rapportmaterialet.
Hvert effektiviseringsprojekt beskrives som et beslutningsforslag.
Hvis et  

 projekt kræver yderligere undersøgelser eller projektering, skal dette  

 fremgå.
Forventet tidsforbrug for gartneriets personale ved gennemførelse af  

 projektet skal fremgå.
Resultatet af energisynet beskrives i en rapport, som også indeholder et  

 resume med en kort, præcis beskrivelse af de anbefalede projekter.
De  

 vigtigste projekter præsenteres først (i vigtigheden indgår projekternes  

 størrelse, som evt. kan måles i form af overskud).
1. Kortlægning Gartneriets vigtigste energiomsættende udstyr beskrives.
Dette gælder  

 f.eks. for udstyr som kedler, varmedistributionssystem og belysningsanlæg.
 Endvidere beskrives væksthusenes konstruktion og materialer, deres  

 orientering og deres nærmeste omgivelser, som kan have betydning for  

 opgørelsen af varmetabet fra klimaskærmen.
 Slutanvendelsen for energien beskrives for hver energikilde, idet  

 forskellige energiformer opgøres hver for sig.
 I det omfang, der foreligger tilstrækkelige data, skal der som led i  

 kortlægningen foretages en beregning af gartneriets energisignatur (1).
 Til brug for kortlægningen foretages i fornødent omfang målinger, som  

 kombineres med oplysninger om det relevante udstyrs installerede effekter,  

 belastning, benyttelsestider og temperatur.
Typiske benyttelsestider beskrives for de energimæssigt vigtigste  

 afdelinger/afsnit/huse.
De aktuelle energipriser og tariffer beskrives 2. Effektiviseringer Der skal i fornødent omfang anvendes målinger i arbejdet med at finde og  

 dokumentere besparelsesforslag.
Følgende punkter er eksempler på effektiviseringer, som  

 energisynskonsulenten kan behandle.
Anlæg med stort energiforbrug skal  

 gennemgås særlig grundigt.
Varmeanlæg - Samproduktion af el og varme - Spjæld til reduktion af tomgangstræk - Begrænsning af skorstenstab - Isolering af hovedledninger, beholdere og kar - Mere effektive brændere - Regulering af fremløbstemperatur Klimaskærm - Tætning og forbedring af klimaskærm - Etablering eller forbedring af gardiner - Alternativ til enkelt lag glas Belysning - Automatisk regulering af lysstyrke, lokal tænd/sluk 3. Energistyring Energisynskonsulenten skal rådgive om, hvordan energistyring kan tilpasses  

 virksomheden, herunder hvorledes energisignaturen beregnes og kan benyttes  

 som led i energistyringen.
Energisynskonsulenten skal rådgive om relevante  

 måleteknikker og evt. placering af yderligere målesteder.
4. Effektivisering i forbindelse med nyinvesteringer Energisynskonsulenten skal rådgive om, hvilke forhold virksomheden  

 specielt skal være opmærksom på i forbindelse med indkøb af nyt udstyr med  

 henblik på at udnytte effektiviseringsmuligheder.
I denne forbindelse skal  

 der lægges vægt på at oplyse om mulighederne for etablering af lokal  

 kraftvarmeproduktion, tilkobling til fjernvarme og anvendelsen af renere  

 brændsler.
 Energisynskonsulenten skal forhøre sig om, hvorvidt virksomheden har  

 planer for indkøb af udstyr inden for de næste 3 år.
Rådgivningen skal ikke bestå i detaljerede analyser af de fremtidige  

 muligheder for energieffektiviseringer.
Hovedvægten skal ligge på omtale af  

 principper og henvisning til litteratur og videncentre, som kan lette  

 gartneriets behandling af effektiviseringsspørgsmål.
Bilag 2 Retningslinier for gennemførelsen af energisynets basisdel Bilaget indeholder lister over specifikke foranstaltninger, der skal  

 gennemgås i energisynets basisdel.
Det vil sige, at bilaget indeholder en  

 opgørelse over de krav, der skal gennemføres som betingelse for at opnå  

 tilskud til dækning af udgifter til kuldioxidafgift.
 Bilaget er opdelt i flere dele:
Bilag 2 A Generel liste over specifikke foranstaltninger, der skal  

 gennemgås i energisynets basisdel Denne del af bilaget indeholder den generelle liste.
Denne liste henvender  

 sig til alle virksomheder med undtagelse af væksthusgartnerier og  

 fiskefartøjer.
Bilag 2 B Liste over specifikke foranstaltninger, der skal  

 gennemgås i energisynets basisdel for fiskefartøjer Bilag 2 C Liste over specifikke foranstaltninger, der skal  

 gennemgås i energisynets basisdel for væksthusgartnerier Bilag 2 A Generel liste over specifikke foranstaltninger, der skal gennemgås i  

 energisynets basisdel Den generelle liste finder anvendelse for alle virksomheder med  

 undtagelse af væksthusgartnerier og fiskefartøjer.
 Listen omfatter foranstaltninger, som typisk vil indebære rentable  

 energieffektiviseringer.
Ved energisyn på en virksomhed skal energisynskonsulenten gennemgå listen  

 og på baggrund heraf foretage en opstilling over de foranstaltninger, som  

 virksomheden skal gennemføre som betingelse for tilskud.
Delrapport om  

 resultatet af energisynets basisdel skal vedlægges ansøgning om tilskud.
Energisynskonsulenten skal vurdere, om - det omhandlede udstyr opfylder de tekniske betingelser for at kræve  

 foranstaltningen gennemført.
- det er rentabelt at gennemføre foranstaltningen.
Foranstaltninger med en  

 simpel tilbagebetalingstid på under 2 år anses for rentable.
 - tilbagebetalingstiden overstiger foranstaltningens skønnede levetid.
1. Varmeproduktionsanlæg For større kedelanlæg (samlet brændselsforbrug på over 40.000 MWh/år) skal  

 følgende opfyldes:
 - Regulering af den aktuelle varmeproduktion, som minimerer  

 energiforbruget og de øvrige driftsomkostninger for det samlede kedelanlæg.
 - Røggaskølere, såfremt røggastemperaturen er over 100IC for naturgas  

 eller 150IC for kul eller 180IC for andre brændsler.
2. Varmedistribution Hvis kedler og varmedistributionssystemer i en længere periode drives ved  

 lav belastning, skal alternative løsninger beskrives.
F.eks. decentral  

 produktion af varmt brugsvand.
Uisolerede rør og ventiler skal isoleres.
Kravet gælder for anlægsdele,  

 hvor overtemperatur gange driftstid er mere end 109ICs/år.
Der skal anvendes  

 optimale isoleringstykkelser, mindst svarende til DS452.
Der skal forefindes automatisk regulering af fremløbstemperaturen for  

 anlæg til rumvarme.
Reguleringen skal kunne kompensere for ændringer i  

 udetemperatur og skal kunne foretage nat- og weekendsænkning.  

 Energisynskonsulenten skal vurdere den samlede virkning af sparet varmetab og  

 påvirkningerne af varmeproduktionssystemet.
3. Trykluft Hvis et trykluftnet dækker over flere produktionsafsnit, skal  

 trykluftnettet til et produktionsafsnit kunne afspærres i de tilfælde, hvor  

 der er tryk på trykluftnettet i mere end 3.000 timer/år uden for  

 produktionstid, og hvor luftforbruget under produktion modsvarer et elforbrug  

 på over 20 kW.
Findes flere kompressorer på samme trykluftnet, undersøges om styringen  

 mellem disse kan forbedres.
Styringen bør automatisk kunne prioritere  

 rækkefølgen, hvormed kompressorerne belastes, således at energiforbruget og  

 de øvrige driftsomkostninger minimeres.
 Sammenhængende trykluftnet, hvor kompressorerne forbruger mere  

 elektricitet end 500 MWh/år, skal have en regulering af kompressorerne, som  

 opfylder følgende krav:
 - Reguleringen skal kompensere for et varierende tryktab i filtre og  

 trykluftnet.
 - Reguleringen skal automatisk sørge for, at der anvendes den kombination  

 af kompressorer, som minimerer energiforbruget og de øvrige driftsudgifter.
 - Trykket skal automatisk kunne ændres i forudprogrammerede  

 tidsintervaller.
4. Køleanlæg For køleanlæg, hvor kompressoren har en gangtid på over 3.000 timer/år,  

 skal følgende iagttages:
- Køleanlæg med ammoniak som kølemiddel skal kunne fungere med varierende  

 kondenseringstemperatur.
Ved lav udetemperatur og/eller lav kølebelastning  

 (f.eks. 5IC udetemperatur og halv kølebelastning) skal  

 kondenseringstemperaturen kunne være 25IC eller lavere.
Hvis anlægget ikke  

 kan fungere ved kondenseringstemperaturer på 25IC, skal det dokumenteres,  

 hvordan der billigst muligt kan rettes op på dette.
 - For køleanlæg med andet kølemiddel end ammoniak skal det undersøges, om  

 det er rentabelt at installere udstyr, som gør det muligt i større omfang at  

 variere kondenseringstemperaturen.
5. Belysning Hvor der ikke findes særlige krav til lyskvalitet, skal følgende opfyldes:
 - Lysstofrør, som anvendes mere end 5000 timer/år, skal være monteret med  

 reflektorer.
 - Glødelamper skal udskiftes med mere effektive lyskilder, hvor  

 benyttelsestiden er over 4.000 timer/år.
 - Glødelamper må ikke anvendes i kølede lokaler, hvis benyttelsestiden er  

 over 3.000 timer/år.
6. Ventilation Der skal forefindes automatikudstyr, som muliggør tidsstyring af  

 luftmængder og driftstid.
Kravet gælder for sammenhængende ventilationsanlæg,  

 hvor den dimensionerende luftmængde er over 5 m3/s, og hvor driftstiden er  

 over 3000 timer/år.
7. Pumper For pumpeanlæg med et elforbrug over 250 MWh/år skal det vurderes, om  

 dellastreguleringen er tilstrækkelig.
Omløbstalregulering (variabelt eller  

 med flere hastighedstrin), indløbsregulering og anvendelsen af flere mindre  

 pumper skal vurderes.
Ligeledes skal den samlede regulering søges forbedret.
Bilag 2 B Liste over specifikke foranstaltninger, der skal gennemgås i energisynets  

 basisdel for fiskefartøjer Denne liste finder anvendelse for fiskefartøjer.
 Listen omfatter foranstaltninger, som typisk vil indebære rentable  

 energieffektiviseringer.
Ved energisynet skal energisynskonsulenten gennemgå listen og på baggrund  

 heraf foretage en opstilling af de foranstaltninger, som skal gennemføres som  

 betingelse for ydelse af tilskud.
Delrapport om resultatet af energisynets  

 basisdel skal vedlægges ansøgning om tilskud.
Energisynskonsulenten skal vurdere, om - de tekniske betingelser for at gennemføre foranstaltningen er til stede, - det er rentabelt at gennemføre foranstaltningen.
Foranstaltninger med en  

 simpel tilbagebetalingstid på højst 2 år anses for rentable, - tilbagebetalingstiden overstiger foranstaltningens skønnede levetid.
1. Skibsskroget Der gennemføres en bundbesigtigelse almindeligvis i forbindelse med  

 kølhaling af fartøjet:
- forøget ruhed fjernes f.eks. ved sandblæsning, - begroning af bunden søges reduceret ved anvendelse af moderne  

 antibegroningsbundfarver.
2. Fremdrivningssystem Ved bundbesigtigelsen undersøges, om propellens virkningsgrad kan  

 forbedres.
Der bør som minimum gennemføres - rensning og polering af propel.
Herudover skal vurderes - installation af propeldyse, - ændring af gearing, hvis propellen ikke har optimalt omdrejningstal.
3. Hydraulikanlæg For hydraulikanlæg skal vurderes - frikobling fra hovedmotor, - installation af reguleringspumpe.
Overgangsordning For de fiskefartøjer, der ikke kommer på land i perioden 1. september -  

 31. december 1992, kan energisynet udføres i to dele:
- et midlertidigt energisyn udført i 1992, mens fartøjet er i vandet, - et afsluttende energisyn, når fartøjet er på land, dog senest inden  

 udgangen af 1993.
Det midlertidige energisyn Ved det midlertidige energisyn kan de punkter i listen vedrørende  

 energisynets basisdel, der er afhængige af en undersøgelse af fartøjet på  

 land, udskydes, indtil fartøjet næste gang kommer på bedding.
Kommer fartøjet  

 næste gang på land som følge af pludselig opstået skade, kan det afsluttende  

 energisyn dog yderligere udskydes.
Der skal udarbejdes en delrapport for det midlertidige energisyns  

 basisdel.
Det skal af delrapporten fremgår, at fartøjet ikke forventes at  

 komme på land i perioden 1. september - 31. december 1992.
 Delrapporten vedrørende det midlertidige energisyns basisdel skal  

 vedlægges ved ansøgning om statstilskud til dækning af udgifter til  

 kuldioxidafgift, der indgives inden 1. april 1993.
 Det midlertidige energisyn vil kun være tilskudsberettigende, hvis det  

 afsluttende energisyn udføres senest inden udgangen af 1993.
Det afsluttende energisyn Ved det afsluttende energisyn gennemgås de punkter af energisynets  

 basisdel, der er afhængige af en undersøgelse af fartøjet på land.
Hvis der  

 er sket væsentlige ændringer vedrørende punkter, der er gennemgået ved det  

 midlertidige energisyn, skal disse punkter ligeledes behandles.
Efter udførelsen af det afsluttende energisyn på land skal der udarbejdes  

 en sammenfattende delrapport for hele energisynets basisdel.
Den  

 sammenfattende delrapport skal indsendes efter Energistyrelsens anvisninger.
Bilag 2 C Liste over specifikke foranstaltninger, der skal gennemgås i energisynets basisdel for væksthusgartnerier Denne liste finder anvendelse for væksthusgartnerier.
 Listen omfatter foranstaltninger, som typisk vil indebære rentable  

 energieffektiviseringer.
Ved energisyn på et gartneri skal energisynskonsulenten gennemgå listen og  

 på baggrund heraf foretage en opstilling over de foranstaltninger, som  

 virksomheden skal gennemføre som betingelse for tilskud.
Delrapport om  

 resultatet af energisynets basisdel skal vedlægges ansøgning om tilskud.
Energisynskonsulenten skal vurdere, om - det omhandlede udstyr opfylder de tekniske betingelser for at kræve  

 foranstaltningen gennemført.
- det er rentabelt at gennemføre foranstaltningen.
Foranstaltninger med en  

 simpel tilbagebetalingstid på under 2 år anses for rentable.
 - tilbagebetalingstiden overstiger foranstaltningens skønnede levetid.
1. Væksthusenes klimaskærm Klimaskærmen skal være intakt og skal opfylde følgende krav:
 - Glasflader skal være hele.
 - Revner ved sprosser og lignende skal være tætnet.
 - Kitningen skal være intakt i væksthuse med træsprosser.
 - Topluftsvinduer skal være hele og slutte tæt til karmen.
 - Væksthuse skal være forsynede med gardinanlæg, med mindre de  

 kulturmæssige forhold taler imod.
 - Gardinanlæg skal være hele og slutte tæt.
2. Varmeanlæg For kedelanlæg skal følgende være opfyldt:
 - Regulering af den aktuelle varmeproduktion, som minimerer  

 energiforbruget og de øvrige driftsomkostninger for det samlede kedelanlæg.
 - Røggaskølere, såfremt røggastemperaturen er over 100IC for naturgas  

 eller 150IC for kul eller 180IC for andre brændsler.
3. Varmedistribution Hovedledninger og ventiler i det fri skal være isolerede.
Der anvendes  

 optimale isoleringstykkelser, som opfylder godkendte standarder.
 Hovedledninger og ventiler i væksthuse, hvor der er energitab, skal være  

 isolerede.
Der skal forefindes automatisk regulering af fremløbstemperaturen for  

 varmefladerne til de enkelte væksthusenheder.
Reguleringen skal kunne  

 kompensere for ændringer i udetemperatur.
Energisynskonsulenten skal vurdere  

 den samlede virkning af sparet varmetab og påvirkningerne af  

 varmeproduktionssystemet.
 Hovedcirkulationspumper fra fyringsanlæg skal have automatisk pumpestop,  

 når 3-vejsventilerne i de enkelte væksthuses blandesløjfer lukkes.
 Større cirkulationspumper, som indgår i blandesløjfer, skal have  

 automatisk pumpestop.
4. Belysning Kunstlysanlæg skal have automatisk tænd- og slukfunktion.
