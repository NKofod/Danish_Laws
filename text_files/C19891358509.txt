(Til samtlige autoriserede mælkekonservesfabrikker) I medfør af bestemmelserne i - EF-Kommissionens Første Direktiv af 6.  

 oktober 1987 om fastsættelse af fællesskabsmetoder til udtagning af prøver  

 med henblik på kemisk analyse til kontrol af konserveret mælk, samt § 21 i bekendtgørelse nr. 498 af 28. juli 1986 om mælkekonserves m.m.  

 meddeles herved, at prøver af helt eller delvis inddampet mælk omfattet af  

 Rådets Direktiv (76/118/EØF) om indbyrdes tilnærmelse af medlemslandenes  

 lovgivning vedrørende visse former for konserveret, helt eller delvis  

 inddampet mælk bestemt til menneskeføde, for så vidt der er tale om prøver  

 til kemiske undersøgelser, vil blive udtaget i overensstemmelse med reglerne  

 i bilag I til nærværende cirkulære.
II (Retsakter hvis offentliggørelse ikke er obligatorisk) KOMMISSIONEN KOMMISSIONENS FØRSTE DIREKTIV af 6. oktober 1987 om fastsættelse af fællesskabsmetoder til udtagning af prøver med  

 henblik på kemisk analyse til kontrol af konserveret mælk KOMMISSIONEN FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, under henvisning til Rådets Direktiv 85/591/EØF af 20. december 1985 om  

 indførsel af fælles prøveudtagnings- og analysemetoder til kontrol af  

 levnedsmidler (* 1), særlig artikel 1, stk. 1, og ud fra følgende betragtning:
Ved Rådets direktiv 76/118/EØF af 18. december 1975 om indbyrdes  

 tilnærmelse af medlemsstaternes lovgivning vedrørende visse former for  

 konserveret, helt eller delvis inddampet, mælk bestemt til menneskeføde (*  

 2), senest ændret ved Akten vedrørende Spaniens og Portugals Tiltrædelse,  

 fastsættes der for de pågældende produkter fælles regler med hensyn til  

 sammensætning, anvendelse af reserverede benævnelser, fabrikationskendetegn  

 og mærkning; i henhold til artikel 1, stk. 1, i direktiv 85/591/EØF skal der udtages  

 prøver af disse produkter efter fælles metoder med henblik på at fastlægge  

 deres sammensætning, fabrikationskendetegn, emballering og mærkning; der bør vedtages en første række gennemprøvede metoder til udtagning af  

 prøver med henblik på kemisk analyse; de i dette direktiv fastsatte foranstaltninger er i overensstemmelse med  

 udtalelse fra Den stående Levnedsmiddelkomite - UDSTEDT FØLGENDE DIREKTIV:
Artikel 1 Medlemsstaterne træffer alle egnede foranstaltninger for at sikre, at de i  

 bilaget omhandlede prøver udtages efter de deri anførte metoder.
Artikel 2 Medlemsstaterne sætter de nødvendige love eller administrative  

 bestemmelser i kraft den 6. april 1989. De giver omgående Kommissionen  

 meddelelse herom.
Artikel 3 Dette direktiv er rettet til medlemsstaterne.
 Udfærdiget i Bruxelles, den 6. oktober  

 1987.
På Kommissionens vegne COCKFIELD Næstformand BILAG FÆLLESSKABSMETODER TIL PRØVEUDTAGNING VED KEMISK ANALYSE TIL KONTROL  

 AF VISSE DELVIS ELLER HELT TØRREDE KONSERVEREDE MÆLKEPRODUKTER ANVENDT SOM  

 LEVNEDSMIDLER I.
Almindelige bestemmelser 1. Administrative anvisninger  1.1 Personale 1.2 Forsegling og mærkning af prøver Hver prøve til officiel brug skal forsegles på udtagelsesstedet og mærkes  

 efter de gældende bestemmelser i den pågældende medlemsstat.
1.3 Gentagne prøver Der udtages mindst to repræsentative prøver af samme størrelse til  

 analyse.
Med forbehold af bestemmelser, som vil blive defineret på  

 fællesskabsplan, afhænger fremgangsmåde og antallet af udtagne prøver af den  

 nationale lovgivning i vedkommende medlemsstat.
 Prøverne afsendes til laboratoriet så snart som muligt efter udtagning.
1.4 Rapport Prøver ledsages af en rapport, som er udformet i overenstemmelse med  

 lovgivningen i den pågældende medlemsstat.
2. Udstyr til prøveudtagning Specifikationer Alt udstyr til prøveudtagning skal være af passende materiel af  

 tilstrækkelig styrke, som ikke medfører nogen ændring i prøven, som kan  

 influere på resultatet af den efterfølgende analyse, og som ikke forårsager  

 forandringer i prøverne under prøveudtagningen.
Det anbefales at benytte  

 udstyr af rustfrit stål.
Alle overflader skal være glatte og fri for sprækker, og alle hjørner skal  

 være afrundede.
Udstyr til prøveudtagning skal opfylde de krav, som er  

 fastsat med hensyn til hvert produkt, der skal tages prøve af.
3. Prøvebeholdere Specifikationer Prøvebeholdere og deres lukkere skal være af materialer og udformning, som  

 giver passende beskyttelse af prøven, og som ikke medfører ændringer i  

 prøven, som kan have indflydelse på den efterfølgende analyse eller  

 undersøgelse.
Hensigtsmæssige materialer omfatter glas, visse metaller og  

 visse plasttyper.
Beholderen skal fortrinsvis være uigennemsigtig.
Hvis den  

 er gennemsigtig eller gennemskinnelig, skal den med indhold opbevares på et  

 mørkt sted.
Beholdere og deres lukkere skal være rene og tørre.
Formen og størrelsen  

 af beholderen skal modsvare de krav, som er opstillet for det produkt, der  

 skal tages prøve af.
 Engangsplastbeholdere, beholdere af plast lamineret med aluminiumfolie  

 eller passende plastposer med de fornødne lukkemuligheder kan anvendes.
Med undtagelse af plastposer skal beholderen lukkes sikkert enten med en  

 passende prop eller med et skruelåg af plast eller metal, som om nødvendigt  

 er forsynet med et lufttæt plastindlag.
Alle låg eller propper skal være  

 uopløselige, ikke-sugende og fedttætte, og ikke kunne influere på prøvens  

 lugt, smag, egenskaber eller sammensætning.
 Propper skal være fremstillet af eller overtrukket med ikke-sugende  

 lugtfri materialer.
4. Teknik ved prøveudtagning Prøvebeholderen skal lukkes umiddelbart efter, at prøven er udtaget.
5. Opbevaring af prøver Den anbefalede opbevaringstemperatur for prøverne må ikke overstige 25  

 grader C for de forskellige produkter.
Tid og temperatur bør ikke betragtes  

 hver for sig, men i sammenhæng.
6. Transportering af prøver Prøverne skal sendes til laboratoriet så hurtigt som muligt (helst inden  

 for 24 timer efter udtagning).
 Under forsendelse skal der træffes forholdsregler mod udsættelse for  

 forurenende lugte, direkte sollys og temperaturer over 25 grader C.
II.
METODE 1: UDTAGNING AF PRØVER AF KONDENSEREDE MÆLKEPRODUKTER 1. Anvendelsesområde Denne metode beskriver udtagning af prøver for kemisk analyse af:
- kondenseret mælk, usukret kondenseret mælk eller kondenseret sødmælk, - kondenseret skummetmælk eller usukret kondenseret skummetmælk, - kondenseret delvis skummet mælk eller usukret kondenseret delvis skummet  

 mælk, - kondenseret mælk med højt fedtindhold eller usukret kondenseret mælk med  

 højt fedtindhold, - sukret kondenseret mælk, eller sukret kondenseret sødmælk, - sukret kondenseret skummetmælk, - sukret kondenseret delvis skummet mælk.
2. Udstyr 2.1 Generelt Se afsnit 2 i almindelige bestemmelser.
2.2  Rørestænger og -værker Rørestænger eller -værker til at blande i store beholdere skal have et  

 tilstrækkeligt areal til at skabe passende bevægelse i produktet uden at  

 udvikle en harsk lugt.
I betragtning af de forskellige former og størrelser  

 af beholdere kan en bestemt udformning af rørestænger ikke anbefales til alle  

 formål, men de skal være udformet sådan, at de ikke skraber mod beholderen  

 indvendig under omrøringen.
 Materialet er allerede defineret i afsnit 2 under almindelige  

 bestemmelser.
En type rørestæng med følgende omtrentlige dimensioner kan anbefales til  

 blanding af væsker i spande eller dåser (figur 1): En plade med diameter 150  

 mm, som er forsynet med seks huller med diameter 12,5 mm, hvis centre ligger  

 på en cirkel med diameter 100 mm, fastgjort centralt på en stang af metal, og  

 hvis anden ende er ombøjet som håndtag.
Stangens længde skal være ca. 1 m,  

 inklusive håndtaget.
 En passende rørestang til brug i små tanke har følgende omtrentlige  

 dimensioner (figur 2): En stang på mindst 2 meters længde, forsynet med en  

 plade med diameter 300 mm, som har tolv huller med diameter 30 mm, og hvis  

 centre ligger på en cirkel med diameter 230 mm.
Til blanding af indholdet i store beholdere tilrådes mekanisk omrøring  

 eller omrøring ved hjælp af ren, komprimeret luft.
Der anvendes det mindst  

 mulige lufttryk og-volumen for at undgå udvikling af en harsk smag.
 Anm . Når der i denne vejledning kræves ren, konprimeret luft,  

 skal der bruges komprimeret luft, hvorfra al forurening (inklusive olie, vand  

 og støv) er fjernet.
2.3  omrører Bredbladet, af tilstrækkelig længde til at kunne nå bunden af beholderen  

 med produktet og helst med den ene side formet som det indvendige af  

 beholderen (se figur 3).
2.4  Øser En øse af passende størrelse og form til udtagning af prøven er vist i  

 figur 4. Øsen skal være forsynet med et solidt håndtag på mindst 150 mm's  

 længde. Øsens volumen må ikke være under 50 ml.
Det er en fordel, hvis  

 håndtaget er bøjet.
På grund af bægerets koniske form kan øserne stables i  

 sæt.
 Alternativt kan man anvende en øse med tilsvarende volumen, men som har  

 cylindrisk bæger, som er inddelt i fem lige store dele, således at man  

 lettere forholdsmæssigt kan udtage prøver af sendinger, som er fordelt på  

 flere beholdere.
2.5.  Stang Rund, ca. 1 m lang, diameter ca. 35 mm.
2.6.  Beholder Til mellemprøver, volumen 5 liter, med vid hals.
2.7.  Ske eller spartel Bredbladet.
 2.8.  Prøvebeholdere.
 Se afsnit 3 i almindelige bestemmelser.
3. Fremgangsmåde 3.1  Udtagning af prøver af usødet kondenseret mælk Der udtages en prøve på mindst 200 g.
 3.1.1. Prøven skal være omhyggeligt omrørt ved hjælp af rørestang,  

 røreværk, mekanisk omrøring, omhældning fra en beholder til en anden eller  

 ved brug af komprimeret luft (se anm. 2.2), indtil der er opstået  

 tilstrækkelig homogenitet.
Prøven udtages med en øse straks efter blandingen.
Hvis det er vanskeligt  

 at opnå tilstrækkelig homogenitet, skal prøven udtages forskellige steder i  

 beholderen med produktet, så der i alt udtages mindst 200 g. (På mærkningen  

 af prøven og i den medfølgende rapport skal det i så fald angives, om prøven  

 er en blanding af mellemprøver).
3.1.2.Prøveudtagning af produkter, som er pakket i små detailemballager Prøven kan udgøres af en ubeskadiget og uåbnet amballage.
Der tage en  

 eller flere emballager med det samme kodenummer, så prøven bliver mindst 200  

 g.
3.2.  Udtagning af prøver af sødet kondenseret mælk 3.2.1. Generelt Prøveudtagning fra store beholdere med sødet kondenseret mælk kan være en  

 uhyre vanskelig sag, i særdeleshed hvis produktet ikke er homogent eller  

 meget viskost.
Problemerne ved prøveudtagning kan opstå i form af  

 tilstedeværelse af store krystaller af sucrose eller lactose, udfældning af  

 forskellige salte, som kan findes i hele massen eller på beholderens væg  

 eller tilstedeværelse af klumper.
Sådanne tilstande viser sig, når en  

 rørestang, som har været neddyppet i væsken, udtages efter at have været i  

 kontakt med så stor en del af væsken som muligt.
Hvis sukkerkrystallerne ikke  

 er større end 6 mm, opstår der ikke vanskeligheder med prøveudtagningen af  

 denne grund.
Hvis produktet ikke er homogent, skal dette bemærkes ved  

 mærkningen af prøven og i den medfølgende rapport.
Eftersom sødet kondenseret  

 mælk ofte opbevares ved udendørs temperatur, anbefales det for at få en  

 repræsentativ prøve at opvarme indholdet til mindst 20 grader C.
3.2.2. Prøveudtagning Der udtages en prøve på mindst 200 g.
- Åbne beholdere Den ene ende af beholderen fjernes efter at være renset og aftørret, så  

 der ikke falder noget fremmedstof ned i beholderens indhold, når den åbnes.  

 Indholdet blandes ved hjælp af en omrører (se figur 3). Med bladet skrabes  

 hele siden og bunden af beholderen for at fjerne vedhængende materiale.  

 Indholdet blandes omhyggeligt med den kombination af roterede og lodrette  

 bevægelser med den skråtstillede omrører, idet man undgår at røre luft ind i  

 prøven.
Omrøren tages op, og den kondenserede mælk,som hænger ved den,  

 overføres til 5-liters beholderen (2.6) med en spartel eller ske.
Blanding og  

 optagning forsættes, indtil der er opsamlet 2 til 3 liter.
Dette blandes, til  

 det er homogent, og heraf udtages en prøve på mindst 200 g.
- Lukkede tromler med spuns i bunden eller i siden Af de i 3.2.1 beskrevne grunde kan prøveudtagning gennem spunshullet kun  

 foretages med letflydende kondenseret mælk af ensartet konsistens.
Indholdet  

 blandes ved at stikke en stang gennem spunshullet, omrøre så godt som muligt  

 i alle retninger og udtage den, så prøven kan frembringes som i 3.2.1.  

 Alternativt kan indholdet tømmes ud i en passende beholder, idet der sørges  

 for, at så meget som muligt af indholdet kommer ud af tromlen.
Efter omrøring  

 udtages prøven som beskrevet i 3.2.1.
3.2.3. Prøveudtagning af produkter, som er pakket i små detailemballeger Prøven kan udgøres af en ubeskadiget og uåbnet emballage.
 Der tages een eller flere emballager med det samme fabrikations- eller  

 kodenummer, så prøven bliver på mindst 200 g.
3.3.  Konservering, opbevaring og transport af prøven Se afsnit 5 og 6 i almindelige bestemmelser.
III.METODE 2: UDTAGNING AF PRØVER AF KONSERVEREDE MÆLKEPRODUKTER I  

 PULVERFORM 1. Formål og anvendelsesområde Denne metode beskriver udtagning af prøver af kemisk analyse af:
- mælkepulver eller sødmælkspulver, - skummetmælkspulver, - pulver af delvis skummetmælk, - mælkepulver med højt fedtindhold.
2. Udstyr Se afsnit 2 i del I.
2.1.  Søgere, tilstrækkelig lange til at nå bunden af emballagen med  

 produktet Søgere, som er i overensstemmelse med beskrivelse i del IV, er egnede.
2.2.  Skovl, ske eller bredbladet spartel 2.3.  Prøvebeholdere Se afsnit 3 i almindelige bestemmelse.
3. Fremgangsmåde 3.1.  Generelt Man skal bestræbe sig på at minimere optagelse af fugt fra luften i  

 emballagen, før og medens der udtages prøve til analyse.
Emballagen skal  

 lukkes omhyggeligt efter prøveudtagnigen.
3.2.  Prøveudtagning Der udtages en prøve på mindst 200 g.
Den rene og tørre søger presses ind i produktet, medens emballagen om  

 nødvendigt hældes eller lægges ned på siden.
Spalten skal vende nedad, og  

 indrykningen skal ske jævnt.
Når søgeren når bunden af emballagen, drejes den 180 grader, trækkes ud,  

 og indholdet hældes ud i en prøvebeholder.
Der tages en eller flere  

 søgerstik, så prøven ikke bliver under 200 g.
Prøvebeholderen lukkes  

 umiddelbart efter, at prøveudtagnigen er tilendebragt.
3.2.1. Prøveudtagning af produktet, som er pakket i små detail emballager Prøven kan udgøres af en ubeskadiget og uåbnet emballage.
Der tages een  

 eller flere emballager med det samme fabrikations- eller kodenummer, så  

 prøven altid tages på denne måde.
 3.3  Konservering, opbevaring og transportering af prøven.
 Se afsnit 5 og 6 i almidelige bestemmelser.
IV.
SØGERE TIL UDTAGNING AF PRØVER AF KONSERVEREDE MÆLKEPRODUKTER I STORE  

 BEHOLDERE 1. Typer af søgere Type A: lang Type B: kort (se figur 5).
2. Materialer Blad og skaft skal være lavet af poleret metal, helst rustfri stål.
Grebet på den lange type skal helst være af rustfrit stål.
Den korte type  

 skal have aftageligt greb af træ eller plast, som fastgøres på bladet med en  

 bajonetfatning.
3. Konstruktion 3.1. Materialer og finish skal være af en sådan beskaffenhed, at boret let  

 kan rengøres.
 3.2. Den fremspringende kant på bladet af type A skal være tilstrækkelig  

 skarp til at fungere som skrabeklinge.
 3.3 Spidsen af bladet skal være tilstrækkelig spids, således at  

 prøveudtagning let kan foretages.
4. Hoveddimensioner Søgerne skal have de dimensioner, som er angivet i tabellen nedenfor  

 (tolerance 10 %) Dimensioner i mm 5. Bemærk ved anvendelse af søger 5.1. Ved mere eller mindre klæbende pulvere kan søgerne indstikkes lodret.  

 Søger af type A fyldes da fuldstændigt ved drejning og kan udtrækkes lodret.  

 Søger af type B bliver allerede fyldt helt ved indstikningen, men må  

 udtrækkes i skrå stilling for at undgå tab fra den nederste ende.
 5.2. Ved mere eller mindre løst pulver må beholderne hældes, og søgerne  

 indstikkes nær vandret med spalten nedad og udtrækkes med spalten opad.
+++FIGUR +++FIGUR (* 1) EFT nr.
L 372 af 31. 12. 1985, s. 50.
(* 2) EFT nr.
L 24 af 30. 1. 1976, s. 49.
