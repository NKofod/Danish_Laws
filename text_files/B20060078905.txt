Bekendtgørelse om  

 magtanvendelse og andre indgreb i selvbestemmelsesretten over for voksne samt  

 om særlige sikkerhedsforanstaltninger for voksne og modtagepligt i boformer  

 efter serviceloven I medfør af § 108, stk. 6, samt § 137 i lov nr.  

 573 af 24. juni 2005 om social service fastsættes:
Anvendelsesområde og generelle betingelser § 1.  

  

 Magtanvendelse efter servicelovens kapitel 24 omfatter fysiske indgreb i  

 selvbestemmelsesretten.
 Stk. 2.  

  

 Lovlig  

 magtanvendelse er alarm- og pejlesystemer og særlige døråbnere efter  

 servicelovens § 125, fastholdelse efter § 126, tilbageholdelse  

 efter  

 § 127 og anvendelse af beskyttelsesmidler efter § 128.
 Stk. 3.  

  

 Lovlige indgreb  

 i selvbestemmelsesretten omfatter desuden optagelse i særlige botilbud uden  

 samtykke efter servicelovens § 129.
 Stk. 4.  

  

 Magtanvendelse  

 og andre indgreb i selvbestemmelsesretten kan alene iværksættes overfor  

 personkredsen nævnt i servicelovens § 124, stk. 2, når pleje, omsorg og  

 socialpædagogisk indsats i det konkrete tilfælde har vist sig utilstrækkelig.
 Stk. 5.  

  

 Indgreb efter  

 denne bestemmelse forudsætter en individuel vurdering af indgrebets faglige  

 forsvarlighed og nødvendighed samt pågældendes helbredstilstand.
 § 2.  

  

 Den  

 person, der i henhold til kommunal bemyndigelse er ansvarlig for  

 foranstaltninger iværksat efter servicelovens §§ 125-129, har pligt til  

 at  

 påse, at foranstaltningen ikke udstrækkes længere end påkrævet.
Personlige alarm- og pejlesystemer samt særlige  

 døråbnere § 3.  

  

 Adgangen til at træffe afgørelse om midlertidig anvendelse af personlige  

 alarm-  

 eller pejlesystemer efter servicelovens § 125, stk. 1, omfatter alene  

 udstyr, som er egnet til at opdage, at en person forlader boligen, eller til  

 at  

 opspore en person, der har forladt boligen.
Adgangen til at træffe afgørelse  

 om  

 midlertidig anvendelse af personlige alarm- eller pejlesystemer efter  

 servicelovens § 125, stk. 1, omfatter ikke udstyr egnet til  

 kontinuerligt  

 at overvåge en persons færden.
Stk. 2.  

  

 De særlige  

 døråbnere efter servicelovens § 125, stk. 2, omfatter dobbelte dørgreb,  

 dobbelttryk for døråbning og lignende.
Foranstaltningen må ikke have karakter  

 af en egentlig aflåsningsmekanisme men må alene virke forsinkende i forhold  

 til  

 den pågældendes frie færden, så personalets opmærksomhed henledes på, at den  

 pågældende går ud.
 Stk. 3.  

  

 Tilbageholdelse  

 i boligen m.v. må ikke være en følge af de særlige døråbnere uden, at  

 kommunalbestyrelsen har truffet afgørelse herom efter servicelovens  

 § 127.  

 Personer, der ikke er omfattet af en afgørelse om tilbageholdelse i boligen  

 m.v. efter servicelovens § 127, skal sikres nødvendig hjælp til at  

 betjene  

 de særlige døråbnere.
Fastholdelse i personlige hygiejnesituationer § 4.  

  

 Fysisk magt i form af fastholdelse vil kunne tillades i følgende personlige  

 hygiejnesituationer:
 1)  

 	  

 Tandbørstning.
 2)  

 	  

 Barbering.
 3)  

 	  

 Hårvask, badning og  

 tøjskift.
 4)  

 	  

 Klipning af hår og  

 negle.
 5)  

 	  

 Skiftning af bleer og  

 bind.
 6)  

 	  

 Pleje af hud.
 7)  

 	  

 Fjernelse af  

 madrester i kindpose og mundhule.
 Stk. 2.  

  

 Det skal  

 præciseres i kommunalbestyrelsens afgørelse, hvilke konkrete hygiejneforhold  

 afgørelsen vedrører.
 Stk. 3.  

  

 Der må ikke  

 bruges hjælpemidler til fastholdelsen, og der skal være proportionalitet  

 mellem  

 karakteren af den fastholdelse, der udøves, og det der søges opnået ved  

 fastholdelsen.
Stk. 4.  

  

 Fysisk magt i  

 form af fastholdelse i hygiejnesituationer vil kunne tillades i en  

 tidsperiode  

 på indtil 3 måneder.
Kommunalbestyrelsen vil kunne forlænge tidsperioden, der  

 dog ikke kan overstige i alt 6 måneder, idet andre metoder til at fremme  

 hygiejneforholdene hos den pågældende sideløbende skal udvikles efter  

 servicelovens § 126, stk. 2, 2. pkt.
Stk. 5.  

  

 Hvis den  

 betydeligt og varigt nedsatte psykiske funktionsevne hos en person, for hvem  

 der tidligere er truffet afgørelse efter servicelovens § 126, stk. 2,  

 nedsættes yderligere, vil der igen kunne træffes afgørelse om tilladelse af  

 fysisk magt i form af fastholdelse i hygiejnesituationer for en periode på  

 indtil 3 måneder med mulighed for forlængelse i op til 6 måneder.
Samtidig  

 skal  

 en handleplan efter servicelovens § 141 revurderes og gennemarbejdes  

 efter  

 de nye forhold.
Meddelelse af det sociale nævns godkendelse af akut  

 iværksatte foranstaltninger § 5.  

  

 I  

 de særlige tilfælde, hvor det har været påkrævet at sætte en foranstaltning i  

 værk, inden det sociale nævns afgørelse foreligger, jf. servicelovens  

 § 130, stk. 4, skal udfaldet af sagen meddeles den klageberettigede  

 eller  

 en repræsentant for denne straks efter, at det sociale nævn har truffet  

 afgørelse.
Advokatbistand § 6.  

  

 Statsforvaltningen udpeger efter ansøgning et antal advokater i retskredsen,  

 der har pligt til at tage sager efter servicelovens §§ 127 og 129, stk.  

 1.
 Stk. 2.  

  

 Ansøgninger til  

 ledige poster som advokat i sager efter §§ 127 og 129, stk. 1, indkaldes  

 ved opslag i den lokale presse, fagtidsskrifter eller på anden måde, der kan  

 sikre, at der kan udpeges det nødvendige antal egnede advokater.  

 Ansøgningerne  

 forelægges Advokatrådet til vejledende udtalelse.
 § 7.  

  

 Kommunen eller det sociale nævn har pligt til at benytte de advokater, der er  

 udpeget af statsforvaltningen, jf. § 6, stk. 1.
 § 8.  

  

 Den, der iværksættes foranstaltninger overfor, kan altid vælge sin egen  

 advokat.
 Stk. 2.  

  

 Kommunen og det  

 sociale nævn skal påse, at en advokat, som er privat antaget, ikke bliver  

 inhabil på grund af forholdet mellem klienten og klientens ægtefælle,  

 pårørende  

 m.fl.
Revurdering, registrering og indberetning § 9.  

  

 I  

 sager om foranstaltninger iværksat i henhold til servicelovens §§ 125 og  

 127, revurderes behovet for foranstaltningens fortsatte anvendelse løbende i  

 kommunen, og senest 8 måneder efter det sociale nævns seneste godkendelse.
 Stk. 2.  

  

 I sager om  

 foranstaltninger iværksat i henhold til servicelovens § 128, revurderes  

 behovet for foranstaltningens fortsatte anvendelse løbende i kommunen, dog  

 senest 18 måneder efter det sociale nævns seneste godkendelse.
 § 10.  

  

 Registrering efter servicelovens § 136 skal ske på særlige  

 indberetningsskemaer, som kan rekvireres hos Socialministeriet.
 § 11.  

  

 I  

 tilfælde, hvor der sker overtrædelse af reglerne, hvor fortsat magtanvendelse  

 skal godkendes af det sociale nævn, eller hvor indgreb er foretaget som led i  

 nødværge eller nødret skal registrering foretages straks og senest dagen  

 efter,  

 at foranstaltningen er sat i værk.
 Stk. 2.  

  

 Registrerede  

 foranstaltninger efter stk. 1 indberettes straks og senest på 3. dagen til  

 kommunalbestyrelsen  

 på de særlige indberetningsskemaer, jf. § 10.
 § 12.  

  

 Registrering af foranstaltninger efter servicelovens §§ 125-128 skal  

 foretages straks og senest dagen efter, at indgrebet har fundet sted.
 Stk. 2.  

  

 Registrerede  

 foranstaltninger efter stk. 1 indberettes månedligt til kommunalbestyrelsen  

 på  

 de særlige indberetningsskemaer, jf. § 10.
 § 13.  

  

 Registrering af flytning iværksat efter servicelovens § 129 foretages  

 senest med udgangen af den måned, hvor flytningen er påbegyndt.
 Stk. 2.  

  

 Registrering af  

 foranstaltninger efter stk. 1 indberettes kvartalsvist til  

 kommunalbestyrelsen  

 på de særlige indberetningsskemaer, jf. § 10.
 § 14.  

  

 Registrering efter §§ 10 - 13 foretages af den person, der har iværksat  

 indgrebet eller foranstaltningen, eller af den person, der har  

 instruktionsbeføjelsen overfor den ansatte, som har iværksat indgrebet eller  

 foranstaltningen.
 Stk. 2.  

  

 Er der efter  

 servicelovens § 141 udarbejdet en plan for personer, overfor hvem der er  

 iværksat magtanvendelse eller andre indgreb i den personlige frihed,  

 vedlægges  

 i forbindelse med indberetningen efter §§ 10 - 13 kopi af planen.
 § 15.  

  

 Kommunen følger udviklingen i anvendelsen af magt og andre indgreb i den  

 personlige frihed med henblik på en vurdering af behovet for opfølgning.
 Stk. 2.  

  

 Beretning  

 forelægges årligt kommunalbestyrelsen.
Tilsyn § 16.  

  

 Personer omfattet af foranstaltninger efter servicelovens § 127 skal  

 underrettes om adgangen til at rette henvendelse til Folketingets udvalg i  

 henhold til grundlovens § 71, stk. 7, om tilsyn med personer, der er  

 underkastet administrativ frihedsberøvelse.
Dette gælder også, hvis der er  

 givet samtykke til foranstaltningen.
Særlige sikkerhedsforanstaltninger i boformer § 17.  

  

 En  

 afdeling, der hele eller næsten hele døgnet har yderdøre og vinduer konstant  

 aflåst, skal være godkendt som en særlig sikret afdeling.
Socialministeriet  

 kan  

 efter indstilling fra den stedlige kommune godkende en afdeling i en boform  

 efter § 108, stk. 1, i lov om social service som en særlig sikret  

 (lukket)  

 afdeling, hvorved forstås en afdeling, hvor det er tilladt at have yderdøre  

 og  

 vinduer konstant aflåst.
 Stk. 2.  

  

 En særligt  

 sikret afdeling kan være organiseret som en selvstændig boform eller kan være  

 knyttet til en boform.
 Stk. 3.  

  

 En særligt  

 sikret afdeling kan alene modtage personer, som i henhold til dom eller  

 retskendelse skal optages i et særligt botilbud, jf. lov om social service  

 § 108, stk. 6, nr. 1-3.
 Stk. 4.  

  

 Kommunalbestyrelsen for Lolland Kommune har pligt til at etablere tilbud i  

 særligt sikret afdeling på Kofoedsminde og til i dette tilbud at modtage  

 personer, som i henhold til dom eller retskendelse skal optages i et særligt  

 botilbud, jf. lov om social service § 108, stk. 6, nr. 1-3.
Modtagepligt § 18.  

  

 Kommunalbestyrelsen skal træffe afgørelse om ophold i boformer efter  

 servicelovens § 108, stk. 1, til personer, der 1)  

 	  

 efter retskendelse  

 skal underkastes mentalundersøgelse, 2)  

 	  

 i henhold til dom  

 eller kendelse skal anbringes i en boform for personer med betydelig nedsat  

 psykisk funktionsevne eller undergives tilsyn, herunder med mulighed for  

 administrativ anbringelse, eller 3)  

 	  

 som vilkår for  

 tiltalefrafald eller prøveløsladelse skal anbringes i en boform for personer  

 med betydelig nedsat psykisk funktionsevne eller undergives tilsyn, herunder  

 med mulighed for administrativ anbringelse.
 Stk. 2.  

  

 Kommunalbestyrelsen træffer afgørelse om ophold i særligt sikret afdeling,  

 jf.  

 § 17, i den udstrækning, det er fastsat af retten.
Ikrafttræden § 19.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig  

 bortfalder bekendtgørelse nr. 1109 af 12. december 2003 om magtanvendelse og  

 andre indgreb i selvbestemmelsesretten over for voksne efter kapitel 21 i lov  

 om social service samt bekendtgørelse nr. 567 af 21. december 1979 om pligt  

 til  

 at modtage åndssvage lovovertrædere på bistandslovens døgninstitutioner for  

 voksne med vidtgående fysiske eller psykiske handicap under amtskommunerne  

 samt  

 om særlige sikkerhedsforanstaltninger.
