Handelsværdi pr. 19. maj 1993 Spørgsmål:
Kan handelsværdien for aktier i X A-S fastsættes til kurs 625  

 pr. 19. maj 1993? Svar:
Nej.
Se sagsfremstilling og begrundelse.
 Sagsfremstilling og begrundelse:
Direktør A er minoritetsaktionær i X A/S, der har en  

 aktiekapital på 4 mio. kr.
Selskabet er ikke børsnoteret. 60  

 pct. af aktiekapitalen ejes af Y A/S, og de resterende 40 pct. ejes af A og B  

 med 20 pct. hver.
 Selskabets aktivitet er fremstilling af emballage.
 Formueskattekursen er ifølge kurslisten:
 1. januar 1992:
180 1. januar 1993:
190 1. januar 1994:
225 Skattekursen er opgjort til følgende i de tre senest aflagte  

 regnskaber før 19. maj 1993 (hovedaktionærselskab):
Regnskabsår Skatteår 1/1 91 til 30/4 91 1992/93: 190 1/5 91 til 30/4 92 1993/94: 225 1/5 92 til 30/4 93 1994/95: 275 Egenkapitalen og indre værdi ved de tre seneste regnskabsår:
Regnskabsår Skattemæssigt Indre værdi Regnskabsmæssigt Indre værdi 1991 7.767.419 194 9.999.971 250 1991/92 9.197.166 230 12.432.137 311 1992/93 11.187.183 280 13.894.641 347 På baggrund af det sidst aflagte regnskab for regnskabsåret  

 1992/93 er formueskattekursen beregnet af revisionsfirmaet til 275, men man  

 finder, at det er væsentligt lavere end selskabets  

 handelsværdi.
Revisionsfirmaet har på basis af regnskabsåret 1992/93 og  

 budget 1993/94 beregnet handelsværdien efter  

 værdiansættelsesmetoden 'discounted cash flow' til ca. 30 mio.  

 kr. svarende til en aktiekurs på 750. Der er herved forudsat, 1) at årets investeringer svarer til årets afskrivninger, 2) en vækstrate på 2 pct. og 3) en tilbagediskonteringsrate før skat på mellem 11 og 15  

 pct.
 Ved beregningen af handelsværdien på basis af faktisk  

 indtjening i regnskabsårene 1990-1992/93 har revisionsfirmaet opgjort  

 handelsværdien af den samlede egenkapital til ca. 25 mio. kr. svarende  

 til kurs 625. Beregnet ud fra den indre værdi ultimo  

 regnskabsåret 1992/93, der udgør 13.895.000 kr., andrager  

 kursværdien 347.
Den kommunale ligningsmyndighed har peget på, at  

 handelsværdien bør ansættes til seneste foreliggende  

 skattekurs.
Kommunen har dog efter omstændighederne ikke  

 bemærkninger til, at kurs 375 anvendes.
På baggrund af de i sagen foreliggende oplysninger finder told- og  

 skatteregionen, at kursen pr. 19. maj 1993 i handel og vandel  

 skønsmæssigt kan godkendes fastsat til 375 med udgangspunkt i  

 den regnskabsmæssige indre værdi.
Der er herved bl.a. taget  

 hensyn til, at driftsmidler og varelager ved salg må antages at kunne  

 realiseres til  mere end den skattemæssige værdi, samt at  

 selskabet skønnes at have en vis goodwill.
 Ligningsrådet kan tilslutte sig de lokale skattemyndigheders  

 opfattelse.
