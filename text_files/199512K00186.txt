Nr LSF 186 Forslag til Lov om ændring af ophavsretsloven (Ophævelse af  

 revisionsbestemmelse) Fremsat af kulturministeren (Jytte Hilden) den 24. januar 1996 Vedtaget ved tredjebehandling den 11. april 1996 Lov nr. 295 af 24/04/1996 I lov nr. 395 af 14. juni 1995 om ophavsret ophæves § 89, stk. 4.
Oprindeligt fremsat forslag I lov nr. 395 af 14. juni 1995 om ophavsret ophæves § 89, stk. 4.
Bemærkninger til lovforslaget Lovforslaget vedrører de ophavsretlige bestemmelser om vederlag for  

 eksemplarfremstilling til privat brug, som blev indført ved lov nr. 338 af  

 14. maj 1992 om ændring af ophavsretsloven og fotografiloven  

 (Vederlagsordning for uindspillede bånd). (Se FT 1991-92 sp. 292, 1486, 9674,  

 9817, A sp. 721, B sp. 1169). Efter lovens § 3, stk. 2, skulle forslag til  

 revision af bestemmelserne fremsættes for Folketinget i folketingsåret  

 1995-96. Vederlagsbestemmelserne og revisionsbestemmelsen blev videreført i  

 §§ 39-46 og § 89, stk. 4, i lov nr. 395 af 14. juni 1995 om ophavsret. (Se FT  

 1994-95 s. 2260, 2850, 6311, 6622, A s. 1311, B s. 793). Lovforslaget  

 indebærer, at revisionsfristen ophæves.
 Bestemmelserne om blankbåndsvederlag trådte i kraft den 1. januar 1993.  

 Den 21. december 1992 godkendte Kulturministeriet Copy-Dan, Båndkopi, til at  

 varetage administrationen og opkrævningen af blankbåndsvederlaget.  

 Godkendelsen indebar, at opkrævningen af vederlag kunne påbegyndes, men at  

 der ikke kunne foretages udbetaling til rettighedshaverne, herunder  

 udenlandske rettighedshavere, før ministeriet havde modtaget og godkendt en  

 plan for fordelingen af vederlaget mellem de forskellige grupper af  

 berettigede.
I 1993 blev der af Copy-Dan, Båndkopi, opkrævet ca. 8 mio. kr.
Ved  

 udgangen af 1994 havde organisationen opkrævet i alt ca. 55 mio. kr.
Det  

 beskedne provenu i 1993 skyldes formentlig, at der inden lovens ikrafttræden  

 var sket en vis hamstring.
Efter ophavsretslovens § 39, stk. 4, skal to tredjedele af det opkrævede  

 vederlag fordeles til de enkelte berettigede, således at fordelingen i videst  

 muligt omfang sker i overensstemmelse med den kopiering, som finder sted.
En  

 tredjedel skal anvendes til støtte af formål, der er fælles for ophavsmændene  

 m.fl. inden for de grupper, som repræsenteres af organisationen.
Med hensyn  

 til afregning til udlandet blev det i Kulturudvalgets betænkning i 1992  

 udtalt, at det var flertallets opfattelse, at der med hensyn til  

 vederlagsordningen for uindspillede bånd ikke bør ydes national behandling i  

 forhold til rettighedshavere fra alle lande, som er tilsluttet  

 Bernerkonventionen, Verdenskonventionen eller Romkonventionen.
I lighed med,  

 hvad der gælder for den i 1989 gennemførte følgeretsordning, burde  

 vederlagsordningen kun udvides til at omfatte udenlandske rettighedshavere  

 fra lande, der har gennemført en tilsvarende vederlagsordning, dvs. et krav  

 om materiel gensidighed.
Ved national behandling forstås det forhold, at  

 rettighedshavere fra et konventionsland i et andet konventionsland skal nyde  

 samme retsbeskyttelse, som ydes dette lands statsborgere, uanset om en sådan  

 beskyttelse findes i rettighedshaverens hjemland.
Den nærmere udformning af kravet om gensidighed har givet anledning til  

 visse vanskeligheder.
I juni 1994 var Kulturministeriet indstillet på at  

 godkende de af Copy-Dan, Båndkopi, indsendte fordelingsplaner og gennemføre  

 bestemmelser om gensidighed ved en ændring af den kgl. anordning om  

 anvendelsen af ophavsretsloven i forhold til andre lande.
Godkendelsen blev  

 imidlertid stillet i bero på en afklaring af indholdet af en skriftlig  

 henvendelse fra den amerikanske regering, som Kulturministeriet modtog i juni  

 1994. I henvendelsen gjorde den amerikanske regering gældende, at en  

 gennemførelse af gensidighedsbestemmelser på båndvederlagsområdet ville  

 stride mod princippet om national behandling i Bernerkonventionen.  

 Henvendelsen havde som baggrund, at Bernerkonventionen efter vedtagelsen af  

 den danske båndvederlagsordning gennem den såkaldte TRIPS-aftale (aftale om  

 handelsrelaterede intellektuelle ejendomsrettigheder) var blevet en  

 integreret del af overenskomsten af 15. april 1994 om oprettelsen af  

 verdenshandelsorganisationen (WTO). WTO-overenskomsten indholder en række  

 bestemmelser om bilæggelse af handelsmæssige tvister og  

 sanktionsbestemmelser, der som noget nyt også skal finde anvendelse på  

 immaterialretsområdet (TRIPS). Overenskomsten blev undertegnet af Danmark den  

 15. april 1994. Efter den amerikanske regerings opfattelse ville en  

 fravigelse af pricippet om national behandling på båndafgiftsområdet indebære  

 en krænkelse af Danmarks forpligtelser efter Bernerkonventionen og  

 TRIPS-aftalen.
Efter forhandlinger med Udenrigsministeriet og Copy-Dan, Båndkopi, sendte  

 Kulturministeriet den 17. februar 1995 et udkast til ny udlandsanordning  

 indeholdende 2 alternativer med hensyn til graden af gensidighed til høring  

 hos Copy-Dan.
Formålet var at søge belyst, om der inden for rammerne af de af  

 Kulturudvalget tilkendegivne forudsætninger ved direkte forhandlinger mellem  

 Copy-Dan og de amerikanske rettighedshavere kunne opnås en aftalemæssig  

 løsning.
Samtidig godkendte Kulturministeriet, at Copy-Dan, Båndkopi, på  

 nærmere betingelser kunne foretage udbetaling af den kollektive tredjedel af  

 blankbåndsvederlaget.
Denne del af vederlaget er efter sin natur  

 udlandsneutral.
Godkendelsesbetingelserne var udformet i overensstemmelse med  

 de forudsætninger for de kollektive midlers anvendelse, som er tilkendegivet  

 i de almindelige bemærkninger til det oprindelige lovforslag om  

 blankbåndsvederlag fra 1992. Copy-Dan, Båndkopi, har herefter udbetalt ca. 18  

 mio. kr. til sine medlemsorganisationer med henblik på fordeling til en række  

 almene kulturelle formål.
På indeværende tidspunkt er der ydet støtte til 355  

 ophavsmænd, kunstnere, projekter og formål for i alt ca. lo mio. kr.
Med  

 hensyn til nærmere oplysninger om de formål, hvortil der er ydet støtte,  

 henvises til en redegørelse fra Copy-Dan, Båndkopi, af 18. december 1995, som  

 er optrykt som bilag 1 til lovforslaget.
Den 3o. juni 1995 blev der indgået en aftale med de amerikanske  

 rettighedshavere om betaling af en andel på 20% af de to tredjedele af puljen  

 vedrørende videobånd, som fordeles til de enkelte berettigede.
Den 18.  

 september 1995 meddelte Copy-Dan, at aftalen var godkendt af Copy-Dans  

 medlemsorganisationer på et møde den 3o. august 1995. Det blev samtidig  

 oplyst, at aftalen var baseret på anordningsudkastets andet alternativ  

 vedrørende graden af gensidighed, hvorefter de danske båndafgiftsbestemmelser  

 i lighed med, hvad der gælder for den i 1989 gennemførte følgeretsordning,  

 finder anvendelse i forhold til statsborgere fra andre lande under  

 forudsætning af, at der i det pågældende land er gennemført en  

 vederlagsordning for uindspillede bånd, som åbner mulighed for vederlag til  

 danske rettighedshavere.
Efter at et revideret udkast til anordning baseret på dette alternativ den  

 31. oktober 1995 havde været udsendt til høring, blev der den l2. december  

 1995 udstedt en ny kgl. anordning om anvendelsen af ophavsretsloven i forhold  

 til andre lande m.v.
I anordningen, som generelt har til formål at opfylde  

 Danmarks forpligtelser efter TRIPS-aftalen pr. 1. januar 1996, blev der for  

 så vidt angår båndvederlagsbestemmelserne tillige taget højde for en af  

 EU-domstolen den 2o. oktober 1993 afsagt dom i den såkaldte Phil Collins-sag.  

 Det følger af denne dom, som er bindende for Danmark, at ophavsretten og  

 beslægtede rettigheder er omfattet af ikkediskrimineringsprincippet i  

 EF-traktatens art. 6, og at det efter denne bestemmelse ikke er tilladt at  

 give statsborgere fra andre EØS-lande en ringere retsbeskyttelse end den man  

 giver egne statsborgere.
Dette gælder, uanset hvilke beskyttelsesbestemmelser  

 der findes i den pågældende EØS-borgers hjemland.
 Kulturministeriet har herefter den 14. december 1995 på nærmere  

 betingelser godkendt, at Copy-Dan, Båndkopi, pr. 1. januar 1996 kan  

 iværksætte udbetaling af den del af det siden den 1. januar 1993 opkrævede  

 blankbåndsvederlag, som efter ophavsretslovens § 39, stk. 4, 1. pkt., skal  

 fordeles til de enkelte berettigede.
Efter det af Copy-Dan, Båndkopi, oplyste henstår der for 1993 og 1994 pr.  

 1. januar 1996 ca. 37 mio. kr. til individuel fordeling.
Med hensyn til  

 fordelingen mellem de enkelte rettighedsgrupper henvises til den som bilag  

 2 vedlagte oversigt.
Sammenfattende må Kulturministeriet være af den opfattelse, at den i l992  

 indførte vederlagsordning for eksemplarfremstilling til privat brug efter  

 visse indkøringsvanskeligheder og komplikationer i forhold til udlandet må  

 siges at fungere tilfredsstillende.
Det foreslås derfor, at den i § 89, stk.  

 4, i lov nr. 395 af 14. juni 1995 om ophavsret indeholdte revisionsfrist  

 ophæves.
Lovforslaget medfører ikke økonomiske eller personalemæssige konsekvenser  

 for staten, amtskommunerne eller kommunerne, ligesom forslaget heller ikke  

 har erhvervsøkonomiske konsekvenser.
Forslaget indeholder endvidere ikke  

 EU-retlige aspekter.
Bilag 1 Redegørelse fra Copy-Dan, Båndkopi af 18. december 1995 for foreningens  

 anvendelse af kollektive midler for 1993 og 1994 Hermed følger COPY-DAN, BÅNDKOPIs redegørelse for foreningens anvendelse  

 af kollektive midler for 1993 og 1994 udbetalt i henhold til ophavsretslovens  

 § 39 stk. 4 2. pkt., jf.
Kulturministeriets godkendelsesskrivelse af 17.  

 februar 1995.
Indledning Midler til fordeling udgør ialt for 1993 kr. 3.760.384 og for 1994 kr.  

 52.160.324. Beløbet til udbetaling ifølge ophavsretslovens § 39 stk. 4 2.  

 pkt. udgør 1/3 af det samlede beløb til udbetaling.
Dette betyder, at den  

 kollektive 1/3 for 1993 udgør kr. 1.253.461 og for 1994 kr. 17.386.768, og at  

 der for 1993 og 1994 ialt er fordelt kr. 18.640.229 til BÅNDKOPIs 31  

 medlemsorganisationer.
Ved BÅNDKOPIs fordeling af midlerne til medlemsorganisationerne har  

 BÅNDKOPIs bestyrelse medsendt ministeriets godkendelsesskrivelse samt  

 indskærpet, at midlerne kun må anvendes til de i godkendelsesskrivelsen  

 nævnte vilkår.
BÅNDKOPIs bestyrelse opfordrede endvidere  

 medlemsorganisationerne til at slutte sig sammen med andre  

 medlemsorganisationer om tværgående projekter.
Da det er første gang medlemsorganisationerne fordeler de kollektive  

 midler, og for at opnå større sikkerhed for at det er de rigtige projekter,  

 der ydes støtte, har en del af organisationerne valgt at fordele midlerne af  

 flere omgange.
Flere af medlemsorganisationerne fordeler således den  

 resterende del af deres midler den 18. december 1995.
Anvendelse af midlerne På indeværende tidspunkt er der ydet støtte til 355 ophavsmænd, kunstnere,  

 projekter og formål for ialt kr. 10.014.239, hvor de tildelte beløb varierer  

 mellem kr. 3.000 og kr. 600.000.
 De støttede projekter/personer vedrører en utrolig bred vifte af formål  

 indenfor alle kunstneriske genrer i dansk kulturliv, og omfatter alt fra  

 tilskud til teaterforestillinger og musikopførelser, priser m.m., tilskud til  

 video-, film- og cd-produktioner, uddannelse og studieophold samt støtte til  

 oprettelse af biograf og bevaring af gamle danske film.
Uddelingen af blankbåndsmidlerne falder sammen med Filmens 100 år, og det  

 har ført til, at medlemsorganisationerne er gået sammen om at finansiere to  

 film fra den danske filmbranche til det danske publikum.
Projektet har titlen  

 »Dansk Films 100 års kavalkader«.
Denne gave til en samlet værdi af  

 1.6 mio kr. til det danske filmpublikum ville, på grund af økonomien, ellers  

 aldrig være blevet realiseret og er alene muliggjort fordi  

 medlemsorganisationerne er gået sammen om at finansiere projektet af de  

 tildelte båndmidler.
Nærværende redegørelse er baseret på indrapporteringer  

 fra medlemsorganisationerne og de støttede projekter er nedenfor fordelt  

 efter de i godkendelsesskrivelsen angivne vilkår.
 1. Støtte af enkelte ophavsmænd og kunstnere indenfor alle genrer,  

 herunder navnlig de, som yder væsentlige og nyskabende bidrag til dansk musik  

 og film, men som ikke har mulighed for at leve af deres kunstneriske  

 virksomhed.
 Ialt er der indenfor dette formål ydet støtte til 43 projekter/personer,  

 hvor 19 projekter/personer vedrører støtte til dansk musik, 16  

 projekter/personer vedrører støtte til dansk film, og 8 projekter/personer  

 vedrører andre formål.
 Som eksempler på støtte inden for denne kategori kan nævnes, støtte til  

 musik til en koreografi af Bill Holmberg (»4 women only«) og støtte  

 til libretto til ny dansk opera.
 2. Støtte til indspilninger af grammofonplader, film og videogrammer  

 indenfor alle genrer i tilfælde, hvor der må forventes vanskeligheder med at  

 få dækket udgivelses- og distributionsomkostningerne m.v. gennem bl.a.  

 salgsindtægter.
 Indenfor dette formål er der ialt ydet støtte til 216 projekter/personer,  

 hvor 199 projekter/personer vedrører støtte til indspilning af  

 grammofonplader, 6 projekter/personer vedrører støtte til indspilning af  

 dansk film, og 11 projekter/personer vedrører støtte til indspilning af  

 videogrammer.
 Indenfor denne kategori er der især ydet støtte til et meget stort antal  

 indspilninger af CD'er til unge talenter fra musikkens vækstlag, som har  

 problemer med at opnå udgivelse på de traditionelle pladeselskaber.
 Blandt de mange andre projekter skal som eksempler nævnes støtte til  

 videoproduktion af koreografien i FLUID i naturen, samt støtte til  

 sang/historie video ud fra en skuespillers virkemidler over Gershwins  

 »The man I love«.
 3. Støtte i særlige tilfælde af andre projekter og formål af almen  

 kulturel karakter, herunder uddannelsesformål.
 Ialt er der indenfor dette formål ialt ydet støtte til 96  

 projekter/personer, hvor 43 projekter/personer vedrører støtte af almen  

 kulturel karakter og 53 projekter/personer vedrører støtte til  

 uddannelsesformål.
 Eksempler på støtte indenfor denne kategori er, støtte til oprettelse af  

 biograf i Animationshuset, støtte til restaurering af gamle danske film fra  

 Nationalmuseets samling, støtte til »Banddoktor-projektet«, der  

 stiller professionel vejledning til rådighed for ca. 20 unge bands, støtte  

 til afholdelse af filmseminar, samt mange forskellige typer uddannelser.
 4. Det forudsættes, at støtte til de ovenfor nævnte formål 1-3 ydes  

 uden hensyntagen til modtagerens nationalitet.
Der er eksempelvis ydet støtte til en række projekter i Baltikum, støtte  

 til Den Europæiske Filmhøjskole med henblik på at udbygge samarbejdet med  

 bl.a.
USA, støtte til udbredelse af dansk musik i udlandet, samt støtte til  

 afholdelse af videreuddannelseskursus for Escuela Internacionalde Teatro de  

 la America Latina y el Caribe.
Fordelingsproceduren Selve uddelingen af midlerne er foregået på den måde, at  

 medlemsorganisationerne gennem opslag og annoncer har indkaldt ansøgninger om  

 støtte til formål indenfor godkendelsens rammer.
Herefter har alsidigt  

 sammensatte fordelingsudvalg i hver af de 31 medlemsorganisationer gennemgået  

 de indkomne ansøgninger og udvalgt dem, man ville støtte.
Afsluttende bemærkninger Det er karakteristisk for hovedparten af støttede projekter, at de næppe  

 ville være blevet gennemført uden et bidrag fra blankbåndsmidlerne.  

 Mangfoldigheden af de mange projekter viser, at BÅNDKOPIs  

 medlemsorganisationer, med deres indgående kendskab til de kunstneriske  

 udviklingsbehov inden for deres respektive områder, i særlig grad har været i  

 stand til at fremme projekter, der kan forny dansk kulturliv.
 Det er bestyrelsens plan i begyndelse af foråret 1996 at udarbejde en  

 publikation, der, i en mere detaljeret form, beskriver hvorledes de  

 kollektive blankbåndsmidler er blevet anvendt til gavn for dansk kulturliv.
Bilag 2 Oversigt over Copy-Dan, Båndkopis fordeling af det individuelle  

 båndvederlag mellem de enkelte rettighedsgrupper Videobånd Blankbåndsmidlerne til individuel fordeling (efter fradraget på en  

 tredjedel til den kollektive fordeling) udgør for så vidt angår videobånd for  

 1993 og 1994 ca. 24,5 mio. kr.
 Pengene udbetales til organisationerne i januar 1996 og vil blive fordelt  

 efter nedenfor angivne fordelingsnøgle (runde tal).
 Som det fremgår af de ovenstående indenfor Copy-Dan vedtagne  

 fordelingsnøgler, er der tale om en stort set ligelig fordeling mellem  

 følgende tre hovedgrupper af rettighedshavere: autorer, udøvende kunstnere og  

 producenter.
