 I henhold til lov nr. 132 af 16. april 1935 om offentlig auktion ved  

 auktionsledere, jfr. lovbekendtgørelse nr. 40 af 4. februar 1970, som ændret  

 ved lov nr. 162 af 17. marts 1976, fastsættes følgende:
 § 1.  I justitsministeriets bekendtgørelse nr. 244 af  

 24. maj 1935 om auktionslederes sikkerhedsstillelse, vederlag m.m. som ændret  

 ved bekendtgørelse nr. 182 af 25. juni 1956 foretages følgende ændringer:
 1. I § 1, stk. 3, udgår: »der hæfter først for  

 Auktionslederens rettidige Betaling af de Statskassen tilkommende Afgifter og  

 derefter for hans eventuelle Erstatningspligt overfor Rekvirenter og  

 Auktionskøbere«.
 2. I § 1, stk. 8, udgår: »det Offentlige for  

 Afgifternes vedkommende og«.
 3. § 2 affattes således:
 »§ 2.  For afholdelse af auktion tilkommer der  

 auktionslederen et vederlag af rekvirenten på 1 pct. af budsummen med tillæg  

 dels af de omkostninger, som køberen skal betale i henhold til  

 auktionsvilkårene, dels af de forpligtelser, som køberen skal overtage uden  

 for budsummen, jfr. dog stk. 2. Periodiske ydelser kapitaliseres efter  

 stempellovgivningens regler.
Stk. 2.  Auktionslederens samlede vederlag kan højst  

 udgøre 250 kr. for hver påbegyndt time, som auktionen varer.
Vederlaget udgør  

 dog altid mindst 500 kr.
For en aflyst auktion betales 250 kr.
Stk. 3.  Auktionslederen er berettiget til at forlange  

 godtgørelse efter regning for de udgifter, der er foranlediget af auktionen.  

 Herunder kan auktionslederen, såfremt han benytter eget befordringsmiddel,  

 kræve godtgørelse i overensstemmelse med de regler, der er fastsat af  

 finansministeren om godtgørelse for benyttelse af eget befordringsmiddel på  

 tjenesterejser.« 4. § 3 affattes således:
 »§ 3.  For udfærdigelse af afskrifter, udskrifter  

 eller fotokopier af auktionsbogen og auktionskataloget tilkommer der  

 auktionslederen 10 kr. for første påbegyndte side og 5 kr. for hver påbegyndt  

 følgende side.
 Stk. 2.  For attestation af en auktionsregning tilkommer  

 der auktionslederen 10 kr.
Stk. 3.  De nævnte udskrifter og attestationer er ikke  

 stempelpligtige.« § 2 I instruks for auktionsledere nr. 211 af 2. juli 1935 som ændret ved  

 bekendtgørelse nr. 552 af 29. oktober 1940 og bekendtgørelse nr. 182 af 25.  

 juni 1956 foretages følgende ændringer i afsnit II:
 1. I § 3, stk. 3, udgår: »derunder Afgiften til  

 Staten«.
 2. § 6, ophæves.
 3. § 7, stk. 13, ophæves.
 4. Overskriften til § 11 affattes således:  

 »Auktionskatalog, indberetning m.m.«.
 5. § 11, stk. 1-3, ophæves.
 Stk. 4-6 bliver herefter stk. 1-3.
 6. I § 11, stk. 4, der bliver stk. 1, affattes 1. pkt.  

 således:
»Auktionslederen skal opbevare auktionskataloget i 2 år.« 7. § 12 affattes således:
 »§ 12.  For afholdelse af auktion tilkommer der  

 auktionalederen et vederlag af rekvirenten på 1 pct. af budsummen med tillæg  

 dels af de omkostninger, som køberen skal betale i henhold til  

 auktionsvilkårene, dels af de forpligtelser, som køberen skal overtage uden  

 for budsummen, jfr. dog stk. 2. Periodiske ydelser kapitaliseres efter  

 stempellovgivningens regler.
Stk. 2.  Auktionslederens samlede vederlag kan højst  

 udgøre 250 kr. for hver påbegyndt time, som auktionen varer.
Vederlaget udgør  

 dog altid mindst 500 kr.
For en aflyst auktion betales 250 kr.
 Stk. 3.  Auktionslederen er berettiget til at forlange  

 godtgørelse efter regning for de udgifter, der er foranlediget af auktionen.  

 Herunder kan auktionslederen, såfremt han benytter eget befordringsmiddel,  

 kræve godtgørelse i overensstemmelse med de regler, der er fastsat af  

 finansministeren om godtgørelse for benyttelse af eget befordringsmiddel på  

 tjenesterejser.
 Stk. 4.  For udfærdigelse af afskrifter, udskrifter  

 eller fotokopier af auktionsbogen og auktionskataloget tilkommer der  

 auktionslederen 10 kr. for første påbegyndt side og 5 kr. for hver påbegyndt  

 følgende side.
 Stk. 5.  For attestation af en auktionsregning tilkommer  

 der auktionslederen 10 kr.
Stk. 6.  De nævnte udskrifter og attestationer er ikke  

 stempelpligtige.« § 3.  Bekendtgørelsen træder i kraft den 1. juli 1976.
 Justitsministeriet, den 24. juni 1976.
 Orla Møller.
 / J.Hermann.
