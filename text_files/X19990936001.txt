Esbjerg Kommune ctr.
Gas- og  

 Varmeprisudvalget K E N D E L S E Klageren har principalt påstået I/S Vestkrafts  

 ændring af afregningsregler for leverancer af fjernvarme pr. 1. juli  

 1995 ophævet som ubegrundet og urimelig.
Klageren har subsidiært  

 påstået, at afregningen skal ske efter regler, der ikke  

 påfører klageren ubegrundede og urimelige  

 særomkostninger.
 Gas- og Varmeprisudvalget har påstået  

 afgørelsen stadfæstet.
I/S Vestkraft er indtrådt i sagen til støtte  

 for Gas- og Varmeprisudvalget "Ved skrivelse af 29. december 1995 har Esbjerg  

 Kommune, Forsyningsvirksomhederne klaget til udvalget over ændrede  

 afregningsregler for levering af fjernvarme fra I/S Vestkraft.
 På mødet den 17. november 1997 behandlede  

 udvalget de fremsendte klagepunkter.
 Udvalget vedtog, at det meddeles Esbjerg Kommune,  

 Forsyningsvirksomhederne og I/S Vestkraft, at det i henhold til  

 varmeforsyningsloven ikke anses for urimeligt, at I/S Vestkraft som  

 følge af optimeringsforhold ved el- og varmeproduktion ændrer  

 prisafregningen og fjerner afbrydelighedsrabatten på leveret varme.
Endvidere vedtog udvalget at meddele parterne, at  

 akkumulatortankens omkostninger anses for at være  

 fællesomkostninger.
Spørgsmål om fordeling henhører  

 under Elprisudvalget.
 Endelig blev det vedtaget at meddele parterne, at  

 kompensation fra I/S Vestkraft til Esbjerg Kommune, Forsyningsvirksomhederne  

 i forbindelse med tarifomlægning ikke er en nødvendig,  

 indregningsberettiget omkostning i henhold til varmeforsyningsloven, men  

 indtægterne ved salg af akkumulatortank til den bogførte  

 værdi skal videregives til varmekunderne i Esbjerg Kommune.
 Ved afgørelsen slog udvalget indledningsvis fast,  

 at leveringsaftalen mellem parterne er forsyningslovene uvedkommende.
Udvalget lagde ved afgørelsen vægt på,  

 at ELSAM-systemet ikke længere har brug for den ekstra elkapacitet, der  

 tidligere var nødvendig gennem afbrydelse af varmeproduktionen  

 på Vestkraft.
Dette betyder, at akkumulatortanken nu nærmere  

 må opfattes som et led i den samlede optimering af både el- og  

 varmeproduktion.
Udvalget fandt, at driftsoptimering i produktionsleddet  

 til stadighed vil være en dynamisk proces, der er afhængig af de  

 forskellige forhold, der er gældende på forskellige tidspunkter.  

 Tarifsystemet har hidtil været indrettet på et bestemt  

 optimeringssystem.
Når optimeringsforholdene ændrer sig er det  

 helt naturligt, at også tarifsystemet ændres Endvidere fandt udvalget, at eftersom en ændring af  

 tariferingsforholdet ikke findes urimelig, kan et kompensationsbeløb  

 derfor ikke anses for en nødvendig omkostning i varmeforsyningslovens  

 forstand.
Ved udvalgets behandling af sagen forelå et af  

 sekretariatet udarbejdet notat.
Notatets sagsfremstilling har været  

 fremsendt til udtalelse hos parterne, hvis bemærkninger var indarbejdet  

 i det for udvalget forelagte.
 . . .".
3.	Sagens baggrund Notat udarbejdet af Gas- og Varmeprisudvalgets sekretariat  

 til brug for Udvalget på dets møde den 17. november 1997 blev  

 den 29. oktober 1997 sendt til Esbjerg Kommune med henblik på Kommunens  

 kommentarer.
Under sagsfremstilling er angivet:
"Esbjerg Kommune, Forsyningsvirksomhederne har ved  

 skrivelse af 29. december 1995 klaget til Gas- og Varmeprisudvalget over, at  

 I/S Vestkraft har ændret afregningsreglerne for leverancer af  

 fjernvarme til Esbjerg Kommune.
Esbjerg Kommune, Forsyningsvirksomhederne  

 (EKF) ønsker udvalgets afgørelse af, at varmeleverancerne  

 fortsat skal afregnes efter de regler, der forudsattes ved aftale af 13.  

 september 1983 med tillæg af 16. april 1993 mellem EKF og I/S  

 Vestkraft.
 Subsidiært ønsker klageren, at I/S Vestkraft  

 skal holde Esbjerg Kommune skadesløs for alle merudgifter i den  

 resterende del af levetiden for den akkumulatortank, der til varmeleverancens  

 formål er placeret på I/S Vestkraft.
 Det fremgår af klagen, . . . at det i  

 overensstemmelse med kompetencefordelingen mellem Elprisudvalget og Gas- og  

 Varmeprisudvalget, må henhøre under Gas- og Varmeprisudvalget at  

 behandle klagen, idet sagen vedrører varmens  

 særomkostninger.
Det fremgår, at I/S Vestkraft overtog leverancen af  

 fjernvarme i 1946 fra det kommunale elværk.
Varmeleverancen er siden  

 1983 foregået på grundlag af overenskomst med tillæg i 1993  

. . . Det fremgår heraf, at omkostningerne ved el- og  

 varmeproduktion i Esbjerg fordeles mellem elsiden og varmesiden i:
·  

 	særomkostninger for elsiden ·  

 	særomkostninger for varmesiden og ·  

 	fællesomkostninger, der fordeles i forhold til benyttelsen ·  

 	fordelen ved samproduktion fordeles ligeligt mellem el- og  

 varmesiden.
Meromkostningerne ved den reducerede eleffekt som  

 følge af varmeproduktion, afholdes af varmesiden.
Denne effektbetaling  

 er fastsat på grundlag af ELSAM s afregningsregler, der var  

 gældende til 1. juli 1995 og som indtil da var en del af  

 afregningsprincippet i klagers overenskomst med I/S Vestkraft.
I denne fjernvarmeoverenskomst udgør varmesidens  

 effektbetaling 30% af forrentning og afskrivning af fællesanlæg,  

 såfremt varmeproduktionen kan afbrydes i op til 6 timer ad gangen.
Er  

 der brug for fuld varmeproduktion kan varmesiden reservere eleffekt mod at  

 betale 100%.
Ved etableringen af I/S Vestkrafts blok 3 blev der  

 opført en varmeakkumulator, hvis størrelse gør, at  

 varmeproduktionen kan afbrydes i 6 timer ad gangen.
Omkostningen ved denne  

 akkumulator er indregnet som særomkostning for varmesiden.
 Akkumulatorens tekniske levetid er beregnet til 30  

 år, men forrentning og afskrivning af de nævnte  

 særomkostninger hertil er fastsat til 15 år i overenskomsten.  

 Dette medfører en højere pris de første 15 år af  

 akkumulatorens levetid, og alt andet lige en lavere pris de sidste 15  

 år   et forhold der i følge klager indgår som en  

 væsentlig begrundelse for klagen.
Den 18. august 1995 tiltrådte I/S Vestkraft et  

 forslag fra ELSAM om ændrede afregningsregler for  

 kraftvarmeværkers effektbetaling.
Dette betød, at bl.a.
EKF som  

 varmedistributør fik overvæltet øgede omkostninger.  

 Forslaget blev endeligt vedtaget af ELSAM den 24. august 1995 med  

 tilbagevirkende kraft fra den 1. juli 1995. Ved den endelige vedtagelse i  

 ELSAM s bestyrelse stemte I/S Vestkraft for med forbehold om  

 fremsættelse af krav over for ELSAM om skadesløsholdelse for  

 eventuelle følger i I/S Vestkrafts kontraktlige forhold over for  

 berørte fjernvarmeaftagere.
 Det fremgår videre af klagen, at ændringen af  

 afregningsreglerne bl.a. indebærer, at varmesiden fremover skal betale  

 100% af forrentning og afskrivning af den beslaglagte eleffekt på trods  

 af, at den etablerede akkumulator er udtryk for, at varmesiden ikke  

 beslaglægger eleffekt, når denne benyttes.
Samtidig indebærer beslutningen, at ELSAM (som  

 kompensation) tilbyder at overtage akkumulatoren til en pris af 80 mio. kr.  

 Dette sammenholdes af klager med, at den under uændrede  

 forudsætninger har en værdi for varmesiden på 116,4 mio.  

 kr. beregnet ud fra beslaglagt eleffekt i den resterende levetid på ca.  

 27 år.
Denne reducerede kompensation vil alene nedbringe  

 anlægsudgiften, som varmesiden skal forrente og afskrive i de  

 resterende 12 år af den valgte afskrivningstid.
Den som følge  

 heraf påregnede nedsatte effektbeslaglæggelse for de sidste 15  

 år af akkumulatorens tekniske levetid bliver derved ikke kompenseret.  

 Dette vil betyde, at EKF må opkræve varmeforbrugerne yderligere  

 36,4 mio.kr. over perioden.
 Endeligt anføres af EKF, at vedtagelsen af ELSAM s  

 forslag formindsker EKF s forsyningssikkerhed, idet kommunen ikke fremover  

 vil have krav på at få den varmereserve, der ligger i  

 akkumulatoren, stillet til rådighed.
 På denne baggrund anføres det af klager, at  

 ændringen af afregningsreglerne og ELSAM s overtagelse af akkumulatoren  

 til 80 mio. kr. er ubegrundede og urimelige.
Afslutningsvis anføres det af klager, at  

 beslutningen om ændrede afregningsregler giver EKF anledning til en  

 principiel stillingtagen til væsentlige problemstillinger.  

 Således finder klager bl.a. at ændringen er baseret på, at  

 elsystemet generelt har et "overløbsproblem", som  

 etableringen af akkumulatorer angiveligt løser på billigste  

 måde.
På den baggrund anses akkumulatoren for at have en  

 værdi, der er væsentlig større end de 116,4 mio. kr. som  

 den med den oprindelige driftsform svarede til.
I den forbindelse anfører klager, at  

 ændringen skal ses i sammenhæng med elproducenternes  

 bevægelse væk fra "hvile i sig selv" princippet hen mod  

 afregning til markedspriser i takt med udviklingen af EU s indre marked og  

 liberaliseringen af elmarkedet i Norden.
Denne udvikling omfatter ikke  

 forholdene på varmemarkedet, hvilket øger risikoen for  

 varmesiden ved kraft-varmeproduktion, der fortsat er underlagt  

 monopolstatus." 4.	Klagerens argumentation Klageren har anført, at Udvalget ikke har taget  

 stilling til klagerens grundlæggende synspunkt, at I/S Vestkrafts  

 tariferingssystem bør ændres, når forudsætningerne  

 for det gældende system er ændret.
Udvalgets afgørelse forudsætter fejlagtigt,  

 at prisafregningen er ændret i tilknytning til de ændrede  

 optimeringsforhold.
Dette er imidlertid ikke tilfældet, idet kun  

 afbrydelighedsrabatten er fjernet, medens den øvrige og  

 væsentligste del af tariferingssystemet er uændret, selv om  

 optimeringsforholdene er ændret.
I hvert fald effektbeslaglæggelsesafgiften skal  

 falde bort.
Denne særomkostning for varmesiden er indført i  

 forhold til kraftvarmeværker under forhold, hvor der var mangel  

 på elkapacitet, og hvor elsiden derfor måtte købe el andre  

 steder.
Denne situation er ikke til stede i dag med eloverløb.  

 Effektbeslaglæggelsesafgiften er under de ændrede forhold derfor  

 ubegrundet og urimelig.
Den bør derfor falde bort, evt. i forbindelse  

 med en ændring af det samlede tariferingssystem.
Det er klagerens opfattelse, at Udvalgets er  

 afgørelse baseret på den fejlagtige forudsætning, at ikke  

 blot afbrydelighedsrabatten blev fjernet, men at også prisafregningen  

 blev ændret pr. 1. juli 1995. Udvalget har imidlertid ikke fået  

 forelagt oplysninger om, at prisafregningen også skulle være  

 ændret samtidig med fjernelsen af afbrydelighedsrabatten.
Fjernelsen af  

 afbrydeligheds-rabatten er relevant i relation til forsyningslovene.
Udvalget  

 burde derfor have forholdt sig til denne problematik, idet den afgift, der  

 pålægges kraft/varmeværker i form af en effektbetaling, er  

 en særomkostning for varmeproduktionen.
Det er derfor en  

 misforståelse, at klagen er begrundet i leveringsaftalen med I/S  

 Vestkraft.
Klageren kan tilslutte sig, at sagen relaterer sig til  

 Udvalgets kompetenceområde og derfor ligger uden for leveringsaftalens  

 bestemmelser om voldgift.
Dette er imidlertid ikke ensbetydende med, at der i  

 leveringsaftalen er indbygget en automatik, hvorefter klageren skal acceptere  

 enhver prisstigning og ændrede vilkår, uden mulighed for at  

 påtale grundlaget for prisstigninger og ændrede vilkår ved  

 indbringelse af disse for enten Gas- og Varmeprisudvalget eller  

 Elprisudvalget.
Tarifsystemet er ikke ændret.
Aflukkelighedsrabatten  

 er blot fjernet, hvilket er urimeligt i forhold til klageren som  

 varmeaftager, idet klageren herved belastes økonomisk med forhold, der  

 alene vedrører elproduktionen.
Varmeaftagere burde fra kraft/varmeværker forvente  

 en radikal ændring af tarifsystemet og ikke blot en fjernelse af  

 aflukkelighedsrabatten.
Belastningen af varmeaftagerne med fjernelse af  

 rabatten er sket med henvisning til leveringsaftalen, idet I/S Vestkraft  

 mener sig berettiget til at indregne alle merudgifter på grund af  

 fjernvarme i varmeprisen, da elprisen ellers belastes.
Denne begrundelse har  

 efter klagers opfattelse begrænset værdi, idet grundlaget er rent  

 internt for I/S Vestkraft uden inddragelse af ELSAM.
Ud fra det bredere  

 grundlag er det udokumenteret, at den ændrede  

 driftsoptimeringssituation medfører udgifter, der kan henføres  

 til varmeproduktionen.
I en eloverløbssituation må det  

 tværtimod antages, at eventuelle merudgifter kan henføres til  

 elproduktionen.
Denne antagelse synes også at være lagt til grund  

 af ELSAM, idet man samtidig med fjernelsen af rabatten bl.a. sidestiller el-  

 og varmeproduktionen.
Herved kommer varme-produktionen til at dække en  

 forholdsmæssig del af eventuelle omkostninger, der er en følge  

 af eloverløbssituationen, hvilket er en ubegrundet fordel for  

 elproduktionen i et liberaliseret elmarked.
I/S Vestkraft burde derfor have  

 modsat sig bortfald af afbrydelighedsrabatten uden en samtidig ændring  

 af det samlede tarifsystem over for ELSAM.
Akkumulatortanken skal ikke betragtes som led i  

 optimeringen af både el- og varmeproduktionen.
Der er mere korrekt at  

 se anvendelsen og den fortsatte udbygning med akkumulatortanken som en  

 løsning af elproduktionens eloverløbsproblemer, men med mindre  

 afledte virkninger for varmeproduktionen, når hensyn tages til, at el-  

 og varmeproduktion fremover er ligestillede.
Til det i Gas- og Varmeprisudvalgets afgørelse  

 anførte om, at indtægterne ved salg af akkumulatortank til den  

 bogførte værdi skal videregives til varmekunderne i  

 Esbjerg Kommune har klageren bemærket, at den nærmer  

 rækkevidde af dette udsagn er uklart.
Det er dog klagerens opfattelse,  

 at det er den faktiske overdragelsessum, som skal videregives til  

 varmekunderne i bl.a.
Esbjerg.
Den bogførte værdi er i den  

 sammenhæng en tilfældig størrelse, der er afhængig  

 af den valgte afskrivningsperiode på 15 eller 30 år, som  

 medfører en betydeligt højere bogført værdi.  

 Varmekundernes retsstilling bør således ikke være  

 afhængig af så væsentlig forskellige kompensationer af den  

 valgte afskrivningsperiode.
5.	Gas- og Varmeprisudvalgets argumentation Udvalget har anført, at det i henhold til  

 varmeforsyningsloven ikke kan anses for urimeligt, at I/S Vestkraft som  

 følge af optimeringsforhold ved el- og varmeproduktion ændrer  

 prisafregning og fjerner afbrydelighedsrabatten på leveret varme, og at  

 akkumulatortankens omkostninger anses for at være  

 fællesomkostninger.
Spørgsmål om fordeling henhører  

 under Elprisudvalget.
Der er ikke længere brug for den ekstra  

 elkapacitet, der tidligere var nødvendig gennem afbrydelse af  

 varmeproduktionen på I/S Vestkraft.
Det betyder, at akkumulatortanken  

 nu nærmere må opfattes som et led i den samlede optimering af  

 både el- og varmeproduktionen.
Den ændring, der er foretaget i I/S Vestkrafts  

 afregning over for klager, ligger alene i, at afbrydelighedsrabatten er  

 fjernet som følge af akkumulatortankens ændrede betydning for  

 kraftvarmeproduktionen, hvilket stiller klageren i samme situation som andre  

 aftagere af fjernvarme fra kraftvarmeværker.
Overdragelsen af  

 akkumulatortanken fra I/S Vestkraft til ELSAM har haft den betydning, at  

 klagers omkostninger til akkumulatortanken reduceres, men at denne reduktion  

 ikke modsvares i størrelse af den hidtil   nu mistede  

 "rabat". Til gengæld modtager varmekunderne en betaling, der  

 svarer til akkumulatortankens bogførte værdi ved ELSAM s  

 overtagelse af akkumulatortanken.
Udvalget har tidligere meddelt klageren, at det er  

 forsyningslovene uvedkommende, hvad klageren har aftalt med I/S Vestkraft  

 vedrørende afregningsregler for leverancer af fjernvarme.
Derfor kan  

 udvalget alene forholde sig til klagens påstand om, at varmeleverancer  

 fra I/S Vestkraft skal ske efter afregningsregler, der ikke  

 påfører varmeproduktionen på kraftvarmeværket  

 urimelige særomkostninger.
 Afregningsreglerne for fjernvarme er som udgangspunkt  

 begrundet i varmens særomkostninger ved kraftvarmeproduktion, samt den  

 del af fællesomkostningerne ved forenet produktion af el og varme, der  

 tillægges varmen beregnet ud fra rimelige, driftsøkonomiske  

 principper.
Akkumulatortanken har som en del af varmeforsyningen i  

 Esbjerg Kommune hidtil været betragtet som en særomkostning for  

 varmen.
Klageren har på daværende tidspunkt øjensynligt  

 set en fordel i at etablere akkumulatortanken som en slags middel til at  

 opnå en "rabat" på varmeprisen ved i perioder ikke at  

 skulle beslaglægge eleffekt.
Samtidig havde elsystemet den fordel, at  

 det tidligere, hvor elkapaciteten var mindre end i dag, kunne producere el i  

 op til 6 timer ad gangen uden hensyn til, om der også var  

 fornøden varmeproduktion.
Optimeringsforholdene ved el- og varmeproduktion  

 ændres i en fortløbende proces, hvilket for elsystemet har  

 medført, at der for tiden er en ekstra elkapacitet.
Akkumulatortanken  

 må således betragtes som led i optimeringen af både el- og  

 varmeproduktionen.
En ændring af tarifsystemet på denne baggrund  

 betragtes derfor af udvalget som en naturlig følge.
Hvorvidt  

 varmeafregningen tidligere har haft grundlag i andre forudsætninger  

 herunder eksempelvis for klageren særligt gunstige betingelser, er den  

 foreliggende situation uvedkommende.
Det afgørende for udvalget er, at  

 varmeprisen i dag modsvarers af omkostningerne ved produktionen af varme.
Til det af klageren anførte om, at udvalget ikke  

 har taget stilling til, at tariferingssystemet bør ændres,  

 når forudsætningerne for det gældende system er  

 ændret, har udvalget bemærket, at det forudsætter, at  

 omkostningsfordelingen ved forenet produktion foretages på grundlag af  

 bestemmelserne i elforsyningsloven og gældende praksis.
Udvalget har  

 derfor ikke umiddelbart nogen indvending mod Elprisudvalgets administration  

 af de foretagne anmeldelser fra I/S Vestkraft og ELSAM vedrørende  

 priser for el og varme ved forenet produktion.
Udvalgets bedømmelse af  

 sager efter varmeforsyningslovens bestemmelser forudsætter derfor, at  

 anden lovgivning i forbindelse hermed er overholdt   herunder, at varmesiden  

 ikke betaler for mere eleffekt end den, der beslaglægges ved  

 varmeproduktionen.
Kun prisen for akkumulatortanken svarende til den  

 nedskrevne bogførte værdi kan være en  

 indregningsberettiget omkostning.
Ved opgørelsen af den  

 bogførte værdi har udvalget ved sin afgørelse  

 således kun haft mulighed for at tage stilling til de faktisk foretagne  

 afskrivninger og ikke til en anden afskrivningsperiode.
 En betaling til varmekunderne ud over den bogførte  

 værdi ville således indebære, at andre kundegrupper skal  

 betale for allerede betalte afskrivninger, henlæggelser og forrentning,  

 da ELSAM s overtagelse af akkumulatortanken har gjort, at omkostningerne ved  

 tanken er ændret fra en særomkostning for varmen til en  

 fællesomkostning.
 I/S Vestkraft har tilsluttet sig det af Gas- og  

 Varmeprisudvalget anførte.
 Under henvisning til det, som er anført af Gas- og  

 Varmeprisudvalget, finder Ankenævnet ikke grundlag for at ændre  

 udvalgets afgørelse, der derfor stadfæstes.
 Herefter bestemmes:
 Gas- og Varmeprisudvalgets afgørelse af 17.  

 november 1997 stadfæstes.
