 Det meddeles herved, at finansministeriet med Praktiserende Lægers  

 Organisation har indgået vedlagte overenskomst af 23. december 1985.
I.
Generelle bemærkninger til overenskomsten.
 1. Det bemærkes, at lov nr. 575 af 27. oktober 1982 om  

 begrænsning af lønstigninger og om ændring af takt- og dyrtidsregulering  

 m.v., som ændret ved lov nr. 237 af 23. maj 1984, bestemmer, at  

 dyrtidsreguleringen på grundlag af reguleringspristallet for januar 1983 og  

 følgende pristal til og med reguleringspristallet for januar 1987 bortfalder.
2. I tilfælde hvor en ansat er fraværende enkelte dage  

 fra tjenesten under omstændigheder, hvor der efter gældende regler skal  

 foretages lønfradrag, beregnes fradraget pr. fraværstime på grundlag af  

 vedkommendes årlige vederlag divideret med det årlige timetal, der danner  

 grundlag for dyrtidsregulering af lønnen.
 For så vidt angår fradrag i forbindelse med fravær på grund af sygdom  

 henvises til reglerne i finansministeriets cirkulære af 7. marts 1983 (LP.nr.  

 013/83) om lov om begrænsning af løn under sygdom (karensdagsloven).
 3. I tilknytning til overenskomsten er der indgået  

 protokollat nr. 1 om arbejdsstandsning og bilægning af uenighed om  

 overenskomstens forståelse.
4. Endvidere er der indgået protokollat nr. 2 om  

 vikarer for fængselslæger.
II.
Bemærkninger til de enkelte paragraffer i overenskomsten.
 ad § 2.
 Ved opslag af stillingen skal anvendes en sådan form for avertering, som  

 findes bedst egnet til at bringe opslaget til kundskab for mulige ansøgere;  

 avertering kan således ske gennem Statstidende, dagspressen eller fagblade  

 eller på anden måde, som findes formålstjenlig.
Opslag og ansættelsesbrev (jfr. stk. 2) skal angive hvem der er ansættende  

 myndighed.
Herudover bør der oplyses om tjenestested, den for tiden gældende  

 arbejdstid og dennes placering, aflønning samt - i opslaget - datoer for  

 ansøgningsfrist og tiltrædelse.
 ad § 3.
 Praktiserende Lægers Organisation har under forhandlingerne med  

 finansministeriet om overenskomsten gjort opmærksom på de i lægeforeningens  

 vejviser af 1984 optagne internationale deklarationer m.v., der er gældende  

 for danske læger.
 ad § 4, stk. 3.
 Aftale om ændret timetal skal foreligge skriftligt, og kopi heraf  

 tilsendes Praktiserende Lægers Organisation, jfr. § 2, stk. 2.
 ad § 5, stk. 1.
 Såfremt Direktoratet for Kriminalforsorgen ønsker at ansætte en  

 fængselslæge med større antal timer end anført i § 5, kan der optages  

 forhandling mellem overenskomstens parter om aflønningen.
 Eventuelle tvivlsspørgsmål vedrørende overenskomsten forventes forelagt  

 finansministeriet.
P.
M.
V.
E.
B.
Sigrid Sandorff OVERENSKOMST mellem finansministeriet og Praktiserende Lægers Organisation om fængselslæger.
 Overenskomstens område.
 § 1.  Nærværende overenskomst omfatter fængselslæger.
 Tjenestemænd i staten og pensionerede tjenestemænd fra staten,  

 folkeskolen, folkekirken, kommuner og statsfinansierede eller koncessionerede  

 virksomheder og andre, der oppebærer understøttelse eller egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er ikke umiddelbart omfattet af overenskomsten.
 Ansættelse.
§ 2.  Ansættelse som fængselslæge sker efter  

 offentligt opslag.
Som fængselslæge ansættes læger, der har tilladelse til at  

 betegne sig som alment praktiserende læge eller har en for arbejdet som  

 fængselslæge hensigtsmæssig speciallægeuddannelse.
Stk. 2.  Fængselslæger modtager - så vidt muligt før  

 tiltrædelsen - et ansættelsesbrev.
Praktiserende Lægers Organisation modtager  

 samtidig en kopi af ansættelsesbrevet.
 Arbejdsområde.
 § 3.  Fængselslægers arbejdsopgaver fremgår af  

 Direktoratet for Kriminalforsorgens notat af 21. oktober 1985, jfr. bilag.
 Arbejdstid.
§ 4.  Fængselslæger ansættes til en gennemsnitlig  

 ugentlig beskæftigelse på mellem 3 og 15 timer.
Arbejdstiden placeres mandag  

 til fredag i perioden 8-16. Ved en ugentlig beskæftigelsesgrad på 10 timer og  

 derover kan beskæftigelsen deles mellem 2 fængselslæger, såfremt der ikke  

 måtte være tilstrækkeligt kvalificerede ansøgere til stillingen på det  

 samlede timetal.
 Stk. 2.  Direktoratet for Kriminalforsorgen fastlægger  

 beskæftigelsens omfang, mens den nærmere tilrettelæggelse heraf sker efter  

 samråd med fængselslægen.
Stk. 3.  Ændring i beskæftigelsens omfang kan ved varige  

 ændringer i fængselslægebehovet finde sted med 3 måneders varsel.
Omfanget  

 kan i øvrigt - varigt eller for en periode - ændres efter aftale mellem  

 Direktoratet for Kriminalforsorgen og fængselslægen.
 Aflønning.
 § 5.  Aflønning af fængselslæger sker efter følgende  

 skala:
 Stk. 2.  Udover den i stk. 1 nævnte aflønning ydes der  

 følgende generelle tillæg til fængselslægen (grundbeløb niveau oktober 1984):
 Fængselslæger ved åbne anstalter 3.000 kr.
 Fængselslæger ved lukkede anstalter 5.000 kr.
 Såfremt beskæftigelsen i henhold til § 4, stk. 1, 2. pkt., er delt mellem  

 2 fængselslæger, ydes der generelt tillæg til begge læger.
 For tilkald og telefonkonsultationer i perioden mandag-fredag kl. 08-16  

 ydes ingen særskilt honorering.
 Stk. 3.  For tilkald og telefonkonsultationer i perioden  

 mandagfredag kl. 16-08 samt på lørdage, søn- og helligdage honoreres  

 fængselslægen efter sin sædvanlige takst.
 Stk. 4.  For hvert fremmøde honoreres fængselslægen  

 under hensyntagen til afstanden mellem den pågældendes hovedarbejdssted og  

 tjenestestedet som fængselslæge således:
 Afstanden fastsættes i overensstemmelse med det i § 8 om  

 befordringsgodtgørelse fastsatte.
 Stk. 5.  Lønnen udbetales månedsvis bagud med 1/12 af  

 årslønnen.
 Dyrtidsregulering.
 § 4.  For hver fulde tre points' udsving i  

 reguleringspristallet (januar 1980 = 100) ud over 103 forhøjes eller  

 nedsættes lønningerne i henhold til § 5, stk. 1, med en dyrtidsportion på 90  

 øre årlig pr. time.
 Eventuelle overskydende points henstår til næste regulering.
 Stk. 2.  Ved udsving i reguleringspristallet fra 103 til  

 100 nedsættes lønningerne i henhold til § 5, stk. 1, med 60 øre årlig pr.  

 time.
 Stk. 3.  Ved udsving i reguleringspristallet på fulde 2  

 points under 100 optages forhandling om reguleringens form.
 Stk. 4.  Regulering i henhold til stk. 1-3 sker på  

 grundlag af reguleringspristallet for januar og juli for tidsrummene  

 henholdsvis 1. april - 30. september og 1. oktober - 31. marts.
 Stk. 5.  For perioden 1. oktober 1975 - 1. januar 1980  

 er der på grundlag af reguleringspristallet for januar 1975 = 100 udløst i  

 alt 11 dyrtidsportioner på 60 øre årlig pr. time til udbetaling.
Hertil kommer 1 dyrtidsportion på 60 øre årlig pr. time pr. 1. oktober  

 1980 på grundlag af reguleringspristallet for januar 1980 = 100. I perioden  

 1. april 1981 - 1. oktober 1982 (incl.) er udløst i alt 7 dyrtidsportioner på  

 90 øre årlig.
Det samlede dyrtidstillæg udgør herefter i perioden indtil 30.  

 september 1987 13,50 kr. pr. time.
 Procentregulering.
 § 7.  Den samlede faste løn i henhold til § 5, stk. 1  

 og 2 forhøjes pr. 1. april 1985 og pr. 1. april 1986 med henholdsvis 1,75  

 pct. og 1,25 pct. af de nævnte løndele tillagt den pr. 1. oktober 1984  

 udløste særlige regulering på 0,23 pct.
 Stk. 2.  Pr. 1. oktober 1985 og pr. 1. oktober 1986  

 foretages eventuel ekstraordinær lønregulering af den aktuelle løn i henhold  

 til § 5, stk. 1 og 2 i overensstemmelse med de for tjenestemænd gældende  

 regler.
 Befordringsgodtgørelse.
 § 8.  Til fængselslæger ydes befordringsgodtgørelse  

 efter de for tjenestemænd gældende regler og satser for kørsel mellem  

 fængselslægens hovedarbejdssted og pågældendes tjenestested som fængselslæge.
 Stk. 2.  Såfremt afstanden mellem fængselslægens hjem og  

 pågældendes tjenestested som fængselslæge er kortere end den i stk. 1 nævnte  

 afstand, ydes dog kun befordringsgodtgørelse for kørsel mellem hjem og  

 tjenestested.
 Ferie.
 § 9.  Ansatte i henhold til denne overenskomst er  

 omfattet af ferieloven.
 Stk. 2.  Til ansatte, der holder ferie med løn, ydes en  

 særlig feriegodtgørelse på 1 1/2 pct., der træder 1 stedet for ferietillæg  

 efter ferielovens § 14, stk. 1.
 Godtgørelsen beregnes af samtlige de i optjeningsåret (1. januar - 31.  

 december) oppebårne indkomstskattepligtige beløb for fængselslægevirksomhed,  

 idet der dog bortses fra udbetalt særlig feriegodtgørelse og betaling for  

 ekstra tilkald, som er honoreret efter regning.
 Om godtgørelsens beregning og udbetaling henvises til de for tjenestemænd  

 gældende regler.
Løn under sygdom, graviditet samt tjenestefrihed ved adoption.
§ 10.  Fængselslæger kan maksimalt oppebære løn under  

 sygdom i i alt 3 måneder i løbet af 12 på hinanden følgende måneder.
Ved  

 fravær på grund af sygdom herudover bortfalder lønnen.
 Stk. 2.  Med henblik på Direktoratet for  

 Kriminalforsorgens tilrettelæggelse af arbejdet skal en fængselslæge, der er  

 gravid, senest 3 måneder før det forventede fødselstidspunkt give oplysning  

 om, hvornår hun påregner at begynde sin barselorlov.
 Stk. 3.  Fængselslæger har ret til fravær fra arbejdet  

 på grund af graviditet og barsel efter reglerne i loven om barselorlov m.v.
 Under fravær på grund af svangerskab og fødsel er lægen berettiget til  

 sædvanlig løn fra det tidspunkt, da der skønnes at være 8 uger til fødslen og  

 i 14 uger i alt omkring fødselstidspunktet.
 Stk. 4.  En læge, der i forbindelse med barnets ophold  

 på sygehus genoptager arbejdet inden den i stk. 3 omtalte 14 ugers periodes  

 udløb, har ret til fravær fra arbejdet med sædvanlig løn for den del af  

 perioden, der var tilbage ved arbejdets genoptagelse, såfremt lægen i  

 tilknytning til barnets udskrivelse på ny er fraværende fra arbejdet, og  

 udskrivelsen finder sted inden 6 måneder fra fødslen.
 Stk. 5.  Ansatte har ret til fravær fra arbejdet i  

 forbindelse med adoption efter reglerne i loven om barselorlov m.v.
 Opsigelse.
 § 11.  De i funktionærloven fastsatte opsigelsesregler  

 finder tilsvarende anvendelse for de af denne overenskomst omfattede  

 fængselslæger.
 Stk. 2.  Det påhviler ansættelsesmyndigheden skriftligt  

 at meddele opsigelse til den ansatte og Praktiserende Lægers Organisation.  

 Denne meddelelse skal indeholde begrundelse for opsigelsen.
 Stk. 3.  Såfremt Praktiserende Lægers Organisation ikke  

 finder opsigelsen rimeligt begrundet i pågældende eller institutionens  

 forhold, kan foreningen begære forhandling herom mellem overenskomstens  

 parter afholdt snarest og senest inden 1 måned.
 Kurser.
 § 12.  En fængselslæge, der har påtaget sig praksis  

 for den offentlige sygesikring, har ret til tjenestefrihed med løn i indtil 1  

 uge årligt i anledning af deltagelse i efteruddannelseskurser, hvortil  

 Praktiserende Lægers Organisations administrationsudvalg eller Københavns  

 Praktiserende Læger yder tilskud i henhold til henholdsvis  

 Landsoverenskomstens og Københavnsoverenskomsten om almen lægegerning.
 Stk. 2.  Der tilkommer ikke herudover fængselslæger  

 tilskud, herunder til rejseudgifter, til deltagelse i de under stk. 1, nævnte  

 kurser.
 Ikrafttræden og opsigelse.
 § 13.  Overenskomsten træder i kraft den 1. januar  

 1986 og kan af hver af parterne opsiges med 3 måneders varsel til en 31.  

 marts, dog tidligst 31. marts 1987.
København, den 23. december 1985 Praktiserende Lægers Organisation Poul Schiøler / O.
Baggesen Finansministeriet P.
M.
V.
E.
B.
Finn Hoffmann PROTOKOLLAT NR. 1.
 i tilknytning til overenskomst af 23. december 1985 mellem  

 finansministeriet og Praktiserende Lægers Organisation om løn- og  

 ansættelsesvilkår for fængselslæger.
 Parterne er i tilknytning til ovennævnte overenskomst enige om følgende:
 1. Inden for det område, overenskomsten omfatter, kan  

 der, så længe den er gældende, ikke iværksættes arbejdsstandsning, medmindre  

 der er hjenmel hertil i overenskomsten.
 2. Enhver uenighed om overenskomstens forståelse kan  

 af hver af parterne søges bilagt ved mægling, eventuelt ved voldgift efter  

 nedenstående regler:
Såfremt en af parterne forlanger det, skal striden søges bilagt ved et  

 mæglingsmøde mellem parterne, der afholdes snarest muligt og senest inden 14  

 dage efter indkaldelse herom.
Opnås der ikke ved denne mægling en løsning af  

 striden, kan sagen af hver af parterne, inden en frist af 14 dage, henvises  

 til endelig afgørelse ved en voldgiftsret, der består af 5 medlemmer, hvoraf  

 2 vælges af finansministeriet og 2 af Praktiserende Lægers Organisation, samt  

 en opmand, der vælges af voldgiftsrettens medlemmer.
Parternes udpegning af  

 voldgiftsmænd skal ske senest inden 14 dage efter modtagelse af  

 voldgiftsbegæringen, medmindre andet aftales.
Valg afopmand skal ske senest  

 inden 14 dage efter udpegning af voldgiftsmændene.
Såfremt der ikke opnås  

 enighed om valget af opmanden, anmodes arbejdsrettens formand om at udpege  

 denne.
 Mæglingsmøder i sager om arbejdsstandsning, der ikke er omfattet af pkt.  

 5, jfr. pkt. 1, afholdes senest 1 dag efter indkaldelse herom.
 4. Selv om overenskomsten er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er tilvejebragt, eller arbejdsstandsning er iværksat i  

 overensstemmelse med reglerne i pkt. 5.
5. Er en ny overenskomst ikke afsluttet ved  

 overenskomstens udløb kan enhver af parterne - organisationen kollektivt på  

 sine medlemmers vegne - iværksætte arbejdsstandsning, idet beslutningen herom  

 meddeles den anden part ved særlig og anbefalet skrivelse med mindst 1 måneds  

 varsel.
Denne skrivelse skal angive arbejdsstandsningens karakter og nærmere  

 omfang.
Arbejdsstandsning kan kun iværksættes fra den 1. i en måned.
Som  

 arbejdsstandsning betragtes strejke, lockout, blokade og boykot.
Praktiserende Lægers Organisation Poul Schiøler / O.
Baggesen Finansministeriet P.
M.
V.
E.
B.
Finn Hoffmann PROTOKOLLAT NR. 2.
VIKARER FOR FÆNGSELSLÆGER I tilslutning til overenskomsten af 23. december 1985 mellem  

 finansministeriet og Praktiserende Lægers Organisation vedrørende løn- og  

 ansættelsesvilkår for fængselslæger er der mellem parterne opnået enighed om  

 følgende bestemmelser om løn- og ansættelsesvilkår for vikarer for  

 fængselslæger.
 Almindelige ansættelsesforhold.
 § 1.  Fængselslægeoverenskomstens § 1 og § 2, stk. 1,  

 gælder for vikarer for fængselslæger, idet der dog undtagelsesvis vil kunne  

 ske beskæftigelse af pensionerede og personer, der er fyldt 70 år, på  

 protokollatets vilkår, i vikariater af en forventet varighed på under 3  

 måneder, eller hvis det ved opslag eller på anden måde har vist sig, at det  

 ikke er muligt at fremskaffe andre vikarer.
 Opslag.
§ 2.  Vikariater for indtil 3 måneder kan besættes  

 uden opslag.
Vikariater med forventet varighed ud over 3 måneder opslås.
Ved  

 ansættelse i mere end 1 måned skal Praktiserende Lægers Organisation  

 orienteres.
 Ophør, opsigelse, sygdom.
§ 3.  Vikariat ophører ved udgangen af den på forhånd  

 aftalte periode.
I øvrigt kan opsigelsen gensidigt finde sted med 14 dages  

 varsel til udgangen af en måned ved vikariater, der har været opslået, eller  

 fra dag til dag ved vikariater, der ikke har været opslået, jfr. § 2.  

 Tilsvarende betragtes vikariater for indtil 3 måneder som ophørt i  

 forbindelse med sygdom, medens vikarer, der er ansat i vikariat ud over 3  

 måneder, oppebærer løn under sygdom for et tidsrum svarende til  

 opsigelsesvarslet.
 Løn.
4. Ved vikariater gælder overenskomstens § 5, bortset  

 fra stk. 2. Vikarer aflønnes på timebasis, efter det konkrete ugentlige  

 timetal, med en forholdsmæssig andel af de i § 5, stk. 1, anførte årlige  

 grundbeløb.
Endvidere gælder §§ 6 og 7.
 Vilkår i øvrigt.
 § 5.  I øvrigt gælder §§ 3, 4, 8 og 9.
 København, den 23. december 1985.
Praktiserende Lægers Organisation Poul Schiøler / O.
Baggesen Finansministeriet P.
M.
V.
E.
B.
Finn Hoffmann NOTAT vedrørende fængselslægers arbejdsopgaver.
1. Fængselslægen varetager det almindelige lægetilsyn  

 med de indsatte i kriminalforsorgens fængsler og udfører enhver lægelig  

 behandling af disse, som fængselslægen er i stand til.
Fængselslægen kan i  

 fornødent omfang henvise til og tilkalde speciallægehjælp og iværksætte  

 laboratorieundersøgelser.
Det påhviler fængselslægen at udfærdige erklæringer  

 og attester vedrørende de sanitære forhold i fængslet samt de erklæringer  

 vedrørende de indsatte, som anstaltledelsen anmoder om til brug for  

 gennemførelsen af de opgaver, der påhviler anstalten/kriminalforsorgen under  

 de indsattes aktuelle i anstalten eller i forbindelse med deres løsladelse  

 m.v.
 I særlige tilfælde kan fængselslægen pålægges at udfærdige visse  

 erklæringer vedrørende personalet (jfr. herom punkt 5).
 Endvidere vil fængselslægen skulle varetage visse administrative opgaver,  

 herunder besvarelse af klagesager, deltagelse i møder m.v.
 Det påhviler fængselslægen at føre kontrol med medicinbeholdningen i  

 overensstemmelse med gældende forskrifter vedrørende indkøb, rekvirering og  

 opbevaring af lægemidler, herunder vejledning for indretning af medicinskabe.  

 Lægen indberetter eventuelle uregelmæssigheder til statsfængslets ledelse  

 samt til embedslægen.
 Fængselslægen tilpligter sig til ved ordination af medicin og  

 behandlinger, at bestræbe sig på at undgå unødvendige udgifter for  

 institutionen.
 Fængslet stiller de fornødne lokaler, instrumenter, personale og andre  

 faciliteter til rådighed for fængselslægen.
2. Ifølge justitsministeriets bekendtgørelse om  

 fuldbyrdelse af frihedsstraf skal de indsatte undergives lægeundersøgelse,  

 vaccination og andre forebyggende foranstaltninger, som af sundhedsmæssige  

 hensyn findes påkrævet.
Endvidere skal de indsatte under sygdom behandles af  

 institutionens læge.
I henhold til denne bekendtgørelse skal de indsatte -  

 bortset fra ved ganske kortvarige indsættelser - snarest muligt efter  

 indsættelsen møde til konsultation hos institutionens læge.
Ved  

 konsultationen skal lægen tilbyde de pågældende at få foretaget en almindelig  

 Iægeundersøgelse samt foretage de undersøgelser, der i det enkelte tilfælde  

 findes påkrævet.
I nærmere opregnede tilfælde skal der foretages undersøgelse  

 for hepatitis og tuberkulose.
3. Herudover har justitsministeriet fastsat  

 forskellige bestemmelser om, at en læge i visse nærmere angivne tilfælde skal  

 være tilstede.
Afmere specielle fængselsmæssige opgaver, der normalt skal  

 løses af fængselslægen, kan således nævnes: a.
Undersøgelse af de indsattes  

 legeme, herunder recto/vaginalundersøgelser og b.
Lægetilsyn i forbindelse med magtanvendelse, herunder anvendelse af  

 sikringscelle og håndjern.
Der henvises i øvrigt til vedlagte bilag, hvor de omhandlede bestemmelser  

 er gengivet.
Som det bl.a. fremgår heraf træffes afgørelse om anvendelsen og  

 opretholdelsen af sådanne foranstaltninger af anstaltlederen eller på dennes  

 ansvar.
 Lægen er således ikke ansvarlig for selve den pågældende beslutning.
 For så vidt angår behandlingen/tilsynet med de indsatte kan følgende  

 opgaver endvidere nævnes:
c.
Udarbejdelse af erklæringer i disciplinærsager.
d.
Udtalelser i sager om førtidspension og vedrørende arbejdsskader.
e.
Udtalelser eller erklæringer til brug i fx benådnings- og udgangssager.  

 Der henvises i øvrigt til det under punkt 1. 2. afsnit anførte.
 4. Det forudsættes, at fængselslægen efter nærmere  

 fastsatte retningslinier jævnligt afholder konsultation på anstalten, og at  

 fængselslægen uden for disse tidspunkter efter nærmere aftale kan tilkaldes i  

 særlige tilfælde.
 Fængselslægen vil herudover være tilpligtet til at lade sig konsultere  

 telefonisk.
 5. Der påhviler som udgangspunkt ikke lægen nogen  

 behandlingspligt m.v. i forhold til personalet.
 I særlige tilfælde, fx hvor en ansat mistænkes for at have været påvirket  

 af narkotika eller alkohol i tjenesten, kan fængselslægen tilpligtes at  

 afgive en udtalelse eller erklæring efter anmodning fra fængslets ledelse.  

 Herudover vil det i helt ekstraordinære situationer, hvor der på anstalten fx  

 er en smitsom sygdom, kunne tilpligtes fængselslægen at behandle personalet.
6. Der påhviler fængselslægen en pligt til instruktion  

 af det øvrige personale, dels de ansatte sygeplejersker, dels det øvrige  

 personale i det omfang disse beskæftiger sig med sundhedsmæssige forhold,  

 herunder fx medicinudlevering efter de herom gældende regler.
Der vil i den  

 forbindelse kunne afkræves lægen erklæringer i sager, hvor der foreligger  

 klager over det pågældende personales embedsførelse.
7. Det bemærkes, at spørgsmålet om den lægelige  

 betjening af de indsatte i kriminalforsorgens anstalter og arresthuse,  

 herunder spørgsmålet om lægens medvirken ved gennemførelse af visse specielle  

 fængselsmæssige opgaver (jfr. punkt 3. a og b) vil blive gjort til genstand  

 for nærrmere overvejelser i det af justitsministeriet den 29. marts 1985  

 nedsatte udvalg vedrørende den sundhedsmæssige behandling af  

 kriminalforsorgens klientel.
På denne baggrund tages forbehold for eventuelle  

 ændringer i ovennævnte beskrivelse.
 I tilknytning til foranstående notat vedrørende fængselslægers  

 arbejdsopgaver skal det bemærkes, at man på foranledning af Praktiserende  

 lægers Organisation særskilt har drøftet de internationale deklarationer  

 m.v.. der er gældende for danske læger.
 Praktiserende lægers Organisation har i forbindelse hermed tilkendegivet.  

 at man ligeledes vil foranledige. at de pågældende deklarationer m.v.  

 inddrages i drøftelser af eventuelle ændringer i fængselslægens  

 arbejdsopgaver, jfr. ovenfor under punkt 7.
