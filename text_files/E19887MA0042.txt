 Der har været rejst spørgsmål om momsberegningen for smør, der med tilskud  

 fra EF leveres til institutioner mv.
 Tilskuddet ydes efter EF's forordning nr 2191/81 af 31. juli 1981 om  

 støtte til smør, som købes af institutioner eller samfund, der ikke arbejder  

 med gevinst for øje, jf Landbrugsministeriets bekendtgørelse nr 427 af 17.  

 august 1981 om støtte til smør, der sælges til nedsat pris til institutioner  

 mv.
 Tilladelse til køb af smør til institutionsbrug udstedes af Direktoratet  

 for Markedsordningerne efter anmodning fra de omhandlede institutioner mv.  

 Efter forordningens bestemmelser skal smørret købes på det almindelige  

 hjemmemarked.
EF-tilskuddet udbetales efter nærmere i forordningen fastsatte regler til  

 leverandørerne, dvs at den enkelte institution ikke har mulighed for selv at  

 få udbetalt tilskuddet.
EF-tilskuddet skal anvendes til nedsættelse af den  

 pris, som de omhandlede institutioner mv betaler for smørret.
 De omhandlede tilskud udgør en del af betalingen for leverancen, og der  

 skal derfor betales moms af disse tilskud, jf momsnævnets afgørelse nr 908.
 Skatteministeriet besluttede, at der ikke skal rejses krav om  

 efterbetaling af moms i de tilfælde, hvor den manglende momsberegning af  

 EF-tilskud til institutionssmør er foretaget før den 1. oktober 1987.
 Se også Mn.908.
