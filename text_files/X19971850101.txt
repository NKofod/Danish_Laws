Udlejning af staldplads er momsfri selv om udlejningen sker i  

 forbindelse med momspligtige ydelser Efter Momsvejledningen 1996, D.11.8, skal der opkræves moms af udlejning  

 af staldplads, hvis udlejningen sker i forbindelse med levering af  

 momspligtige ydelser som f.eks. forplejning og pasning.
 I forbindelse med behandlingen af en konkret sag har styrelsen ændret  

 disse retningslinier, således at udlejning af staldplads er momsfri efter  

 momslovens § 13, stk. 1, nr. 8, om udlejning af fast ejendom, selv om  

 udlejningen sker i forbindelse med levering af momspligtige ydelser.
Ændringen har virkning fra det tidspunkt, hvor Momsnævnets momsfritagelse  

 for udlejning af staldplads blev offentliggjort i Tidsskrift for Skatter og  

 Afgifter, dvs. den 7. november 1994, jf.
TfS 1994, 746.
 Det betyder, at udlejere af staldplads momsmæssigt skal stilles, som om  

 udlejningen har været momsfri i perioden fra 7. november 1994 til nu.
Dette indebærer, at den salgsmoms, som en udlejer har indbetalt til  

 Told.Skat, kan betales tilbage til udlejer på betingelse af, at momsen  

 betales videre til udlejers kunder, som er dem, der i realiteten har afholdt  

 momsen.
Tilsvarende skal udlejer tilbagebetale den købsmoms, der er  

 fratrukket i perioden.
 Udlejer kan dog vælge at lade afgørelsen have fremadrettet virkning, hvis  

 dette findes bedst stemmende med virksomhedens forhold.
