Indhold 1. Indledning 1.2. Anvendelsesområde 2. Puljer til lokalløn 2.1. Puljernes størrelse og formål 2.2. Lønforbedringens karakter og størrelse 2.3. Nye stillinger og væsentlig stillingsændring 2.4. Procedure og aftale 2.5. Lønkoder til SCL-systemet 2.6. Genanvendelse af puljemidler 2.7. Tidliger genanvendelsesordninger 2.8. Særlige områder 2.9. Øvrige tillægsordninger 3. Puljer til chefløn 3.1. Puljernes størrelse og formål 3.2. Lønforbedringens karakter og størrelse 3.3. Procedure og aftale 3.4. Lønkoder til SCL-systemet 3.5. Genanvendelse af puljemidler 4. Klassificeringsregler for lønramme 35-40 4.1. Nye regler 4.2. Klassificering af nyoprettede stillinger 4.3. Omklassificering af eksisterende stillinger 4.4. Overgangsordning for eksisterende stillinger 4.5. Klassificering/omklassificering af visse stillinger 5. Vejledning 6. Ikrafttræden 1. Indledning Det er aftalt at justere og udbygge puljesystemet pr. 1. april 1991 med en  

 pulje til lokalløn og en pulje til chefløn.
De to puljer erstatter  

 ministeriepuljeordningen 1989-1991 samt de chefpuljer, der siden 1987 er  

 blevet afsat til en række særlige stillinger.
Samtidig er der indført nye  

 regler for klassificering/omklassificering af stillinger i lønramme 35-40,  

 herunder stillinger på overenskomstvilkår i lønramme/bevillingslønramme 35-40  

 (herefter alene benævnt lønramme).
 Aftalen er indgået med centralorganisationerne Statsansattes Kartel,  

 Statstjenestemændenes Centralorganisation II, Overenskomstansattes  

 Centralorganisation, Akademikernes Centralorganisation samt Lærernes  

 Centralorganisation.
 Formålet med puljerne til lokalløn og til chefløn er at sikre en højere  

 grad af lokal lønpolitisk dispositionsfrihed og opnå en mere effektiv  

 udnyttelse af puljemidlerne.
 Begge puljer er decentrale og ministerieopdelte, og skal primært anvendes  

 til individuelle formål.
 Puljerne er tværgående og ikke opdelt på de enkelte centralorganisationer.
Dette indebærer, at al individuel lønfastsættelse af pulje for alle  

 personalegrupper i lønramme 1-34 og tilsvarende lønniveauer på  

 overenskomstområdet sker af lokallønspulje og for lønrammerne 35-40 af  

 cheflønspulje.
Formålet er at skabe større mulighed for fleksibilitet og  

 sammenhæng i lønfastsættelsen i den lokale løn- og personalepolitik.
 Endvidere skal ministerietområdernes eventuelle rekrutterings- og  

 fastholdelsesproblemer løses af de to puljer.
1.2. Anvendelsesområde Cirkulæret finder anvendelse for samtlige ministeriet og styrelser.
 Lokallønspuljerne dækker samtlige persoanlegrupper såvel tjenestemænd og  

 tjenestemandslignende som overenskomstansatte der er ansat i stillinger i  

 lønrammerne 1-34 og tilsvarende lønniveauer på overenskomstområdet, og  

 omfattet af centralorganisationernes forhandlingskompetence, herunder  

 timelønnet undervisning (timelønscirkulæret) og eksterne lektorer ved højere  

 uddannelsesinstitutioner/ingeniørhøjskolerne.
 Lokallønspuljerne anvendes tillige til de fondslønnede og  

 regulativlønnede.
 Cheflønspuljerne dækker chefer og specialister såvel tjenestemænd som  

 overenskomstansatte der er ansat i stillinger i lønrammerne 35-40, som er  

 omfattet af centralorganisationernes forhandlingskompetence.
For folkeskolens vedkommende videreføres og udbygges den hidtidige  

 puljeordning om kommunernes folkeskolepulje.
Der udsendes en særskilt  

 vejledning herom.
2. Puljer til lokalløn 2.1. Puljernes størrelse og formål Det er aftalt med centralorganisationerne, at der ud over de midler, der  

 indgår i ministeriepuljeordningen 1989-91, afsættes yderligere 0,15 pct. pr.  

 1. april 1991 af lønsummen til lokalløn og yderligere 0,20 pct. pr. 1. april  

 1992.
 De samlede lokallønspuljer vil i løbet af perioden 1991-1993 må op på i  

 alt ca. 300 mio. kr.
Med justeringen er der lagt vægt på, at den decentrale lønfastsættelse  

 indgår som et reelt led i den lokale personalepolitik.
Finansministeriet  

 forudsætter derfor, at ministerierne snarest muligt videredelegerer  

 puljemidler til styrelser og institutioner, og at delegeringen omfatter  

alle  formål, som lokallønspuljen kan anvendes til.
 Det henstilles, at ministeriernes departementer, inden der sker delegering  

 af puljemidler til ministerieområdets institutioner, drøfter fordelingen med  

 centralorganisationerne.
Puljerne er ikke på forhånd formålsbestemte, men anvendes bl.a. til  

 personlige lønforbedringer, honorering af særlig indsats, tillæg for særlige  

 arbejdsopgaver eller funktioner samt til løsning af eventuelle rekrutterings-  

 og fastholdelsesproblemer.
Der kan ikke aftales gruppevise  

 omklassificeringer/tillæg, jf. dog pkt. 2.8.
 Der er ikke afsat yderliger epuljemidler til individuel  

 omklassificering/tillæg.
 Såfremt et ministerieområde ikke har anvendt sine lokallønsmidler inden 1.  

 april 1993, kan Finansministeriet overføre midlerne til anvendelse inden for  

 et andet ministerieområde.
I særlige tilfælde kan der overføres midler fra cheflønspuljen til  

 lokallønspuljen og omvendt.
Centralorganisationerne eller de  

 organisationsled, der bemyndiges dertil, orienteres om eventuel overførsel af  

 midler mellem de to puljer.
2.2. Lønforbedringens karakter og størrelse Lønforbedringerne aftales som personlige omklassificeringer/tillæg med  

 henvisning til en stillingsindehavers personlige kvalifikationer.
Der sker  

 ikke herved ændring i stillingens varige klassificering.
Ved ledighed  

 genbesættes stillingen med aflønning efter den lønramme, lønskala eller  

 lignende, som den oprindelig var henført til, og midlerne (lønforbedringen)  

 tilbageføres til lokallønspuljen.
 Lønforbedringen kan også aftales som midlertidige tillæg elle  

 engangsvederlag.
I særlige tilfælde kan lønforbedringen dog ske som varig omklassificering  

 af stillingen/stillingstillæg, såfremt der er tale om varige og væsentlige  

 ændringer i stillingsindholdet.
Ved ledighed genbesættes stillingen med den  

 forhøjede aflønning.
 Endelig kan der aftales tillæg for varetagelse af særlige arbejdsopgaver  

 f.eks. arbejdsbestemte tillæg eller for særlige funktioner. der kan ikke  

 aftales ændringer, der griber ind i generelle ordninger i henhold til  

 overenskomster og aftaler, og som omfatter flere ministerier.
 Bevillingsgrænsen mellem lønramme 1-34 inkl. og lønramme 35 kan ikke  

 overskrides ved lønforbedringen.
Der kan dog aftales et ikke-pensionsgivende tillæg, uanset om den samlede  

 løn inkl. tillæg herved vil overstige, hvad der svarer til lønnen i lønramme  

 35 eller derover.
Dette gælder uanset om tillægget til en overenskomstansat  

 herved bliver større end overenskomstens almindelige grænse for  

 ikke-pensionsgivende tillæg.
Der sker ikke herved nogen ændring af  

 stillingens varige klassificering.
 Stillinger, der besat på overenskomstvilkår med et pensionsgivende tillæg,  

 der er større end 43.000 kr. (niveau 1. oktober 1984) er omfattet af  

 cheflønspuljen.
2.3. Nye stillinger og væsentlig stillingsændring Nyoprettede stillingers varige klassificering belaster ikke puljerne.  

 Tilsvarende gælder for kvalifikationstillæg, der ydes ved nyansættelse i  

 henhold til en række overenskomster.
Som supplement til den varige  

 klassificering inkl. evt. tillæg kan der aftales personlige tillæg, f.eks.  

 rekrutteringstillæg, der finansieres af lokallønspuljen.
 For overenskomstansatte, hvor der i overenskomsten er adgang til at yde  

 tillæg som følge af væsentlig stillingsændring, kan lønforbedringer, der  

 begrundes med »væsentlig stillingsændring«, alene ydes uden for  

 pulje ved egentlig forfremmelse typisk efter stillingsopslag. Ændres en  

 stilling i et omfang, der må sidestilles med ansættelse i en ny stilling, kan  

 der dog ligeledes ydes tillæg uden for pulje.
 Øvrige ændringer afholdes af lokallønspulje.
2.4. Procedure og aftale Puljerne udmeldes i lønniveauet pr. 1. april 1991, og puljeforbrug samt  

 tilbageførte puljemidler (til genanvendelse) opgøres i samme lønniveau.
Det enkelte ministerium meddeler centralorganisationerne, hvem man har  

 bemyndiget til at forhandle og indgå aftaler.
Tilsvarende meddeler  

 centralorganisationerne det enkelte ministerium, hvem der er bemyndiget til  

 at forhandle og indgå aftaler.
 Udmøntning af lønforbedringer sker løbende ved lokal aftale mellem  

 ledelsen og vedkommende forhandlingsberettigede organisation.
 Såvel ministerier/styrelser/institutioner som organisationerne kan  

 fremsætte forslag om anvendelse af puljen.
Forhandlingsdatoen aftales mellem parterne.
Det tilstræbes, at forhandling  

 påbegyndes hurtigst muligt, og senest 6 uger efter, at et forslag er modtaget  

 af ministeriet/styrelsen/institutionen eller den forhandlingsberettigede  

 organisation.
Fristen kan fraviges ved lokal aftale.
 Ministerierne orienterer en gang årligt (pr. 31. december)  

 Finansministeriet og centralorganisationerne om ministerieområdets samlede  

 forbrug af puljerne til lokalløn, herunder hvilke midler, der er til  

 rådighed.
2.5 Lønkoder til SCL-systemet Enhver lønforbedring aftalt af puljer til lokalløn indberettes til Statens  

 Regnskabsdirektorat (SCL-systemet) på følgende lønkoder:
0260 Engangsvederlag 0261 Personligt midlertidigt tillæg 0262 Personligt varigt tillæg 0263 Personlig omklassificering til højere lønramme 0264 Varigt stillingsmæssigt tillæg 0265 Varig stillingsmæssig omklassificering til højere lønramme 2.6. Genanvendelse af puljemidler Følgende puljemidler indgår ved ledighed i ministerieområdets  

 lokallønspulje med henblik på genanvendelse, idet de ledige puljemidler  

 opskrives til lønniveauet pr. 1. arpil 1991:
 Samtlige personlige lønforbedringer, der ydes af puljer til lokalløn.
Samtlige personlige lønforbedringer, der er ydet af ministeriepuljer til  

 ansatte i stillinger i lønramme 1-34, jf.
Finansministeriets cirkulære af 22.  

 maj 1989 (LP. nr. 40/89).
Samtlige personlige lønforbedringer ydet af felkslønsordningen 1987-89,  

 jf.
Finansministeriets cirkulærer af 29. juli 1987 (LP. nr. 96/87 og 97/87).
2.7. Tidligere genanvendelsesordninger Alle tidligere genanvendelsesordninger er bortfaldet bortset fra følgende:
 På kontorfunktionærområet bortfalder ved ledighed alle tillæg ydet før 1.  

 april 1989 til assistenter og overassistenter, hvad enten disse er ydet af  

 tidliger omklassificeringspuljer eller er fastsat i forbindelse med  

 klassificering af nyoprettede stillinger.
 Provenuet fra de ledige tillæg anvendes decentralt til omklassificering  

 til overassistent, kontorfuldmægtig, ekspeditionssekretær eller  

 afdelingsleder.
 Tillæg ydet i henhold til generel aftale eller overenskomst (f.eks.  

 tillægget til assistenters slutløn), eller for bestemte funktions- eller  

 stillingstyper (f.eks. driftsadministratorer ved AF-Match og vagtholdsledere  

 i Udenrigsministeriet (overassistent med tillæg)) bortfalder dog ikke.
 Ved ledighed i stillinger som kontorfuldmægtig og højere, som er tillagt  

 et kvalifikationstillæg forud for 1. april 1989, anses disse tillæg som  

 stillingstillæg og som hørende til pågældende stillings varige  

 klassificering.
 Genanvendelsesordningen i henhold til cirkulære om stillingsstruktur for  

 videnskabelige stillinger ved sektorforskningsinstitutioner opretholdes  

 uændret.
2.8. Særlige områder jFor DSB, P&T, Politiet, Kriminalforsorgen, Told- og Skattestyrelsen  

 samt Forsvarsministeriet kan der i mindre omfang aftales gruppevise  

 omklassificeringer, forudsat at omklassificeringerne omfatter  

 personalegrupper, der kun findes inden for den pågældende styrelses område.
 Der kan mellem Finansministeriet og centralorganisationerne aftales  

 tilsvrende ordning for andre områder.
2.9. Øvrige tillægsordninger Lokallønspuljerne bearører ikke særlige tillægsordninger for grupper, der  

 har hjemmel i overenskomst eller aftale f.eks. rådighedstillæg til akademiske  

 fuldmægtige og tillæg til assistenter på sluttrin.
Som følge heraf kan  

 sådanne tillæg ikke tilføres lokallønspuljen ved ledighed.
3. Puljer til chefløn 3.1. Puljernes størrelse og formål Der er afsat en cheflønspulje for hvert ministerieområde til ydelse af  

 tillæg til ansatte i stillinger, der er klassificeret i lønramme 35-40.
Det er aftalt med centralorganisationerne, at der afsættes 11 mio. kr. pr.  

 1. april 1991 og yderligere 11 mio. kr. pr. 1. april 1992 til lokale  

 cheflønspuljer.
Hetil kommer 0,15 pct. pr. 1. april 1991 af lønsummen for  

 stillinger i lønramme 35-40 og yderligere 0,20 pct. pr. 1. april 1992.
 Ministerieområdets departement kan videredelegere midler til styrelser og  

 institutioner.
 Puljerne er ikke på forhånd formålsbestemte, men anvendes til ydelse af  

 personlige tillæg til ansatte i stillinger i lønramme 35-40, for så vidt  

 angår omklassificering til højere lønramme se afsnit 4.3.
 stillinger, der er besat på overenskomstvilkår med et pensionsgivende  

 tillæg, der er større end 43.000 kr. )niveau 1. oktober 1984), er omfattet af  

 cheflønspuljen.
 Lektorstillinger ved de højere uddannelsesinstitutioner er ikke omfattet  

 af cheflønspuljen, uanset om lektoren oppebærer et pensionsgivende tillæg,  

 der er større end 43.000 kr. eller er ansat på tjenestemandsvilkår med  

 personlig klassificering i lønramme 35. Disse stillinger er omfattet af  

 lokallønspuljen.
 Cheflønspuljerne omfatter ikke stillinger, der eller bliver hrnført til  

 pkt. 4.5.
3.2. Lønforbedringens karakter og størrelse Lønforbedringer af puljen aftales som et ikke-pensionsgivende tillæg, der  

 bortfalder senest ved ledighed i stillingen.
For ansatte på  

 overenskomstvilkår kan tillægget dog gøres pensionsgivende.
I særlige tilfælde kan der overføres midler fra lokallønspuljen til  

 cheflønspuljen og omvendtd.
Centralorganisationerne eller de  

 organisationsled, der bemyndiges dertil, orienteres om eventuel overførsel af  

 midler mellem de to puljer.
Lønforbedringerne aftales som personlige tillæg med henvisning til en  

 stillingsindehavers personlige kvalifikationer og resultater, eller som  

 engangsvederlag.
Der sker ikke herved ændring i stillingens varige  

 klassificering.
Ved ledighed genbesættes stillingen med aflønning efter den  

 lønramme, som den oprindelig var henført til, men uden tillæg, og tillægget  

 tilbageføres til cheflønspuljen.
 Med hensyn til personlige og stillingsmæssige oprykninger til højere  

 lønramme, se afsnit 4.3.
 Det er forudsat, at puljemidlerne anvendes til individuelle  

 lønforbedringer.
3.3. Procedure og aftale Puljerne udmeldes i lønniveauet pr. 1. april 1991, og puljeforbrug samt  

 tilbageførte puljemidler (til genanvendelse) opgøres i samme lønniveau.
Det enkelte ministerium meddeler centralorganisationerne, hvem man har  

 bemyndiget til at forhandle og indgå aftaler.
Tilsvarende meddeler  

 centralorganisationerne det enkelte ministerium, hvem man måtte have  

 bemyndiget til at forhandle og indgå aftaler.
 Udmøntning af lønforbedringer sker løbende ved lokal aftale mellem  

 ledelsen og vedkommende forhandlingsberettigede organisation.
 Såvel ministerier/styrelser/institutioner som organisationerne kan  

 fremsætte forslag om anvendelse af puljen.
Forhandlingsdatoen aftales mellem parterne.
Det tilstræbes, at forhandling  

 påbegyndes hurtigst muligt, og senest 6 uger efter, at et forslag er modtaget  

 af ministeriet/styrelsen/institutionen eller den forhandlingsberettigede  

 organisation.
Fristen kan fraviges ved lokal aftale.
 Ministerierne orienterer en gang årligt (pr. 31. december)  

 Finansministeriet og centralorganisationerne om ministerieområdets samlede  

 forbrug af puljerne til chefløn, herunder hvilke midler, der er til rådighed.
3.4. Lønkoder til SCL-systemet Enhver lønforbedring aftalt af cheflønspuljer indberettes til Statens  

 Regnskabsdirektorat (SCL-systemet) på følgende lønkoder:
0260 Engangsvederlag 0261 Personligt midlertidigt tillæg 0262 Personligt varigt tillæg 0263 Personlig omklassificering til højere lønramme 0265 Varig stillingsmæssig omklassificering til højere lønramme 3.5. Genanvendelse af puljemidler Følgende midler indgår i ministeriets cheflønspulje, idet de opskrives til  

 aktuelt lønniveau:
 Opskrivning af cheflønspuljen i forbindelse med nyklassificering af  

 stillinger, jf. pkt. 4.2.
 Samtlige særlige tillæg (bortset fra topcheftillæg og åremålstillæg) til  

 tjenestemænd i stillinger i lønramme 35-40, der er ydet efter de hidtidige  

 klassificeringsregler, overføres ved ledighed i stillingen til  

 ministerieområdets cheflønspulje, jf. pkt. 4.4.
Pensionsgivende kvalifikationstillæg til ansatte på overrenskomstvilkår i  

 stillinger i lønramme 35-40 (bortset fra topcheftillæg og åremålstillæg), der  

 er ydet efter de hidtidige klassificeringsregler.
Tillægget overføres ved  

 ledighed i stillingen til ministerieområdets cheflønspulje efter principperne  

 for overenskomstansatte i pkt. 4.4.
 Tillæg ydet af de decentrale kontorchefpuljer eller andre decentrale  

 chefpuljer til stillinger i lønramme 35-40 overføres ved ledighed i  

 stillingen til ministerieområdets cheflønspulje.
 Uforbrugte midler i de decentrale kontorchefpuljer eller andre decentrale  

 chef- og specialistpuljer til stillinger i lønramme 35-40 overføres pr. 1.  

 april 1991 til ministerieområdets cheflønspulje.
 Personlige tillæg, der er ydet til hindring af lønnedgang til chefer og  

 specialister f.eks. i forbindelse med omklassificering, overføres ved  

 ledighed i stillingen til ministerieområdets cheflønspulje og kan  

 genanvendes.
 tillæg ydet af ministeriepulje til ansatte i lønramme 35-40 overføres ved  

 ledighed til cheflønspuljen.
Ledigblevne tillæg, der er ydet af cheflønspulje, tilbageføres til puljen  

 og kan genanvendes.
Såfremt stillingen nedlægges bortfalder tillægget dog, og  

 midlerne kan ikke genanvendes.
4. Klassificeringsregler for lønramme 35-40 4.1. Nye regler Der er med virkning fra 1. april 1991 indgået aftale med  

 centralorganisationerne om at indføre nye regler for klassificering af  

 stillinger i lønramme 35-40.
 Klassificering af stillinger i lønramme 35-40 forelægges som hidtil  

 Finansministeriet, Administrations- og Personaledepartementet.
Ved klassificeringen indplaceres stillingen i en lønramme.
Eventuelt  

 tillæg ydes af den lokale cheflønspulje, jf. pkt. 3.2.
 De nye klassificeringsregler omfatter samtlige stillinger klassificeret i  

 lønramme 35-40, herunder stillinger oprettet/besat på ovrenskomstvilkår.
 De i pkt. 4.5. nævnte stillinger er dog ikke omfattet af de nye  

 klassificeringsregler og lokale cheflønspuljer.
 Klassificeringsreglerne omfatter heller ikke tjenestemænd i folkeskolen,  

 der er ansat i kommuner og amter samt ledere ved private grundskoler.
4.2. Klassificering af nyoprettede stillinger i lønramme 35-40 Tjenestemænd Ved klassificering af nyoprettede stillinger aftaler Finansministeriet og  

 den forhandlingsberettigede centralorganisation, hvilken lønramme stillingen  

 skal henføres til.
Finansministeriet og den forhandlingsberettigede  

 centralorganisation aftaler ligeledes ydelse af eventuelt topcheftillæg.
Eventuelt personligt tillæg aftales decentralt af ministerieområdets  

 cheflønspulje.
Tillægget aftales som et ikke-pensionsgivende tillæg.
Overenskomstansatte For stillinger, der er oprettet på overenskomstvilkår, aftaler  

 Finansministeriet og vedkommende centralorganisationen, hvilken lønramme  

 stillingen skal henføres til.
Finansministeriet og centralorganisationen  

 aftaler ligeledes ydelse af eventuelt topcheftillæg.
 Til stillinger, der besættes på overenskomstvilkår, aftales et  

 pensionsgivende tillæg, der til enhver tid udligner forskellen mellem den  

 fælles-akademiske lønskala på det aktuelle løntrin og den lønramme,  

 stillingen ville være henført til på tjenestemandsvilkår (dvs. uden særligt  

 tillæg). Hvis stillingen besættes med en ikkeakademiker, sker ansættelse i  

 henhold til den pågældendes normale overenskomst og udligningstillægget  

 beregnes ud fra denne overenskomst.
Eventuelt personligt tillæg, ud over udligningstillægget, aftales  

 decentralt af ministerieområdets cheflønspulje.
Tillægget kan gøres  

 pensionsgivende og staten indbetaler 10 pct. af tillægget i pensionsbirdrag,  

 imod at den ansatte selv indbetaler 5 pct. i eget pensionsbidrag.
Puljeopskrivning I forbindelse med klassificering af stillingen aftaler Finansministeriet  

 og den forhandlingsberettigede centralorganisation samtidig opskrivning af  

 ministerieområdets cheflønspulje.
Opskrivningen sker med et fast beløb på  

 36.500 kr. (niveau 1. april 1991).
 I særlige tilfælde kan størrelsen af det faste beløb, drøftes mellem  

 Finansministeriet og den forhandlingsberettigede centralorganisation.
4.3. Omklassificering af eksisterende stillinger Såfremt et ministerium eller en centralorganisation ønsker en bestående  

 stilling oprykket til en højere, forelægges omklassificeringen for  

 Finansministeriet.
Forslag forelægges Finansministeriet som hovedregel en  

 gang årligt (september).
 Omklassificering af stillinge til højere lønramme aftales mellem  

 Finansministeriet og vedkommende forhandlingsberettigede centralorganisation.
 finansministeriet og den forhandlingsberettigede centralorganisation  

 aftaler ligeledes ydelse af eventuelt topcheftillæg.
 Udgiften til omklassificering af stillinger til højere lønramme afholdes  

 af ministerieområdets decentrale cheflønspulje.
Eventuelt personligt tillæg aftales efterfølgende decentralt af  

 ministerieområdets cheflønspulje. tillægget aftales som et  

 ikkepensionsgivende tillæg.
For overenskomstansatte kan tillægget dog gøres  

 pensionsgivende og staten indbetaler 10 pct. af tillægget i pensionsbidrag,  

 imod at den ansatte selv indbetaler 5 pct. i eget pensionsbidrag.
4.4. Overgangsordning for eksisterende stillinger Tjenestemænd Ansatte i stillinger i lønramme 35-40, der er klassificeret med særligt  

 tillæg, bevarer dette tillæg som ern personlig ordning.
Tilsvarende gælder  

 personlige tillæg til chefer, der er ydet til hindring af lønnedgang f.eks. i  

 forbindelse med omklassificering som følge af stillingsvurdringsundersøgelse.
Tillægget overføres ved lejlighed i stillingen til ministerieområdets  

 cheflønspulje og kan umiddelbart genanvendes.
Stillingen er klassificeret i  

 den hidtidige lønramme uden tillæg.
Sfåremt stillingen nedlægges bortfalder tillægget.
Tilsvarende gælder  

 tillæg ydet af cheflønspulje.
Overenskomstansatte Ansatte på overenskomstvilkår i stillinger i lønramme 35-40 med et  

 pensionsgivende kvalifikationstillæg bevarer dette tillæg som en personlig  

 ordning.
Tilsvarende gælder personlige tillæg til chefer, der er ydet til  

 hindring af lønnedgang i forbindelse med omklassificering som følge af  

 stillingsvurderingsundersøgelse.
Tillægget overføres ved ledighed i stillingen til ministerieområdets  

 cheflønspulje og kan umiddelbart genanvendes.
Der foretages dog reduktion for  

 den del af tillægget, der udligner forskellen mellem sluttrinnet efter den  

 fælles-akademiske lønskala og tjenestemandens lønrammeløn.
Stillingen er  

 herefter klassificeret i den lønramme uden tillæg, der ligger til grund for  

 klassificeringen.
 Hvis stillingen ikke er klassificeret i en lønramme, forelægges stillingen  

 til klassificering i Finansministeriet senest ved ledighed i stillingen.
Såfremt stillingen nedlægges, bortfalder tillægget.
Tilsvarende gælder  

 tillæg ydet af cheflønspulje.
 Opskrivning af cheflønspuljen med ledigblevne pensionsgivende tillæg  

 foretages således:
Det ledigblevne pensionsgivende tillæg - Penstionsgivende udligningstillæg svarende til forskellen mellem  

 sluttrinnet på den fælles akademiske lønskala og tjenestemandens lønrammeløn  

 efter de nye regler, jf. pkt. 4.2.
I alt beløb der overføres til cheflønspulje 4.5. Klassificering/omklassificering af visse stillinger Der nedsættes et særligt cheflønsudvalg, som afgiver indstilling inden  

 Finansministeriet indgår aftale med vedkommende centralorganisation om lønnen  

 for de øverste stillinger i staten.
 Cheflønsudvalget afgiver indstilling til Finansministeriet om individuel  

 klassificering/omklassificering lønramme og særligt tillæg af stillinger som  

 f.eks.:
Departementschef Generaldirektør for P&T Generaldirektør for DSB Præsident for Højesteret Rigsstatistiker Direktør i Told- og Skattestyrelsen Direktør i Udenrigsministeriet Ændring af den kreds af stillinger, hvorom der afgives indstilling kan  

 drøftes i udvalget.
 Forslag til individuel klassificering/omklassificering af stillingerne kan  

 fremsættes af Finansministeriet og vedkommende centralorganisation.
5. Vejledning Finansministeriet har i samarbejde med centralorganisationerne udarbejdet  

 en vejledning om lokalløn og chefløn, der giver praktiske anvisninger på,  

 hvorledes ordningen anvendes.
Vejledningen udsendes samtidig med dette  

 cirkulære.
 Henvendelse om dette cirkulære kan rettes til Administrations- og  

 Personaledepartementet, 1., 2. og 3. kontor.
6. Ikrafttræden Cirkulæret har virkning fra 1. april 1991.
 Samtidig bortfalder cirkulære af 22. maj 1989 (LP. nr. 40/89) om  

 ministeriepuljer.
Finansministeriet Administrations- og Personaledepartementet den 18. april 1991 P.M.V.
Finn Hoffmann (* 1) Udsendt som APD nr. 25/91 (* 2) Omtalt i Personaleadministrativ Vejledning kap. 12.
