Efter at der var indgivet klageskrift af 11/2 1988 til en faglig  

 voldgiftsret, blev Kommunernes Landsforening KL ved opmandskendelse af 8/8  

 1988 tilpligtet at anerkende en forståelse af aftaler, der indebar et  

 efterbetalingskrav.
Da der ikke kunne opnås enighed om  

 ikrafttrædelsestidspunktet for den ordning, der var fastslået ved  

 voldgiftskendelsen, afholdtes fællesmøder den 14/10 1988 og 19/6 1989.  

 Arbejdsretssag om spørgsmålet blev af fagforbundet anlagt den 20/11 1990.
Selv om de aftalebestemmelser, hvis rette forståelse blev afgjor-016d  

 voldgiftskendelsen kunne give anledning til fortolkningstvivl, medførte dette  

 ikke, at opmandskendelsen først skulle have virkning for tiden efter  

 voldgiftssagen.
Klagerne fandtes ikke indtil 1986 på grund af utilregnelig  

 uvidenhed at have været ude af stand til at gøre kravet gældende, og  

 forældelsesfristen efter 1908-lovens § 3 løb derfor ikke først fra dette år.  

 Et forbehold i klageskriftet af 11/2 1988 var ikke uden unødigt ophold  

 forfulgt ved Arbejdsretten eller faglig voldgift og havde derfor ikke afbrudt  

 kravenes forældelse.
Herefter ansås krav, der forfaldt før 20/11 1985, som  

 forældede.
Klagerne havde ikke udvist en sådan passivitet efter  

 voldgiftskendelsen, at de rejste krav bortfaldt.
 Ej grundlag for at pålægge KL eller de enkelte kommuner bod.
 Fastsættelsen af kravenes størrelse henskudt til sædvanlig fagretlig  

 behandling.
 Denne sag drejer sig om virkningstidspunktet for en faglig  

 voldgiftskendelse, der fastslår arbejdsgiverens pligt til at yde betalt  

 frihed for hjemmehjælperes arbejde i holddrift, d.v.s. om fra hvilket  

 tidspunkt, der skal ske efterbetaling til hjemmehjælpere, der har arbejdet i  

 holddrift.
 PARTERNES PÅSTANDE:
 Klagerne har nedlagt følgende påstande:
 1. Indklagede Odense kommune tilpligtes for overenskomstbrud at betale en  

 efter rettens skøn fastsat bod til Husligt Arbejder Forbund indeholdende kr.  

 3.720.186,73 i efterregulering af løn vedrørende perioden 1. september 1981  

 til 31. marts 1985 for et antal hjemmehjælpere: subsidiært en efter rettens  

 skøn fastsat bod indeholdende efterbetaling for en efter rettens afgørelse  

 fastsat kortere periode.
 2. Indklagede Viborg kommune tilpligtes for overenskomstbrud at betale en  

 efter rettens skøn fastsat bod til Husligt Arbejder Forbund indeholdende kr.  

 1.074.798,70 i efterregulering af løn vedrørende perioden 1. september 1981  

 til 31. marts 1988 for et antal hjemmehjælpere: subsidiært en efter rettens  

 skøn fastsat bod indeholdende efterbetaling for en efter rettens afgørelse  

 fastsat kortere periode.
 3. Kommunernes Landsforening tilpligtes at anerkende, at der skal ske  

 efterbetaling for de øvrige under landsforeningen hørende kommuner - dog  

 bortset fra kommuner, der tidligere har været medlemmer af Foreningen af  

 Kommuner i Københavns Amt - i overensstemmelse med princippet i afgørelsen  

 for så vidt angår Viborg kommune.
 4. Kommunernes Landsforening tilpligtes for delagtighed i de begåede  

 overenskomstbrud at betale en efter rettens skøn fastsat bod.
De indklagede har principalt påstået frifindelse, subsidiært har de ad klagernes påstand 1 påstået størrelsen af klagerens  

 krav afgjort ved sædvanlig fagretlig behandling, og ad klagernes påstand 3  

 påstået frifindelse mod at indklagede Kommunernes Landsforening for de nævnte  

 kommuner anerkender, at efterbetalingskrav vil kunne rejses af klageren for  

 de af den mellem parterne pr. 8. april 1988 afsagte voldgiftskendelse  

 omhandlede og ikke allerede erlagte ydelser for holddriftsarbejde for tiden  

 efter det tidspunkt, fra hvilket Viborg Kommune i henhold til Arbejdsrettens  

 dom tilpligtes at efterbetale sådanne ydelser, idet det henskydes til  

 sædvanlig fagretlig behandling at fastsætte størrelsen af sådanne krav.
 SAGSFREMSTILLING:
Efter mæglingsmøde den 1. september 1986 og begæring om faglig voldgift  

 den 19. december 1986 blev der den 11. februar 1988 indgivet klageskrift til  

 faglig voldgift med påstand om, at hjemmehjælpere ansat i Odense kommune har  

 ret til betalt frihed, hvis de arbejder i holddrift.
I klageskriftet blev der  

 taget forbehold for senere krav om efterbetaling.
 Ved opmandskendelse af 8. april 1988 blev Kommunernes Landsforening for  

 Odense kommune pålagt at anerkende, at bestemmelser, der svarede til aftaler,  

 der havde været gældende i hvert fald siden 1971, i overenskomst mellem  

 Kommunernes Landsforening og Husligt Arbejder Forbund, medførte, at  

 hjemmehjælpere, der arbejdede i holddrift, havde ret til betalt frihed efter  

 overenskomstens regler.
 Husligt Arbejder Forbund, Odense, og Odense kommune enedes derefter - dog  

 med forbehold fra Husligt Arbejder Forbund - om, at der skulle ske  

 efterregulering fra den 1. april 1985.
 Under et møde den 14. oktober 1988 og et fællesmøde den 19. juni 1989  

 konstaterede Kommunernes Landsforenings og Husligt Arbejder Forbunds  

 repræsentanter, at der ikke kunne opnås enighed om ikrafttrædelsestidspunktet  

 for den ordning, der var fastslået ved opmandskendelsen.
 Arbejdsretssag blev derefter anlagt den 20. november 1990.
 PARTERNES ARGUMENTER:
Der er enighed mellem parterne om, at der om det omtvistede spørgsmål  

 gælder samme regler for alle kommuner, der hører under Kommunernes  

 Landsforening, og som ikke tidligere har været medlemmer af Foreningen af  

 Kommuner i Københavns Amt.
Der er også enighed om, at krav på efterregulering  

 er omfattet af lov nr. 274 af 22. december 1908 om forældelse af visse  

 fordringer.
Til støtte for påstandene har klagerne anført, at arbejdstagerne som  

 udgangspunkt har krav på efterbetaling for hele den periode, hvor  

 overenskomstbestemmelserne har været gældende.
Fortolkningen af  

 bestemmelserne er ikke så tvivlsom, at opmandskendelsen først skal have  

 virkning fra den dag, den blev afsagt.
Såvel forbundet som de enkelte medlemmer har i øvrigt indtil 1986 været i  

 utilregnelig uvidenhed om, at arbejdsgiverne ikke aflønnede i  

 overensstemmelse med overenskomsten.
Klagerne har derfor først fra 1986 været  

 i stand til at gøre deres krav gældende, og ingen del af kravet var derfor -  

 jfr. 1908-lovens § 3 - forældet, da arbejdsretssagen blev anlagt den 20.  

 november 1990.
 En eventuel forældelse måtte i øvrigt antages at være afbrudt ved  

 afholdelse af mæglingsmødet den 1. september 1986 eller ved begæringen om  

 faglig voldgift den 19. december 1986 eller senest ved klageskriftet i  

 voldgiftssagen den 11. februar 1988.
Det bestrides, at klagerne efter opmandskendelsen har udvist en  

 passivitet, som skulle kunne medføre, at man har mistet kravet på betydelige  

 efterbetalingsbeløb.
Når der gik lang tid, inden arbejdsretssag blev anlagt,  

 skyldes det bl.a., at de indklagede ikke reagerede på anmodning om  

 fællesmøde.
Opmandskendelsen medførte, at overenskomsten herefter blev fulgt, og det  

 var for klagerne først herefter aktuelt at rejse efterbetalingskrav.
Den  

 omstændighed, at afgørelsen af efterbetalingsspørgsmålet er trukket ud, har  

 ikke medført, at kravet er steget, men kun at arbejdsgiverne har haft  

 renteindtægten af beløbene.
 Arbejdstagernes samlede krav udgør adskillige millioner kroner, og  

 Kommunernes Landsforening bør pålægges en bod, der tager hensyn hertil.
De indklagede har heroverfor anført, at der var tale om en reel  

 fortolkningstvivl, der har sin baggrund i, at hjemmehjælperarbejdet gennem  

 årene har ændret karakter og derved er blevet omfattet af regler, der  

 oprindelig omfattede andre områder.
Klagernes langvarige overvejelser tyder  

 da også på, at man hos forbundet var i tvivl om, hvad der er den rigtige  

 forståelse.
Dette bør medføre, at opmandskendelsen kun får virkning for  

 fremtiden eller tidligst fra den 1. september 1986, hvor klagerne først  

 rejste kravet over for Odense Kommune.
De indklagede havde indtil da med god  

 ret den opfattelse, at man aflønnede efter overenskomsten.
Klagerne har ikke rejst efterbetalingskravet uden unødigt ophold efter  

 opmandskendelsen, men har ladet gå ca. 1/2 år før fællesmøde og derefter ca.  

 1 1/2 år før sagsanlæg ved Arbejdsretten.
Dette er et yderligere argument  

 for, at kendelsen ikke bør få tilbagevirkende kraft.
 Da alle arbejdsgivere praktiserede reglerne på samme måde, kunne klagerne  

 nemt have konstateret deres eventuelle krav, og forældelse må derfor regnes  

 fra kravenes forfaldstid, idet 1908-lovens § 3 ikke kan bevirke nogen  

 udskydelse.
 Da klagerne først ved klageskriftet den 20. november 1990 i  

 arbejdsretssagen har formuleret et efterbetalingskrav, er dette det første  

 retlige skridt, der kan have afbrudt forældelse, og klagerne kan derfor under  

 ingen omstændigheder få medhold i efterbetalingskrav for tiden forud for den  

 20. november 1985.
 Den berettigede tvivl, der er om efterbetalingskravene, må medføre, at der  

 i hvert fald ikke pålægges nogen bod.
 ARBEJDSRETTENS PRÆMISSER OG KONKLUSION:
 De aftalebestemmelser, hvis rette forståelse blev afgjort ved  

 opmandskendelsen af 8. april 1988, kunne ganske vist navnlig på grund af  

 forholdene ved deres tilblivelse give anledning til fortolkningstvivl, men  

 dette kan efter Arbejdsrettens opfattelse ikke medføre, at opmandskendelsen  

 kun skal have virkning for tiden efter voldgiftssagen.
 Det er herefter afgørende for sagen, i hvilket omfang klagernes krav er  

 forældet.
 Arbejdsretten finder ikke grundlag for at give klagerne medhold i, at de  

 indtil 1986 på grund af utilregnelig uvidenhed har været ude af stand til at  

 gøre deres ret gældende, således at forældelsesfristen i overensstemmelse med  

 § 3 i 1908-loven først skulle regnes fra dette år.
 Klagernes forbehold for senere krav om efterbetaling i klageskriftet af  

 11. februar 1988 er ikke uden unødigt ophold forfulgt ved Arbejdsretten eller  

 faglig voldgift og kan allerede af den grund ikke antages at have afbrudt  

 kravenes forældelse.
 Ved anlæg af denne sag ved Arbejdsretten den 20. november 1990 har  

 klagerne påstået deres efterbetalingskrav fastslået og således afskåret  

 forældelse af alle krav, der forfaldt efter den 20. november 1985. Krav, der  

 forfaldt før denne dato, er derimod forældet, jfr. § 2 i 1908-loven.
 Det er ikke for Arbejdsretten godtgjort, at klagerne efter  

 opmandskendelsen har udvist en passivitet, der kunne begrunde, at de krav,  

 der nu er rejst for Arbejdsretten, var bortfaldet.
 Tvisten mellem parterne om virkningstidspunktet for opmandskendelsen  

 findes at være af så tvivlsom karakter, at der ikke er grundlag for at  

 pålægge nogen af de indklagede bod.
 Herefter frifindes de indklagede for påstand 1 og 4, mens klagernes  

 subsidiære påstand 2 og påstand 3 tages til følge som nedenfor bestemt.
 T h i k e n d e s f o r r e t :
 Indklagede Viborg Kommune tilpligtes at anerkende, at der for perioden 20.  

 november 1985 til 31. marts 1988 skal ske efterregulering af hjemmehjælperes  

 løn i overensstemmelse med opmandskendelse af 8. april 1988.
 Indklagede Kommunernes Landsforening tilpligtes at anerkende, at der i de  

 øvrige kommuner under landsforeningen, dog bortset fra kommuner, der  

 tidligere har været medlemmer af Foreningen af Kommuner i Københavns Amt, for  

 tiden efter den 20. november 1985 skal ske efterregulering af hjemmehjælperes  

 løn i overensstemmelse med opmandskendelse af 8. april 1988.
 Det henskydes til sædvanlig fagretlig behandling at fastsætte kravenes  

 størrelse.
 I øvrigt frifindes de indklagede for klagernes påstande.
 I sagsomkostninger skal indklagede Kommunernes Landsforening betale 2.000  

 kr. til Arbejdsretten.
 (* 1) Henvisninger: Per Jacobsen s.530, Illum s. 152, K. 89.340, K. 9628  

 (A 1983, s.93).
