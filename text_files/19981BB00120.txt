Fremsat den 13. april 1999 af Søren Kolstrup&nb  

 sp;(EL) og Jette Gottlieb (EL) Forslag til folketingsbeslutning om elevers og studerendes rettigheder Folketinget pålægger regeringen at  

 fremsætte lovforslag m.v., der fastsætter en række basale  

 fysiske og demokratiske rettigheder for elever og studerende.
Rettighederne  

 skal sikre elever og studerende demokratisk indflydelse og ordentlige  

 fysiske, pædagogiske og økonomiske rammer i form af bl.a. gratis  

 uddannelse og tidssvarende undervisningsmateriale og udstyr.
Bemærkninger til forslaget Demokratiet i de danske  

 uddannelsesinstitutioner blev voldsomt svækket op gennem 80'erne og  

 begyndelsen af 90'erne.
Udgangspunktet for det demokrati, som havde udviklet sig  

 på uddannelsesstederne, var de mennesker, der færdedes på  

 uddannelsesinstitutionen hver dag - lærere og elever.  

 Arbejdspladsdemokrati var det mål, som forskellige organisationer  

 stræbte efter.
Elevernes muligheder for indflydelse var langt fra  

 tilstrækkelige, men eleverne havde gennem deres bevægelser  

 kæmpet sig til flere rettigheder.
De demokratiske strukturer for  

 lærere og elever blev sat under pres gennem en række  

 ændringer i styringen af uddannelsesinstitutionerne i Danmark.
Indførelsen af skolebestyrelser i folkeskolen i  

 1987 satte nye standarder for demokratiet i den danske uddannelsesverden.  

 Magten blev koncentreret hos skolens leder - inspektør eller rektor -  

 som fik ansvar for det pædagogiske område, og i øvrigt  

 magt som en enevældig høvding.
De overordnede rammer skulle  

 besluttes i en bestyrelse, hvor personer uden for skolen   det være sig  

 forældre eller andre   som udgangspunkt havde flertal.
 De nye standarder med en koncentration af magt omkring  

 lederen og etablering af bestyrelser satte sig igennem i resten af  

 uddannelsessystemet, eksempelvis gymnasieloven fra 1989, og kronen på  

 værket, universitetsloven fra 1992, der effektivt rullede det  

 tilkæmpede demokrati i universiteterne tilbage.
Konsekvenserne af det demokratiske tab kan være  

 ganske store.
I Danmarks Lærerforenings medlemsundersøgelse fra  

 1996 beskrives, hvordan de nye ledelsesformer har medført tab af  

 indflydelse for lærerne og dermed manglende engagement og  

 pædagogisk udvikling i folkeskolen.
Afviklingen af tankerne om arbejdspladsdemokrati har  

 også ramt eleverne hårdt.
Elever bliver ofte reduceret til Demokrati er en uhyre vigtig del af uddannelsessystemet,  

 som en værdi der indgår i uddannelsen, således at unge  

 gennem direkte deltagelse og indflydelse medvirker i en demokratisk proces.  

 Demokrati er også med til at skabe motivation og engagement, idet  

 indflydelse og forståelse for den undervisning, man deltager i, ofte  

 skaber motivation og engagement i undervisningen, hvorved indlæringen  

 forøges.
Enhedslisten ønsker at sikre  

 elever/kursister/studerende basale rettigheder, mens de er i det danske  

 uddannelsessystem.
Vi ønsker at definere minimumskrav til de forhold,  

 som uddannelsessøgende skal have, så der er gode rammer for at  

 uddanne sig i Danmark.
Som et første skridt fremsætter Enhedslisten  

 herved forslag om basale rettigheder for elever i det danske  

 uddannelsessystem.
Vi tager fat på de grundlæggende krav til  

 indflydelse og fysiske rammer, men ikke - i denne omgang - på det  

 faglige og pædagogiske indhold af uddannelserne.
 Som elev/kursist/studerende på en uddannelse i  

 Danmark har man ret til:
indflydelse i hverdagen.
Undervisningen skal demokratiseres,  

 så der bliver reel mulighed for at eleverne kan tilrettelægge  

 undervisningen i fællesskab med lærerne.
I dag er der i  

 bekendtgørelserne for undervisning indskrevet paragraffer, der i  

 folkeskolen handler om samarbejde og inddragelse af eleverne i videst muligt  

 omfang.
På de gymnasiale uddannelser skal lærerne  

 præsentere en halvårsplan for eleverne.
Enhedslisten  

 ønsker de eksisterende paragraffer strammet op, så der bliver  

 tale om kontinuerlig og reel elevindflydelse i undervisningen.
Det kan  

 være i form af en obligatorisk planlægningsuge i begyndelsen af  

 skoleforløbet, hvor elever og lærere sammen planlægger  

 årets forløb, klassens time kan genindføres,  

 således at der bliver en ugentlig time, hvor der er mulighed for  

 klassen til at diskutere og evaluere på undervisningen og dagligdagen.  

 Man kan f.eks. gøre det obligatorisk at lave elev/lærerteam  

 (foreslået af bl.a.
Danske Gymnasieelevers Sammenslutning), hvor  

 lærere og elever sammen - tværfagligt - tilrettelægger  

 undervisningen.
Hvis inddragelse af elever i tilrettelæggelse af  

 undervisningen skal være reel, så skal rammerne for inddragelse  

 beskrives, således at man ude på den enkelte skole har mulighed  

 for at henvise til lovgivningen.
De stramme fagbeskrivelser skal  

 afløses af mere rummelige fagbeskrivelser.
6 m3 pr. person.
Undervisningsministeriets eget  

 bygningsreglement fra 1995 fastsætter en minimumsvolumen på 6  

 m3 pr person i et klasseværelse.
Det betyder, at  

 klassekvotienten på uddannelserne må nedsættes, så  

 disse krav overholdes.
ordentlige fysiske rammer.
Skolebygningerne skal bygges  

 om, så også lokalerne er tidssvarende.
Det vil f.eks. sige  

 grupperum, så det bliver muligt at arbejde i grupper uden at skulle  

 besætte fællesarealerne, samt edb-adgang i alle lokaler, så  

 det bliver praktisk muligt at integrere informationsteknologi i  

 undervisningen osv. osv.
at være på et hold, hvor man ikke bliver overset.  

 Når der er for mange elever på for lidt plads bliver muligheden  

 for, at eleverne får den nødvendige differentierede undervisning  

 ikke særlig stor.
Desuden viser en  

 arbejdsmiljøundersøgelse fra København, at der er  

 sammenhæng mellem elevernes sundhed og antallet af personer i en klasse  

 - altså at mange elever i klassen giver flere sygdomme.
Derfor er det  

 vigtigt med små holdstørrelser.
Enhedslisten mener, at der i  

 traditionel klasseundervisning på de bogligt orienterede uddannelser  

 maksimalt må være 22 elever på et hold, at der på  

 erhvervsuddannelsernes praktiske undervisning skal være  

 holdstørrelse på ca. 8, samt at forelæsninger på  

 videregående uddannelser må reguleres efter de fysiske rammer,  

 som auditorierne har.
Dvs. at der maksimalt må være det antal  

 studerende, der oprindelig er beregnet plads til, uden ekstra brug af stole  

 og lign.
tidssvarende undervisningsmaterialer og udstyr.
Undervisningsmaterialer skal være tidssvarende.
På grund af  

 den almindelige udsultning af alle uddannelser i de sidste 10-15 år er  

 en stor del af undervisningsmaterialet forældet, bøgerne  

 hænger i laser, og kopier er almindelige i undervisningen.
Der skal -  

 selvfølgelig - afsættes de nødvendige midler til at  

 bringe undervisningsmaterialerne op på et tidssvarende niveau.
På  

 erhvervsuddannelserne er det vigtigt, at maskinel, der bruges i  

 undervisningen, er lige så tidssvarende som det maskinel, der faktisk  

 er i brug på arbejdsmarkedet.
Samtidig skal der investeres i  

 informationsteknologi, så de nødvendige tidssvarende maskiner  

 fysisk er til rådighed, og lærerne skal efteruddannes som  

 forudsætning for, at informationsteknologi bliver integreret i den  

 daglige undervisning.
en gratis uddannelse. Økonomi må aldrig  

 være en grund til ikke at tage en uddannelse eller få det fulde  

 udbytte af den uddannelse, man er i gang med.
Vi ønsker derfor gratis  

 undervisningsmaterialer i hele uddannelsessystemet samtidig med, at det skal  

 være muligt for alle at deltage i undervisningsrelevante  

 ekskursioner.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om elevers og  

 studerendes rettigheder.
(Beslutningsforslag nr.
B 120).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
