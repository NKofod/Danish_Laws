§ 1.  Som led i aftalen om finansloven for 1997  

 opfordres statens institutioner til, at leverandørers uddannelses- og  

 oplæringsindsats for unge indgår som kontraktvilkår i forbindelse med indkøb  

 og udbud.
Anvendelsesområdet for opfordringen er statens udbud og  

 udlicitering af varer, tjenesteydelser og bygge- og anlægsopgaver, jf. dog §  

 4, stk. 3.
 § 2.  Opfordringen omfatter alle institutioner, som er  

 optaget på finansloven samt selvejende institutioner, som får dækket 50 pct.  

 og derover af driftsudgifterne ved tilskud fra staten.
 § 3.  Gruppen af unge defineres som ansatte under 25  

 år.
§ 4.  Ved kontraktvilkår forstås et krav, der af  

 institutionen i udbudsmaterialet stilles til leverandørerne og som indgår i  

 specifikationen af den udbudte opgave, jf. f.eks.
Finansministeriets  

 cirkulære af 1. marts 1994, § 13, med tilhørende vejledning.
Kontraktvilkår  

 er omtalt i Europa-Kommissionens Meddelelse om offentlige kontrakter af 22.  

 september 1989 (KOM(89) 400). Denne meddelelse er optrykt i Europæisk  

 Fællesskabers Tidende, Nr.
C 311/7 af 12.12.1989.
Stk. 2.  Når uddannelses- og oplæringsindsats for unge  

 indgår som kontraktvilkår, specificerer institutionen som del af  

 udbudsmaterialet passende krav til leverandørernes nuværende eller planlagte  

 uddannelses- og oplæringsindsats for unge.
Som eksempler herpå kan angives,  

 at andelen af beskæftigede unge under 25 år eller antallet af skriftlige  

 aftaler om unges uddannelse og oplæring som led i ansættelsen skal være på et  

 nærmere angivet niveau, der må anses for rimeligt ud fra leverandørernes  

 forudsætninger, herunder gældende regler og kollektive aftaler.
Stk. 3.  Kontraktvilkåret skal konkret udformes således,  

 at det sidestiller nationale og udenlandske leverandører.
Institutionen bør  

 derfor være særlig opmærksom på udformningen af kontraktvilkåret i  

 forbindelse med vareindkøb, jf. i øvrigt den i stk. 1 nævnte Meddelelse.
§ 5.  Inddragelse af oplærings- og  

 uddannelsesindsatsen som kontraktvilkår skal ske under hensyn til de til  

 enhver tid gældende regler om udbud, udlicitering og offentlige indkøb.
De  

 nuværende EU-regler er angivet i Rådsdirektiv nr. 93/36/EØF af 14. juni 1993  

 (Indkøbsdirektivet), Rådsdirektiv nr. 93/37/EØF af 14. juni 1993 (bygge- og  

 anlægsdirektivet), Rådsdirektiv nr. 93/38/EØF af 14. juni 1993  

 (Forsyningsvirksomhedsdirektivet), og Rådsdirektiv nr. 92/50/EØF af 18. juni  

 1992 (Tjenesteydelsesdirektivet).
 § 6.  Som led i den almindelige vejledning i  

 statsinstitutioners anvendelse af reglerne om udbud og udlicitering, vil  

 Økonomistyrelsen ligeledes vejlede i anvendelsen af dette cirkulære, jf. i  

 øvrigt § 4, stk. 1.
 § 7.  Cirkulæret træder i kraft den 15. maj 1997.
