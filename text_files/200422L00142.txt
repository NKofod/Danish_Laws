Fremsat den 5. april 2005 af Kamal Qureshi (SF),  

 Pernille Vigsø Bagge (SF),  

 Anne Baastrup (SF) og Ole Sohn (SF) Forslag til Lov  

 om ændring af lov om registreret partnerskab (Ligestilling  

 mellem registrerede partnerskaber og heteroseksuelle ægteskaber med hensyn  

 til  

  

 fremmedadoption af danske og udenlandske børn) § 1 I lov om registreret partnerskab, jf. lov nr. 372 af 7.  

 juni 1989, som senest ændret ved lov nr. 446 af 9. juni 2004, foretages  

 følgende  

 ændringer:
 1.  

  

 § 4, stk. 1,  

  

 ophæves, og i stedet indsættes:
»Adoptionslovens  

 regler om ægtefæller finder anvendelse på det registrerede partnerskab.
Dog  

 kan  

 et registreret par kun adoptere udenlandske børn, såfremt der foreligger en  

 bilateral aftale mellem det pågældende donorland og adoptionsmyndighederne i  

 Danmark om adoption til par i registreret partnerskab.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lovforslaget er en uændret genfremsættelse af lovforslag nr.
L  

 93 fra 2002-03. Se Folketingstidende 2002-03, forhandlingerne side 3620, 9188  

 og 9348, tillæg A side 2044 og 2046 og tillæg B side 1167.
Lovforslaget har til hensigt at ligestille homoseksuelle par,  

 der har indgået registreret partnerskab, med heteroseksuelle ægtepar med  

 hensyn  

 til fremmedadoption af danske og udenlandske børn.
I forbindelse med adoption  

 af udenlandske børn skal det imidlertid være en forudsætning, at der er  

 indgået  

 en bilateral aftale mellem de danske adoptionsmyndigheder og de pågældende  

 donorlande  

 om, at børn kan adopteres til par i registreret partnerskab.
Folketingets vedtagelse af loven om registreret partnerskab i  

 1989 blev et gennembrud for homoseksuelles vilkår i Danmark.
Loven har på  

 mange  

 områder sikret ligestilling mellem homoseksuelle par, der har indgået  

 registreret partnerskab, og heteroseksuelle par, der har indgået ægteskab.
På  

 nogle væsentlige områder har homoseksuelle i registreret partnerskab ikke  

 opnået de samme rettigheder, særlig med hensyn til børn.
I 1999 tog  

 Folketinget  

 fat på lempelser i lovens undtagelsesbestemmelser, idet man vedtog en ændring  

 af loven, der bl.a. gjorde stedbarnsadoption mulig (lov nr. 360 af 2. juni  

 1999). Med denne noget forsigtige anerkendelse af homoseksuelle forældre vil  

 det være fornuftigt nu at tage skridtet fuldt ud og gennemføre en lovgivning,  

 der også giver homoseksuelle ret til fremmedadoption af både danske og  

 udenlandske børn.
Der hersker ingen tvivl om, at homoseksuelle er lige så egnede  

 som heteroseksuelle til at varetage forældrerollen og til at give børn et  

 stabilt hjem og den nødvendige kærlighed og omsorg.
Det er derfor i barnets  

 interesse, at det ikke fratages muligheden for en opvækst i en god og tryg  

 familie, blot fordi familieformen ikke svarer til en traditionel  

 kernefamilie.
Storbritannien og Sverige har for nylig vedtaget en lovgivning,  

 der sikrer homoseksuelle par ret til adoption.
Forud for den svenske  

 beslutning  

 gennemførte det svenske justitsministerium i 2001 en omfattende undersøgelse  

 af, hvorvidt homoseksualitet er en omstændighed, der sagligt kan begrunde  

 særbehandling i forbindelse med retligt forældreskab.
I undersøgelsens  

 sammenfatning af resultaterne hedder det bl.a.)  

  

 )/  

 :
»Den samlada forskningen  

 visar att barn med homosexuella föräldrar har utvecklats psykologiskt och  

 socialt på liknande sätt som de barn de jämförts med.
Inga skillnader har  

 heller fremkommit vad gäller barnens könsutveckling.
För en del barn kan det  

 i  

 vissa skeenden av uppväxten uppstå konflikter som är relaterade till  

 föräldrarnas homosexuella läggning.
Det handlar främst om att de i tidliga  

 tonåren kann uppleva föräldrarnas homosexuella läggning problematisk sett i  

 relation till kamratgrupper och jämnåriga.
Forskningen visar att barns  

 förmåga  

 att hantera sådanna konflikter är beroende av hur relationen är till  

 föräldrarna.
Barn som växer upp i en kärleksfull miljö där barnet står i  

 centrum for föräldrarnas kärlek och omsorg har goda förudsättninger att  

 hantera  

 kriser och konflikter av detta slag.« Selv om der ikke er gennemført tilsvarende danske undersøgelser,  

 vil man uden videre kunne forvente samme resultater i Danmark som i Sverige,  

 da  

 landene i mange henseender ligner hinanden.
 Det er væsentligt at bemærke, at lovforslaget  ud over at sikre  

 homoseksuelles ret til at adoptere  også har en stor signalværdi, idet  

 familier med homoseksuelle forældre anerkendes og accepteres i lovgivningen.  

 Lovforslaget sender således et klart og tydeligt signal om, at mangfoldighed  

 i  

 familieformerne er ønskelig i det danske samfund.
Bemærkninger til lovforslagets enkelte bestemmelser Til § 1 Efter § 4, stk. 1, i lov om registreret partnerskab  

 finder adoptionslovens regler om ægtefæller ikke anvendelse på det  

 registrerede  

 partnerskab.
Dog kan en registreret partner adoptere den anden partners barn,  

 medmindre der er tale om et adoptivbarn fra et andet land.
Efter den foreslåede § 1 skal  

 a  

 doptionslovens regler om ægtefæller fremover finde anvendelse  

 på det registrerede partnerskab.
Dog kan et registreret par kun adoptere  

 udenlandske børn, såfremt der foreligger en bilateral aftale mellem det  

 pågældende donorland og adoptionsmyndighederne i Danmark om adoption til par  

 i  

 registreret partnerskab.
Til § 2 Det foreslås, at loven træder i kraft hurtigst muligt,  

 dvs. dagen efter bekendtgørelsen i Lovtidende.
Skriftlig fremsættelse Kamal Qureshi  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om registreret partnerskab. (Ligestilling mellem registrerede  

 partnerskaber og heteroseksuelle ægteskaber med hensyn til fremmedadoption af  

 danske og  

  

 udenlandske børn).
(Lovforslag nr.
L 142).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget I lov om registreret partnerskab, jf. lov nr. 372 af 7.  

 juni 1989, som senest ændret ved lov nr. 446 af 9. juni 2004, foretages  

 følgende ændringer:
 § 4, stk. 1.  

  

 Adoptionslovens  

 regler om ægtefæller finder ikke anvendelse på det registrerede partnerskab.  

 Dog kan en registreret partner adoptere den anden partners barn, medmindre  

 der er tale om et adoptivbarn fra et andet land.
 1.  


  

 § 4, stk. 1,  

  

 ophæves, og i stedet indsættes:
»Adoptionslovens regler om ægtefæller finder anvendelse  

 på det registrerede partnerskab.
Dog kan et registreret par kun adoptere  

 udenlandske børn, såfremt der foreligger en bilateral aftale mellem det  

 pågældende donorland og adop-tionsmyndigheder i Danmark om adoption til par i  

 registreret partnerskab.« )/ Betänkande från  

 Kommittén om barn i homosexuella familjer, SOU 2001, side 15.
