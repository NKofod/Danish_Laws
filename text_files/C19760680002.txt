 I medfør af § 7 i lov nr. 173 af 28. april 1971 om kongelig udnævnelse og  

 åremålsansættelse af visse tjenestemænd, jfr. § 45, stk. 1, i lov nr. 291 af  

 18. juni 1969 om tjenestemænd staten, folkeskolen og folkekirken aftales  

 følgende:
Lønvilkårene § 1.  Lønnen til en person, der ansættes som  

 skolekonsulent på åremål i folkeskolen, fastsættes på grundlag af lønrammer  

 og tillæg i lønnings- og klassificeringsloven af 1969 med senere ændringer,  

 således at klassificering i lønramme sker i henhold til  

 undervisningsministeriets cirkulære af 2. november 1971 om normering og  

 klassificering af visse tjenestemandsstillinger i folkeskolen med eventuelle  

 senere ændringer.
Stk. 2.  Ved besættelse på åremål forhøjes lønnen ifølge  

 den for varig ansættelse gældende klassificering med de i §§ 2-4 nævnte  

 procenter.
Den beregnede forhøjelse ydes i form af et særligt tillæg.
 § 2.  Til personer, der allerede er varigt ansat som  

 tjenestemænd i folkeskolen, udgør forhøjelsen fra 10 til 15 pct. under hensyn  

 til åremålets længde.
 Stk. 2.  De i stk. 1 nævnte procenter kan forhøjes eller  

 nedsættes under hensyn til forholdene i øvrigt.
 § 3.  For personer, der ved ansættelsen på åremål er  

 ansat i folkeskolen på anden måde end som tjenestemand eller ansat i staten  

 eller folkekirken, kan aftales en forhøjelse med indtil 25 pct., afhængig af  

 åremålets længde og forholdene i øvrigt.
 Stk. 2.  Såfremt de pågældende samtidig med ansættelsen  

 på åremål ansættes varigt som tjenestemænd i folkeskolen, gælder reglerne i §  

 2.
 § 4.  Såfremt den person, der ansættes på åremål, ikke  

 forud herfor er ansat i staten, folkeskolen eller folkekirken, kan der  

 aftales en forhøjelse af lønnen i forhold til varig ansættelse med indtil 25  

 pct., afhængig af åremålets længde og forholdene i øvrigt.
 § 5.  I de i § 3, stk. 1, og § 4 nævnte tilfælde  

 fastsættes forhøjelsen desuden under hensyn til beregningen af  

 pensionsalderen i henhold til § 9 i nævnte lov af 28. april 1971.
Placering af varigt ansatte tjenestemænd i  

 folkeskolen efter § 6.  Den tid, i hvilken en varigt ansat tjenestemand  

 i folkeskolen har været ansat i en åremålsstilling som skolekonsulent,  

 medtages ved beregningen af lønancienniteten ved genindtræden i tidligere  

 ansættelse, jfr. § 7, stk. 2, i lov af 28. april 1971.
Timereduktion til varigt ansatte  

 tjenestemænd i folkeskolen efter § 7.  Efter åremålsansættelsens ophør bevarer den  

 varigt ansatte tjenestemand i folkeskolen samme timereduktion som under  

 åremålsansættelsen i en periode svarende til 1 måned for hvert års  

 åremålsansættelse.
Såfremt timereduktionen under åremålsansættelsen ikke har  

 været konstant, ydes i nævnte periode reduktion med det maksimalt opnåede  

 antal timer.
Timereduktionen kan omregnes forholdsmæssigt til et skoleår.
 § 8.  Der kan som regel ikke tillægges tjenestemænd,  

 der har timereduktion i henhold til § 7, overtimer i fast skema.
 Stk. 2.  Tillægges der undtagelsesvis sådanne  

 tjenestemænd overtimer, ydes der ikke betaling herfor, men de pågældende  

 timer vil kunne indregnes i tjenestemandens pligtige undervisningstimetal på  

 et senere tidspunkt i skoleåret eller eventuelt i et følgende skoleår.
Særregel vedrørende varigt ansatte  

 tjenestemænd i folkeskolen, der § 9.  Såfremt en varigt ansat tjenestemand i  

 folkeskolen åremålsansættes i en anden primærkommune end den, hvori den  

 pågældende var varigt ansat, ansætter den åremålsansættende primærkommune  

 samtidig den pågældende tjenestemand varigt.
Særregel vedrørende personer, der ikke er  

 varigt ansatte tjenestemænd § 10.  Efter åremålsansættelsens ophør kan der,  

 medmindre forholdene taler herimod, tillægges personer, der ikke er  

 tjenestemænd i folkeskolen eller ikke samtidig med ansættelsen på åremål  

 ansættes varigt som tjenestemænd i folkeskolen, indtil 1 måneds  

 tjenestefrihed for hvert års åremålsansættelse.
 Stk. 2.  En undervisningsfri periode umiddelbart før  

 åremålsansættelsens ophør fradrages i den tjenestefri periode.
 Stk. 3.  Perioden regnes umiddelbart fra  

 åremålsansættelsens ophør.
 § 11.  Under tjenestefriheden oppebærer varigt ansatte  

 statstjenestemænd eller tjenestemænd i folkekirken løn svarende til lønnen  

 for den varige ansættelse.
 Stk. 2.  Personer, der ikke er varigt ansat, oppebærer  

 samme som under åremålsansættelsen.
Ikrafttrædelsesbestemmelser § 12.  Aftalen har virkning for åremålsansættelser,  

 der finder sted efter denne aftales underskrivelse.
 København, den 18. november 1976.
Danmarks Lærerforening Jørgen Jensen Finansministeriet P.
M.
V.
