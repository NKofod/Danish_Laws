Beretning afgivet af Kommunaludvalget den 31.  

 maj 2001 Beretning over Forslag til folketingsbeslutning om udvidelse  

 af udenlandsdanskeres valgret [af Lene Espersen (KF),  

 Else Winther Andersen (V),  

 Poul Nødgaard (DF), Arne Melchior (CD),  

 Inge Refshauge (DMF), Mogens Andreasen (UP),  

 Kim Behnke (UP), Frank Dahlgaard (UP),  

 Ole Donner (UP),  

 Thorkild B.
Fransgaard (UP) og Kirsten&nbsp  

 ;Jacobsen (UP)] 1. Udvalgsarbejdet Beslutningsforslaget blev fremsat den 13. marts 2001 og  

 var til 1. behandling den 6. april 2001. Beslutningsforslaget blev efter 1.  

 behandling  henvist til behandling i Kommunaludvalget.
Møder Udvalget har behandlet beslutningsforslaget i 5  

 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Valgretsforeningen i Danmark.
Indenrigsministeren  

 har over for udvalget kommenteret den skriftlige henvendelse.
Deputationer Endvidere har Valgretsforeningen i Danmark over for  

 udvalget redegjort for sin holdning til beslutningsforslaget.
Spørgsmål Udvalget har stillet 3 spørgsmål til  

 indenrigsministeren til skriftlig besvarelse, som denne har besvaret.
2. Politiske bemærkninger Udvalget finder, at der bl.a. som følge af  

 samfundsudviklingen er behov for at undersøge mulighederne for ved en  

 ændring af folketingsvalglovens § 2 at udvide udenlandsdanskeres  

 mulighed for at have valgret til Folketinget.
Internationaliseringen har i  

 stadigt stigende omfang øget mobiliteten over landegrænserne  

 samtidig med, at de forbedrede kommunikationsmuligheder, IT-teknologien  

 giver, har øget mulighederne for uanset udlandsophold at opretholde et  

 tilhørsforhold til det danske samfund.
Internationaliseringen har  

 samtidig påvirket andre forhold som f.eks. opfattelsen af  

 statsborgerskab og skattepligtsland.
Det er derfor vigtigt, at den danske  

 lovgivning, herunder reglerne for tildeling af valgret, så vidt muligt  

 udformes på en sådan måde, at der tages hensyn til denne  

 udvikling.
På den anden side finder udvalget, at de  

 grænser for lovgivningsmagten, som grundlovens § 29 fastsætter,  

 naturligvis må respekteres.
Det må således sikres, at de  

 personer med dansk indfødsret, der ved lov tildeles valgret til  

 Folketinget, må anses for at have fast bopæl i riget og dermed  

 opfylder betingelsen herom i grundlovens § 29, stk. 1. I den forbindelse har  

 udvalget hæftet sig ved, at det fremgår af Justitsministeriets  

 udtalelse om fortolkningen af udtrykket »fast bopæl i riget« i  

 grundlovens § 29, stk. 1, som indenrigsministeren den 3. april 2001 har sendt  

 til udvalget (B 144   bilag 4   optrykt i beretningens bilag 4), at der  

 må tages udgangspunkt i en vurdering af, om forslag på dette  

 område vil indebære en udvidelse af større  

 rækkevidde, eller om der er tale om en udvidelse af mere marginal eller  

 justerende karakter.
Udvalget finder derfor, at der er grund til at  

 afdække, hvilke udvidelser af valgretten for personer med dansk  

 indfødsret, der opholder sig i udlandet, der vil kunne ske inden for  

 grundlovens rammer.
Som følge af de principielle  

 statsforfatningsretlige og politiske spørgsmål, der er knyttet  

 til spørgsmålet om valgret til Folketinget, finder udvalget, at  

 det vil være hensigtsmæssigt, at udvalget  nedsætter et  

 underudvalg, der får til opgave at afdække dette  

 spørgsmål.
 Som formand for underudvalget udpeges ordføreren  

 for forslagsstillerne, Lene Espersen (KF). Desuden består underudvalget  

 af en kommunaludvalgsordfører fra hvert af følgende partier: S,  

 V, SF, DF, CD, RV, EL,  KRF og Thorkild Fransgaard (UP). Underudvalget vil  

 således bestå af ti medlemmer inklusive formanden.
 Indenrigsministeren har over for udvalget tilkendegivet,  

 at teknisk ekspertise fra Valgretsnævnet og andre eksperter vil blive  

 stillet til rådighed for underudvalget.
 Udvalget vil søge Præsidiet om et  

 dispositionsbeløb for at give underudvalget mulighed for at få  

 udarbejdet udredninger, afholde høringer, foretage besøgsrejser  

 eller lignende.
 Underudvalget afslutter sine undersøgelser og  

 drøftelser med at udarbejde et udkast til en udvidet beretning med  

 henblik på, at Kommunaludvalget kan afgive denne inden udgangen af  

 september 2001. Kommunaludvalgets sekretær er sekretær for  

 underudvalget.
 Bilag til beretningen:
 Bilag 1: Bilagsoversigt over bilag omdelt på B  

 144.
 Bilag 2: Spørgsmål 1 til indenrigsministeren  

 og dennes svar herpå (B 144   bilag 3).
 Bilag 3: Spørgsmål 2 til indenrigsministeren  

 og dennes svar herpå (B 144   bilag 9).
 Bilag 4: Spørgsmål 33 på alm. del til  

 indenrigsministeren og dennes svar herpå (B 144   bilag 4).
P. u. v.  

 Knud Erik Kirkegaard  

 formand Bilag 1 Oversigt over bilag vedrørende B 144 Bilagsnr.
Titel 1 Henvendelse af 22/3-01 fra Valgretsforeningen i Danmark 2 Spm. 1 om kommentar til henvendelse af 22/3-01 fra Valgretsforeningen i  

 Danmark, til indenrigsministeren 3 Svar på spm. 1 om kommentar til henvendelse af 22/3-01 fra  

 Valgretsforeningen i Danmark, fra indenrigsministeren 4 Kopi KOU: Svar på spm. 33, om folketingsvalgloven, fra  

 indenrigsministeren, bilagt bemærkninger fra justitsministeren 5 1. udkast til betænkning 6 Talepapir fra foreningens foretræde for Kommunaludvalget 19/4-01 7 Spm. 2 om, i hvilke tilfælde i tilføjelser til valgloven man  

 fraviger det strikte princip om danske statsborgeres bopælspligt i  

 Danmark som forudsætning for valgret, til indenrigsministeren Spm. 3 om resume af Højesterets dom i Ove Guldberg-sagen samt en  

 vurdering af, hvilke implikationer den kan have for udvidelsen af  

 udenlandsdanskeres adgang til stemmeret, til indenrigsministeren 8 Bidrag til eventuel beretning 9 Svar på spm. 2 om, i hvilke tilfælde i tilføjelser til  

 valgloven man fraviger det strikte princip om danske statsborgeres  

 bopælspligt i Danmark som forudsætning for valgret, fra  

 indenrigsministeren 10 Brev til Folketingets Præsidium vedr. nedsættelse af et udvalg  

 i Folketingets regi med henblik på afklaring af forslaget.
11 Svar på spm. 3 om resume af Højesterets dom i Ove  

 Guldberg-sagen samt en vurdering af, hvilke implikationer den kan have for  

 udvidelsen af udenlandsdanskeres adgang til stemmeret, fra  

 indenrigsministeren 12 Kopi KOU: Bekendtgørelse om optagelse på folketingsvalglisten  

 af personer, der har valgret uanset ophold i udlandet 13 Åbnes for spørgsmål d.d., og der lukkes for  

 spørgsmål den 28. maj 2001 kl. 12.00.
14 Kopi KOU: Beretning fra Valgretsnævnet 1993-1999 15 1. udkast til beretning Bilag 2 Et af udvalgets spørgsmål til  

 indenrigsministeren og dennes svar herpå Spørgsmålet og indenrigsministerens svar  

 herpå er optrykt efter ønske fra Kommunaludvalget.
 Spørgsmål 1:
 Ministeren bedes kommentere henvendelsen af  22. marts  

 2001 fra Valgretsforeningen i Danmark, jf. bilag 1.
 Svar:
1. Det fremgår af henvendelsen fra  

 Valgretsforeningen i Danmark, at Valgretsforeningen er en upolitisk forening  

 stiftet i år 2000 med det formål at arbejde for, at alle personer  

 med dansk indfødsret og med dansk pas skal have valgret til  

 Folketinget, uanset hvor i verden de bor.
Valgretsforeningen er  

 opmærksom på, at en sådan ordning kun kan  

 gennemføres ved en grundlovsændring, idet valgret i  

 medfør af grundlovens § 29, stk. 1, bl.a. er betinget af fast  

 bopæl i riget.
Henvendelsen fra Valgretsforeningen er vedlagt en  

 beskrivelse af foreningens virke og baggrunden herfor, hvori der  

 fremsættes en række argumenter for ved en grundlovsændring  

 at afskaffe bopælskravet eller for ved en ændring af  

 folketingsvalglovens § 2, stk. 2, at udvide kredsen af personer, der anses  

 for at have fast bopæl i riget i relation til betingelserne for valgret  

 til Folketinget.
 Valgretsforeningen henviser bl.a. til, at den  

 gældende lovgivning vedrørende valgret er  

 menneskeretskrænkende og i strid med princippet om arbejdskraftens frie  

 bevægelighed inden for EU.
Justitsministeriet har oplyst, at hverken Den  

 Europæiske Menneskerettighedskonvention eller andre generelle  

 menneskeretskonventioner, som Danmark har tilsluttet sig, indeholder  

 bestemmelser, der forpligter Danmark til at give personer med dansk  

 indfødsret ret til at deltage i valg til Folketinget, uanset at  

 vedkommende ikke har fast bopæl i riget.
EU-traktaterne indeholder  

 heller ikke bestemmelser herom.
Traktaten om oprettelse af Det Europæiske  

 Fællesskab indeholder derimod bestemmelser om valgret og valgbarhed ved  

 kommunale valg og valg til Europa-Parlamentet.
I denne traktats artikel 19  

 (tidligere artikel 8 B) er det således fastsat, at enhver unionsborger,  

 der har bopæl i en medlemsstat, hvor han ikke er statsborger, har  

 valgret og er valgbar ved kommunale valg og valg til Europa-Parlamentet i den  

 medlemsstat, hvor han har bopæl, på samme betingelser som  

 statsborgerne i denne stat.
De nævnte bestemmelser i traktaten om oprettelse af  

 Det Europæiske Fællesskab regulerer alene  

 spørgsmålet om valgret og valgbarhed i bopælslandet for  

 så vidt angår en unionsborger, der har bopæl i en  

 medlemsstat, hvor han ikke er statsborger.
Der er derimod ingen bestemmelser,  

 der regulerer spørgsmålet om valgret og valgbarhed i hjemlandet  

 for en unionsborger, der har bopæl i en anden medlemsstat end  

 hjemlandet.
 2. Henvendelsen fra Valgretsforeningen er endvidere  

 vedlagt fotokopi af artikler i Berlingske Tidende den 8. juli 2000 og i  

 Politiken den 28. september 2000 om manglende valgret til Folketinget for  

 danskere, der flytter til Skåne, men som stadig har deres arbejde i  

 Danmark, de såkaldte grænsegængere.
 Jeg kan hertil oplyse, at kun personer, der er omfattet af  

 folketingsvalglovens § 2, kan anses for at have bevaret fast bopæl i  

 riget i valgretsmæssig henseende uanset udlandsophold.  

 Grænsegængere hører ikke til blandt de persongrupper,  

 afgrænset efter formålet med udlandsopholdet, der direkte er  

 opregnet i folketingsvalglovens § 2. Grænsegængere anses heller  

 ikke for at være omfattet af den særlige sidestillingsregel, der  

 indeholdes i folketingsvalglovens § 2, stk. 2, nr. 6. Det følger af  

 den praksis, der er anlagt af det særlige nævn,  

 Valgretsnævnet, der træffer endelig administrativ  

 afgørelse i sager om udlandsdanskeres valgret.
3. Jeg kan i øvrigt henvise til besvarelsen  

 den 30. april 1996 af Kommunaludvalgets spørgsmål nr. 13 om  

 reglerne med hensyn til valgret for statsborgere bosat uden for moderlandet i  

 de nordiske lande, EU-landene, USA og Canada.
Jeg vedlægger en kopi af  

 besvarelsen (L 73 - bilag 7) af 30. april 1996 af spørgsmål nr.  

 2-9 og 12-14.
4. Danmarks Statistik har oplyst, at der pr. 1.  

 januar 1997 var bosat i alt 99.600 personer med dansk indfødsret i de  

 øvrige EU-lande, Island, Liechtenstein, Norge og Schweiz, jf. vedlagte  

 oversigt.
Der foreligger ingen oplysninger om, hvor mange personer med dansk  

 indfødsret, der uden for disse lande er bosat i udlandet.
Indenrigsministeriet 30. april 1996 Folketingets Kommunaludvalg Folketinget Christiansborg 1240 København K Under henvisning til Kommunaludvalgets breve af 1. februar  

 1996 (L 73 - bilag 3 og 4) følger hermed i 80 eksemplarer besvarelsen  

 af spørgsmål nr. 2-9 og 12-14.
Med venlig hilsen Birte Weiss  / Anne Birte Pade Indenrigsministeriet 1. kommunekontor J.nr. 1995/40082-16 Den 30. april 1996 Besvarelse af spørgsmål nr. 2-9 og 12-14  

 stillet af Folketingets Kommunaludvalg til indenrigsministeren den 1.  

  februar 1996 (L 73 - bilag 3 og 4) Spørgsmål 2:
» Svar:
Til brug ved behandlingen af lovforslag nr.
L 73, hvorved  

 der foreslås en udvidelse af den personkreds, der har valgret uanset  

 udlandsophold, har Indenrigsministeriet indhentet en udtalelse fra  

 Justitsministeriet, jf.
Justitsministeriets brev af 8. december 1995, som  

 blev fremsendt til Kommunaludvalget den 1. februar 1996 i forbindelse med min  

 besvarelse af udvalgets spørgsmål 1.
Af Justitsministeriets udtalelse fremgår bl.a., at  

 det efter Justitsministeriets opfattelse generelt må antages, at der  

 gælder ganske snævre grænser for, i hvilket omfang der  

 inden for rammerne af grundlovens § 29, stk. 1, ved lov kan ske en yderligere  

 udvidelse af bopælsbegrebet end den, der allerede følger af den  

 nugældende - ganske vidtgående - bestemmelse i § 2 i lov om valg  

 til Folketinget.
På denne baggrund finder Justitsministeriet, at der  

 ved vurderingen af lovforslag nr.
L 73 må tages udgangspunkt i en  

 vurdering af, om forslaget vil indebære en udvidelse af større  

 rækkevidde, eller om der er tale om en udvidelse af mere marginal eller  

 justerende karakter.
Som konklusion på sine overvejelser om dette  

 spørgsmål og dermed vedrørende grundlovsmæssigheden  

 af lovforslag nr.
L 73 udtaler Justitsministeriet følgende:
» Under hensyn til, at udvidelsen er begrænset til  

 bipersoner (ugifte samboende i ægteskabslignende samlivsforhold), hvis  

 bopælsmæssige tilknytning til Danmark under midlertidigt  

 udlandsophold ganske må sidestilles med den tilknytning, som samlevende  

 ægtefæller (og registrerede partnere) har, finder  

 Justitsministeriet i lyset af den gældende - som nævnt ganske  

 vidtgående - bestemmelse i folketingsvalglovens § 2, at mest taler for,  

 at en sådan mindre udvidelse ikke vil være i strid med  

 bopælskravet i grundlovens § 29, stk. 1.« Spørgsmål 3:
» Svar:
 Grundlovens bestemmelse om fast bopæl i riget som  

 en betingelse for valgret til Folketinget går tilbage til grundloven af  

 1849. Hverken de tidligere grundlove eller den nuværende grundlov fra  

 1953 indeholder bestemmelser, der nærmere præciserer, hvad der  

 skal forstås ved udtrykket »fast  

 bopæl i riget«, ligesom der heller ikke  

 i forarbejderne til grundlovene findes udtalelser, der på  

 afgørende måde kan belyse bopælskravets nærmere  

 indhold eller karakter.
 Ved den fortolkning af grundlovens bopælsbegreb, der  

 er lagt til grund for folketingsvalgloven, er bopælsbegrebet i  

 valgretsmæssig henseende som udgangspunkt nøje knyttet til det  

 bopælsbegreb, der i henhold til folkeregisterlovgivningen skal  

 lægges til grund for registrering i folkeregistret og dermed Det  

 Centrale Personregister (CPR).
 Dette fremgår bl.a. af, at valglisterne skal  

 udarbejdes på grundlag af oplysningerne i CPR, jf. folketingsvalglovens  

 § 19, stk. 1.
 Efter folkeregisterlovgivningen er »bopæl« i almindelighed det  

 sted (bolig), hvor man regelmæssigt sover, når man ikke er  

 midlertidigt fraværende på grund af ferie, forretningsrejse,  

 sygdom og lignende, og hvor man har sine ejendele.
 Grundlovens og dermed også folketingsvalglovens  

 bestemmelse om fast bopæl i riget blev i mange år fortolket  

 konkret og meget restriktivt, dvs. at det i praksis kun forekom ganske  

 undtagelsesvist, at en person, der ikke opfyldte de bopælsmæssige  

 betingelser for at være tilmeldt et folkeregister, ansås for at  

 opfylde bopælsbetingelsen i valgretsmæssig henseende.
I 1970 og senere i 1980 er grundlovens og  

 folketingsvalglovens bopælsbegreb blevet undergivet en udvidende  

 fortolkning.
Bestemmelserne i den gældende folketingsvalglovs § 2, stk.  

 1 (diplomatreglen), hidrører således fra en lovændring i  

 1970, mens reglerne i gældende lovs § 2, stk. 2, blev indsat i loven  

 ved en lovændring i 1980. Om disse lovændringer henvises i  

 øvrigt til Justitsministeriets udtalelse af 8. december 1995.
 Spørgsmål 4:
» Svar:
En ordning, hvorefter alle, der har dansk  

 indfødsret, tillægges valgret til Folketinget uafhængigt  

 af, om de tillige har fast bopæl i riget, kan kun gennemføres  

 ved en grundlovsændring, hvorved den bestemmelse i grundlovens § 29,  

 stk. 1, der angiver, at fast bopæl i riget er en betingelse for valgret  

 til Folketinget, ophæves.
Der henvises herved til den under besvarelsen  

 af spørgsmål 2 nævnte udtalelse af 8. december 1995 fra  

 Justitsministeriet.
Grundloven indeholder ingen bestemmelser om valgret til  

 Europa-Parlamentet.
Der er derfor ingen grundlovsmæssige hindringer  

 for, at der ved lov gennemføres en ordning, hvorefter alle, der har  

 dansk indfødsret, tillægges valgret til Europa-Parlamentet i  

 Danmark, uden at der tillige, som efter gældende lovgivning, stilles  

 krav om, at de pågældende har fast bopæl i riget eller i en  

 af de øvrige medlemsstater i EU.
EU-regler vil heller ikke være  

 til hinder for gennemførelse af en sådan ordning.
Rådets  

 direktiv nr. 93/109/EF, EF-Tidende 1993 L 329, om fastsættelse af de  

 nærmere regler for valgret og valgbarhed ved valg til  

 Europa-Parlamentet for unionsborgere, der har bopæl i en medlemsstat,  

 hvor de ikke er statsborgere, indeholder således ikke nogen  

 begrænsninger med hensyn til medlemsstaternes kompetence til at  

 fastsætte regler vedrørende valgret og valgbarhed til  

 Europa-Parlamentet for egne statsborgere bosiddende uden for  

 valgområdet, herunder i et af de øvrige EU-lande.
I denne forbindelse skal for en ordens skyld erindres om,  

 at ingen må afgive stemme mere end én gang ved hvert  

 Europa-Parlamentsvalg.
Dette indebærer blandt andet, at en dansker, der  

 er bosat i en af de øvrige medlemsstater, og som i øvrigt  

 opfylder valgretsbetingelserne, skal vælge, om vedkommende  

 ønsker at udøve sin valgret i Danmark eller i  

 bopælslandet.
Konsekvenserne i henseende til forøgelse af  

 vælgertallet til Europa-Parlamentsvalg, ved at lade dansk  

 indfødsret og valgret følges ad ved valg til Europa-Parlamentet  

 i Danmark, kan ikke opgøres.
Det skyldes, at der ikke foreligger  

 oplysninger om, hvor mange personer med dansk indfødsret der bor i  

 lande uden for EU-området, og som ikke opfylder de i  

 folketingsvalgloven fastsatte betingelser for valgret til Folketinget og  

 dermed også Europa-Parlamentet uanset udlandsophold.
 Spørgsmål 5:
» Svar:
Grundloven indeholder ingen bestemmelser om valgbarhed til  

 Europa-Parlamentet.
Lovgivningsmagten er derfor i relation til grundloven  

 frit stillet med hensyn at fastsætte betingelserne for valgbarhed til  

 Europa-Parlamentet.
I øvrigt bemærkes, at det efter  

 gældende regler ikke er alle over 18 år bosat i Danmark, der er  

 valgbare til Europa-Parlamentet.
Der stilles yderligere betingelser herfor,  

 herunder bl.a., at den pågældende enten har dansk  

 indfødsret eller er statsborger i en af de øvrige medlemsstater  

 i EU.
Der henvises herved til § 6 i lov om valg af danske  

 repræsentanter til Europa-Parlamentet (lovbekendt-gørelse nr.  

 157 af 4. marts 1994), der indeholder reglerne om valgbarhed til  

 Europa-Parlamentet.
 Spørgsmål 6:
» Svar:
Grundlovens § 86, 1. pkt., indeholder en bestemmelse om,  

 at valgretsalderen til de kommunale råd og menighedsrådene er den  

 for valg til Folketinget til enhver tid gældende.
Herudover indeholder  

 grundloven ingen bestemmelser om betingelserne for valgret til kommunale  

 råd (kommunalbestyrelser og amtsråd). Bortset fra  

 aldersbetingelsen er lovgivningsmagten derfor i relation til grundloven frit  

 stillet med hensyn til at fastsætte betingelserne for valgret til  

 kommunalbestyrelser og amtsråd.
 Spørgsmål 7:
» Svar:
Enhver vælger, der er optaget på valglisten,  

 men som er forhindret i fysisk at møde op på sit valgsted  

 på valgdagen, kan forud for valgdagen afgive stemme efter de regler om  

 brevstemmeafgivning, der indeholdes i folketingsvalglovens kapitel 8.  

 Brevstemmeafgivning kan finde sted såvel her i landet som på  

 Færøerne, i Grønland, i udlandet, på danske skibe i  

 udenrigsfart og på danske havanlæg.
Adgangen til at afgive  

 brevstemme er den samme for alle vælgere, dvs. uanset om de opfylder  

 bopælskravet for valgret ved at opfylde betingelserne for at være  

 tilmeldt et dansk folkeregister, eller ved at tilhøre en af de  

 persongrupper, der er nævnt i folketingsvalglovens § 2.
 Spørgsmål 8:
» Svar:
 Som svar på dette spørgsmål kan jeg  

  henvise til Justitsministeriets udtalelse af 8. december 1995, som der  

 nærmere er redegjort for ovenfor under besvarelsen af  

 spørgsmål 2.
 Spørgsmål 9:
» Svar:
 Der henvises til besvarelsen nedenfor af  

 spørgsmål 13.
 Spørgsmål 12:
» Svar:
Det vil ikke være muligt - uden  

 grundlovsændring - at lade stemmeretten til folketingsvalg følge  

 indehavelsen af dansk statsborgerskab, idet en sådan ordning vil  

 være uforenelig med den bestemmelse i den gældende grundlovs §  

 29, stk. 1, der fastsætter, at fast bopæl i riget er en  

 betingelse for valgret.
Der henvises i øvrigt til besvarelsen ovenfor  

 af spørgsmål 2-4.
 Spørgsmål  13:
» - de nordiske lande - de lande, som er medlem af EU - USA og Canada?« Svar:
 På grundlag af oplysninger, som Indenrigsministeriet  

 har indhentet via Udenrigsministeriet dels i 1994, dels i 1996 i anledning af  

 spørgsmålet, kan oplyses følgende:
 De nordiske lande:
Ambassaden i Helsingfors har ved indberetning af 2.  

 september 1994 til Udenrigsministeriet fremsendt et uddrag af »Riksdagsordningen«  

 af 13. januar 1928 med senere ændringer indeholdende bestemmelserne om  

 valgret og har knyttet uddybende bemærkninger hertil.
Heraf  

 fremgår, at finske statsborgere har valgret til finske riksdagsvalg  

 uden hensyn til, om de - for kortere eller længere tid - bor i  

 udlandet.
De statsborgere, som altid har boet i udlandet og aldrig har boet i  

 Finland, har ligeledes valgret.
Det spiller heller ikke nogen rolle, om den  

 pågældende har erhvervet dobbelt statsborgerskab under sit ophold  

 i udlandet.
Såfremt vedkommende har bevaret sit finske statsborgerskab,  

 har han/hun bevaret sin valgret i Finland.
 Ambassaden i Reykjavik har i indberetning af 27.  

 oktober 1994 til Udenrigsministeriet oplyst følgende:
» Islandske statsborgere, der har nået 18 års  

 alder og haft bopæl i landet, har valgret i otte år efter at han  

 fraflyttede landet, regnet fra næste 1. december før valgdag.  

 Disse statsborgere har også valgret efter denne tid, hvis de  

 søger om det ifølge reglerne i denne lov.
 Bemærkninger: For at kunne få dispensation ud  

 over 8 år, skal ansøgeren erklære, at han stadig er  

 islandsk statsborger.
Valglisterne er ført en gang om året, den 1.  

 december.
Efter at statsborgeren er flyttet fra landet kan han blive  

 registreret otte gange.
 Eks.: Der skal være Altingsvalg i april 1995. En  

 islænding, som flyttede fra landet i december 1986 har stemmeret, men  

 hvis han var flyttet i november 1986 vil han ikke have stemmeret.
De samme regler gælder både for  

 præsident-, Altings- og kommunalvalg.« Ambassaden i Oslo har i indberetning  af 2. september  

 1994 til Udenrigsministeriet oplyst følgende:
» Vælgeren skal være født i Norge og have  

 været registreret som bosat i Norge, også selvom dette kun har  

 været for kortere tid, f.eks. barnets første måneder, har vælgeren været bosat i udlandet i mere end  

 10 år, stryges han/hun af valglisten i hjemkommunen.
Vedkommende kan da  

 til hjemkommunen meddele, at han/hun fortsat ønsker at være  

 optaget på valglisten.
Der er ikke tale om en ansøgning men om  

 en meddelelse.« Sverige Ambassaden i Stockholm har i indberetning af 9.  

 september 1994 til Udenrigsministeriet oplyst følgende:
» Ifølge nævnte bestemmelser har en svensk  

 statsborger, som ikke er bosat i Sverige, stemmeret ved valg til Riksdagen,  

 hvis han tidligere har været registreret som bosat i Sverige, senest  

 på valgdagen fylder 18 år og er optaget på en særlig  

 valgliste (särskild röstlængd), som udarbejdes hvert  

 år.
I de år, hvor ordinære valg til Riksdagen afholdes,  

 sker optagelse på den særlige valgliste efter ansøgning  

 til den centrale valgmyndighed (Riksskatteverket) senest 1. juli.
På de  

 særlige valglister, der udarbejdes de år, hvor ordinære  

 valg til Riksdagen ikke finder sted, optages tillige uden ansøgning de  

 personer, der var optaget på det foregående års  

 særlige valgliste.« I en indberetning af 25. november 1994 har ambassaden  

 supplerende oplyst, at Riksdagen netop havde vedtaget at grundlovssikre  

 udlandssvenskeres stemmeret.
Der er ikke tale om ændring af valgretten,  

 blot om at de eksisterende regler sikres af grundloven.
 De lande, der er medlem af EU, bortset fra Finland og  

 Sverige:
Belgien Ambassaden i Bruxelles har i indberetning af 9.  

 december 1994 til Udenrigsministeriet bl.a. oplyst, at belgiske statsborgere  

 i princippet mister deres valgret ved fraflytning til udlandet.
Endvidere, at  

 der tidligere har været fremsat flere forslag til ændring af  

 valgretten for belgiske statsborgere med fast bopæl i udlandet, men at  

 sådanne forslag endnu ikke har været taget til seriøs  

 behandling.
Ambassadens oplysninger er baseret på drøftelser med  

 det belgiske indenrigsministeriums juridiske rådgiver, hr.
J.  

 Pieron.
 Ambassaden i Paris har i indberetning af 4. oktober  

 1994 til Udenrigsministeriet bl.a. oplyst følgende:
» Her ophører til gengæld enkeltheden, idet  

 reglerne for udøvelse af valgretten er komplicerede.
 - Som udgangspunkt kan enhver fransk statsborger med  

 bopæl i udlandet, og som figurerer på en valgliste i Frankrig,  

 udøve sin valgret til alle valg ved at lade en fransk statsborger  

 bosat i Frankrig afgive stemmen ved fuldmagt.
- Herudover kan udrejste statsborgere stemme direkte  

 på de franske repræsentationer til folkeafstemninger og  

 præsidentvalg ved foregående at lade sig indskrive på en af  

 den franske udenrigstjeneste oprettet særlig valgliste.
Indskrivningen  

 medfører, at de pågældende vælgere bliver slettet  

 på de kommunale valglister i Frankrig for så vidt angår  

 disse to valg.
Stemmeafgivningen på repræsentationerne  

 foregår nøjagtig som på valgstederne i Frankrig og  

 stemmesedlerne åbnes og optælles på  

 repræsentationerne, der meddeler afstemningsresultatet til  

 udenrigsministeriet pr. telegram straks efter valghandlingens afslutning.
I  

 ministeriet indarbejdes resultatet i den samlede valgliste for udrejste  

 franske og listens definitive resultat kommunikers til  

 indenrigsministeriet.
 - De udrejste statsborgere kan endvidere på samme  

 måde stemme på franske kandidater til det Europæiske  

 Parlament.
 - Endelig er der de helt specielle regler for valgret til  

 parlamentet, der er opdelt i 2 kamre: Assemblée Nationale, hvortil der  

 er direkte valg og Senatet, hvortil der er indirekte valg.
 Til Assemblée Nationale kan de udrejste udelukkende  

 stemme ved afgivelse af fuldmagt, som anført ovenfor.
 Til Senatsvalgene repræsenteres de udrejste af et  

 ved lov nr. 82-471 af 7.6.1982 oprettet råd: »Conseil supérieur des Francais de l'Etranger«, der vælger 12 senatorer.
 Dette råd består af 155 medlemmer valgt af de  

 udrejste og 20 medlemmer udpeget af udenrigsministeren, 12 senatorer, der  

 repræsenterer de udrejse samt en udrejst med bopæl i Andorra  

 ligeledes udpeget af udenrigsministeren.
Rådet har til opgave, foruden at vælge  

 senatorerne, dels at rådgive regeringen ved behandlingen af lovforslag,  

 dels at afgive forslag af enhver art til regeringen vedrørende franske  

 statsborgere i udlandet.« Grækenland Ambassaden i Athen har i indberetning af 7. september  

 1994 til Udenrigsministeriet oplyst, at i henhold til græsk lov har  

 græske statsborgere uafhængig af, hvor lang tid de har  

 været bosat i et andet land, valgret til græske parlamentsvalg.  

 Eneste forudsætning er, at stemmen skal afgives i Grækenland; den  

 pågældende græske statsborger må således rejse  

 til Grækenland for at kunne deltage i parlamentsvalget.
Irland Ambassaden i Dublin har i indberetning af 13.  

 september 1994 til Udenrigsministeriet oplyst følgende (den note,  

 ambassaden henviser til, er ikke medtaget her):
» Valgret til parlamentet er efter gældende regler  

 begrænset til irske statsborgere, som har bopæl i republikken.  

 Eneste undtagelse er diplomater og andre, der er udsendte for den irske stat.
Forslag om at udvide valgretten til »den irske diaspora« dukker op  

 fra tid til anden i den irske debat, senest forud for parlamentsvalget i  

 1992. På denne baggrund optoges i den indkommende koalitionsregerings  

 samarbejdsprogram et løfte om at undersøge  

 spørgsmålet om en mulig udvidelse.
Noten skildrer de -  

 overvejende negative - interne betragtninger, som indgår i den endnu  

 ikke afsluttede undersøgelse.
Miljøministeriets valgekspert, Tim Sexton, oplyser  

 supplerende, at irsk emigration i adskillige generationer har været af  

 stort omfang, og at en udvidelse af stemmeret til alle, der er indehavere af  

 irsk pas, skønnes at ville forøge vælgermassen med 30-50  

 %. Der er aktuelt 2,6 mio. vælgere i republikken.
Afgrænsning af  

 emigrantgruppen er flydende: alene i U.K. (Nordirland) bor ca. 100.000  

 bærere af irsk pas, som næppe vil ønske at stemme ved valg  

 i republikken, medens der i resten af U.K. bor andre 2-300.000, som efter den  

 irsk-engelske aftale om indrejse og ophold har valgret til engelske valg.  

 Når medtages irske emigrantgrupper i U.S.A., Sydafrika, New Zealand og  

 Australien kommer man op på en stor population.
Man støder  

 også på vanskelige afgrænsningsproblemer: alene i U.S.A.  

 angiver ca. 40 mio. personer at være af irsk afstamning. « Ambassaden har en indberetning af 5. marts 1996 til  

 Udenrigsministeriet supplerende oplyst, at det irske udenrigsministeriums  

 retsafdeling på forespørgsel har bekræftet, at man i  

 henseende til valgret i udlandet følger en snæver praksis,  

 således at medlemmer af en diplomats husstand - herunder  

 medfølgende børn som har nået valgretsalder - ikke har  

 adgang til stemmeafgivning.
Italien Ambassaden i Rom har i indberetning af 9. september  

 1994 til Udenrigsministeriet oplyst følgende:
» I praksis er det således, at italienske statsborgere  

 beholder deres valgret til det italienske parlament efter udrejse til  

 udlandet, uanset opholdets varighed.
Valghandlingen finder dog kun sted i Italien.
Italienske  

 statsborgere bosat i udlandet må derfor tage til Italien for at afgive  

 stemme; der kan ikke brevstemmes eller stemmes på ambassader.
Der er i øvrigt i maj 1994 oprettet et nyt  

 ministerium for italienere i udlandet (der er ca. 3,5 mio. italienere i  

 udlandet). En af grundene til dette ministeriums oprettelse er den politiske  

 debat om de i udlandet boende italieneres valgret til parlamentet.
Det var et  

 fremtrædende emne under debatten om det nye italienske valgsystem  

 ultimo 1993.« Luxembourg Ambassaden i Luxembourg har ved indberetninger af 19.  

 september og 5. oktober 1994 til Udenrigsministeriet fremsendt de relevante  

 lovtekster på fransk.
Det fremgår heraf, at luxembourgske  

 statsborgere bevarer deres valgret til parlamentet og til Europa-Parlamentet,  

 uanset om de bosætter sig i udlandet.
Vælgere, der bor i  

 udlandet, kan afgive stemme pr. brev.
Nederlandene Ambassaden i Haag har ved indberetning af 1. september  

 1994 til Udenrigsministeriet oplyst, at det hollandske udenrigsministerium  

 på forespørgsel har oplyst, at enhver hollandsk statsborger, der  

 er fyldt 18 år, har valgret til det hollandske parlament - uanset  

 hvornår vedkommende er udrejst, opholdsland, varighed m.v.
Af samtidig  

 fremsendt materiale om valg i Holland fremgår endvidere, at hollandske  

 statsborgere, der bor i udlandet, ligeledes har valgret til  

 Europa-Parlamentet, men derimod ikke til provinsråd og kommunale  

 råd.
Vælgere, der bor i Holland, optages automatisk på  

 valglisterne, mens vælgere, der bor i udlandet, skal anmode om at blive  

 optaget forud for hvert parlaments- eller Europa-Parlamentsvalg.
De optages  

 på valglisten i Haag.
Anmodning om optagelse på valglisten kan  

 indgives inden for de sidste 4 måneder forud for dagen for  

 kandidatopstilling.
Anmodning om optagelse på valglisten indgives  

 gennem vedkommende hollandske konsulat.
Portugal Ambassaden i Lissabon har ved indberetning af 11.  

 oktober 1994 til Udenrigsministeriet fremsendt kopi af verbalnote af 30.  

 september 1994 fra det portugisiske udenrigsministerium.
Verbalnoten  

 indeholder følgende oplysninger om valgret for udrejste portugisiske  

 statsborgere (ambassadens oversættelse):
» b) Portugisiske statsborgere bosat i Den Europæiske  

 Unions medlemslande kan udøve deres valgret ved at vælge  

 portugisiske deputerede til Europa-Parlamentet eller alternativt at stemme  

 for opholdslandets deputerede til Europa-Parlamentet.
 c) For at kunne udøve valgretten skal portugisiske  

 statsborgere med bopæl i udlandet være optaget på de  

 valglister, som findes på »valgstederne « i udlandet (alle  

 missioner med udsendte konsulære medarbejdere: Ambassadernes  

 konsulære afdelinger samt konsulater).
 d) I henhold til forfatningen kan portugisiske  

 statsborgere med bopæl i udlandet ikke udøve valgretten ved valg  

 af republikkens præsident (....) og kan ej heller stemme ved kommunale  

 valg (....).
Spanien Ambassaden i Madrid har i indberetning af 15.  

 september 1994 til Udenrigsministeriet oplyst følgende:
» Der er etableret en særlig valgliste for  

 udeværende spanske statsborgere.
Optagelse på denne sker i  

 udlandet ved henvendelse til en spansk ambassade eller et konsulat.
Når der er blevet udskrevet valg, vil vælgere,  

 der er indskrevet på den nævnte valgliste, fra valgmyndighederne  

 i Spanien (ved parlamentsvalg vil det være Indenrigsministeriets  

 valgkontor) med post modtage stemmemateriale.
Vælgeren afgiver herefter  

 sin stemme ved - med post - at sende den til den kommune i Spanien, hvor  

 vælgeren sidst var indskrevet på valglisten før sin  

 udrejse.« Storbritannien Ambassaden i London har ved indberetning af 28.  

 september 1994 til Udenrigsministeriet fremsendt et brev af 26. september  

 1994 fra det britiske Home Office.
Brevet, der indeholder oplysninger om  

 reglerne om British Overseas Electors, lyder således i dansk  

 oversættelse (foretaget af Indenrigsministeriet):
» Britiske statsborgere, der bor i udlandet, har valgret til  

 parlamentsvalg og Europa-Parlamentsvalg for en periode på 20 år,  

 efter at de er flyttet til udlandet.
De har ikke ret til at stemme ved  

 kommunalvalg.
Valgret for statsborgere bosat i udlandet blev  

 først indført i 1985, og perioden for bevarelse af valgret blev  

 udvidet til 20 år - den havde oprindeligt været 5 år - ved  

 the Representation of the People Act i 1989. Udlandsbosatte vælgere  

 skal registrere sig som vælgere i den parlamentsvalgkreds, hvor de  

 sidst var registreret inden de forlod Det Forenede Kongerige.
Unge mennesker,  

 der forlod landet før de var gamle nok til at stemme, skal lade sig  

 registrere i den valgkreds, hvor deres forældre eller værger  

 sidst var registreret.
Vælgere, bosat i udlandet, kan ikke stemme pr. brev,  

 fordi brevstemmemateriale ikke kan sendes til en adresse uden for Det  

 Forenede Kongerige.
De må i stedet for udpege en fuldmægtig til  

 at afgive stemme på deres vegne.
En fuldmægtig kan stemme pr.  

 brev, hvis han eller hun ikke bor i den valgkreds, hvor den udlandsbosatte  

 vælger er registreret.« Tyskland Ambassaden i Bonn har i indberetning af 8. september  

 1994 til Udenrigsministeriet bl.a. oplyst følgende:
» Valgret til Forbundsdagen har alle tyske statsborgere, der  

 på valgdagen er fyldt 18 år har haft mindst 3 måneders ophold i Tyskland ikke er udelukket fra valgretten iht. par. 13.
Valgret har endvidere tyske statsborgere, der - udover at  

 opfylde de nævnte betingelser - på valgdagen som offentligt ansat er udsendt til tjeneste i udlandet,  

 samt de til husstanden hørende personer bor i et af de øvrige medlemslande af  

 Europarådet, forudsat at de er udrejst efter den 23.5.1949 og  

 før udrejsen har haft mindst 3 måneders uafbrudt ophold i  

 Tyskland bor i et andet land (end medlemslandene af  

 Europarådet), forudsat at de før udrejsen har haft mindst 3  

 måneders uafbrudt ophold i Tyskland og ikke har været udrejst i  

 mere end 10 år.
Tilsvarende gælder for søfolk, der er  

 påmønstret ikke-tyske skibe samt de til husstanden  

 hørende personer.
C.
Valgretten (for deltagelse i et givent valg) kan kun  

 udøves, såfremt den valgberettigede er optaget i  

 valgfortegnelsen eller er i besiddelse af en valgseddel (BWG, 14).
Valgberettigede, der er tilmeldt det lokale folkeregister  

 (»Meldebehörde«) på 35. dagen før valget (BWO, 16), er automatisk  

 optaget i valgfortegnelsen.
For øvrige valgberettigede, herunder dem,  

 der opholder sig i udlandet, gælder, at de til hjemkommunen skal  

 indgive skriftlig ansøgning (særlig formular, der bl.a.  

 udleveres fra de tyske ambassader m.v.) om optagelse i valgfortegnelsen og,  

 at ansøgningen skal være myndigheden i hænde senest 21  

 dage før valgdatoen (BWO, 18).
 For optagelsen i valgfortegnelsen udstedes en særlig  

 bekræftelse, der   tillige med en ansøgningsformular om  

 udstedelse af valgseddel   tilsendes den valgberettigede (BWO, 19).
D.
Ansøgning om udstedelse af valgseddel skal  

 være valgmyndigheden i hænde senest 2.-dagen før valget,  

 enten pr. telegram, pr. telex eller pr. telefax (BWO, 27). Valgsedlen,  

 udstedt af den pågældende myndighed, tilligemed stemmeseddel  

 fremsendes derefter til/afhentes af den valgberettigede (BWO, 28.4).
E.
Stemmeafgivningen sker ved (BWO, 66), at  

 vælgeren foretager afkrydsning på stemmesedlen, nedlægger denne i en særlig kuvert, udfylder et særligt tro-og-love afsnit på  

 valgsedlen, nedlægger den særlige kuvert og valgsedlen i  

 en særlig ydre kuvert og afsender kuverten, som han selv frankerer (afsendelse i  

 Tyskland dog portofrit).
 Kuverten skal være valgstedet i hænde senest  

 på valgdagen kl. 18.00 (BWG, 36).
Selve brevstemmeafgivningen foregår efter ens  

 retningslinier, uanset om den pågældende opholder sig i eller  

 uden for Tyskland.
I udlandet således uden medvirken af ambassade,  

 konsulat mv. « Østrig Ambassaden i Wien har i indberetning af 1. marts 1996  

 til Udenrigsministeriet på grundlag af en henvendelse til det  

 østrigske indenrigsministerium, magister Klein, bl.a. oplyst  

 følgende:
» Østrigske statsborgere, bosiddende i udlandet, har  

 ikke valgret til forbundslandenes parlamenter og kommunalbestyrelser.
 Valgretten tilkommer alle østrigske statsborgere,  

 bosiddende i udlandet, der er fyldt 18 år.
 ....
Ifølge magister Klein vil østrigske  

 statsborgere, bosiddende i udlandet, selv kunne afgøre, om de  

 ønsker at vælge østrigske Europa-Parlamentsmedlemmer  

 eller Europa-Parlamentsmedlemmer fra det land, hvor de er bosiddende.« USA og Canada USA Ambassaden i Washington har ved indberetning af 26.  

 marts 1996 til Udenrigsministeriet fremsendt en gennem de amerikanske  

 myndigheder fremskaffet publikation, »Voting  

 Assistance Guide 1996-1997 «, hvoraf bl.a.  

 fremgår, at der er gennemført forbundslovgivning som tilsikrer,  

 at amerikanske statsborgere, der bor i udlandet, kan afgive stemme efter en  

 særlig procedure (en slags brevstemmeafgivning) til valg af USA's  

 præsident og vicepræsident samt medlemmer af kongressen.
Vælgere, der er bosat i udlandet, skal i givet fald  

 deltage i valget i den stat, hvor de sidst havde bopæl inden de forlod  

 USA.
Det gælder, uanset om der er gået mange år, siden de  

 udrejste, og uanset om de har bevaret en bolig i vedkommende stat, eller om  

 de har til hensigt at vende tilbage til staten.
 Medlemmer af USA's væbnede styrker og  

 handelsflåde samt deres pårørende (spouses and dependents)  

 er ligeledes sikret adgang til af deltage i de nævnte valg, uanset hvor  

 i verden de gør tjeneste.
 Det beror i øvrigt på lovgivningen i de  

 enkelte stater, hvorvidt borgere, der bor i udlandet, har ret til at deltage  

 i valg til den lovgivende forsamling m.v. i de enkelte stater.
Canada Ambassaden i Ottawa har i indberetning af 14. marts  

 1996 til Udenrigsministeriet oplyst, at man har indhentet følgende  

 oplysninger fra de canadiske myndigheder vedrørende reglerne om  

 valgret til Forbundsparlamentet for statsborgere, der er bosiddende i  

 udlandet:
» 2. Andre personer, der opholder sig i udlandet enten i  

 forbindelse med arbejde eller studier m.v., har valgret i 5 år efter,  

 de har forladt Canada, hvis de har til hensigt at vende tilbage til  

 Canada.
 De pågældende skal, inden Canada forlades,  

 afgive en erklæring om, at de har til hensigt at vende tilbage til  

 Canada.
 For så vidt angår valgret til  

 provinsparlamenter, er reglerne forskellige i de enkelte provinser dog  

 således, at det ikke er muligt at opretholde sin valgret i mere end 5  

 år (undtaget situation 1).
Reglerne om valgret til kommunalbestyrelser er fastsat i  

 de enkelte provinser og er derfor varierende.« Spørgsmål 14:
» de nordiske lande de lande, som er medlem af EU USA og Canada?« Svar:
 Jeg forstår spørgsmålet således,  

 at udvalget ønsker at få oplyst, hvorvidt danske statsborgere,  

 der bevarer valgretten til Folketinget (og dermed også til  

 Europa-Parlamentet, jf. § 3, stk. 1, nr. 1, i lov om valg af danske  

 repræsentanter til Europa-Parlamentet) uanset udlandsophold, under  

 ophold i et af de i spørgsmålet nævnte lande opnår  

 valgret i det pågældende land.
 Som svar herpå kan oplyses følgende:
 Indledningsvis bemærkes, at reglerne om valgret i  

 bopælslandet for danske statsborgere, der opholder sig i udlandet, er  

 de samme for danske statsborgere, der er omfattet af folketingsvalglovens §  

 2, og for danske statsborgere, der ikke er omfattet af § 2.
De nordiske lande, som ikke er medlem af EU Danske statsborgere, der har fast bopæl i Island  

 eller Norge, har valgret ved kommunalvalg i Island henholdsvis Norge.
Efter  

 de hidtil gældende regler har valgretten dog været betinget af  

 fast bopæl i en sammenhængende periode på 3 år forud  

 for valgdagen i Island henholdsvis Norge.
Såvel Island som Norge har  

 imidlertid tilkendegivet, at man agter at ophæve kravet om 3 års  

 forudgående bopæl, således at danskere, der bor i Island  

 henholdsvis Norge, opnår kommunal valgret på samme betingelser  

 som islændinge henholdsvis nordmænd, der bor i Danmark.
I Danmark  

 blev det hidtidige 3-års-krav for kommunal valgret ophævet for  

 herboende islændinge og nordmænd  samtidig med, at  

 3-års-kravet blev ophævet for herboende statsborgere fra de  

 øvrige medlemslande i EU.
Der henvises herved til lov nr. 208 af 29.  

 marts 1995 om ændring af lov om kommunale valg (Ændringer  

 vedrørende udlændinges valgret og valgbarhed).
De lande, som er medlem af EU Danske statsborgere, der er bosat i et af de øvrige  

 medlemslande i EU, har valgret til kommunalvalg og til Europa-Parlamentsvalg  

 i bopælslandet på samme betingelser som landets egne  

 statsborgere.
Denne retstilstand er en konsekvens af Maastricht-traktatens  

 artikel 8 B og de i medfør heraf udstedte rådsdirektiver.
USA og Canada For så vidt angår reglerne om  

 udlændinges valgret i USA kan oplyses, at ambassaden i Washington ved  

 indberetning af 18. juli 1994 til Udenrigsministeriet har fremsendt  

 oplysninger, hvoraf fremgår, at reglerne for retten til at stemme i USA  

 er dereguleret og varierer betydeligt fra stat til stat.
De enkelte stater  

 nægter imidlertid personer, der ikke er amerikanske statsborgere,  

 adgang til at stemme ved føderale valg eller ved valg til de enkelte  

 staters lovgivende forsamlinger (federal or state elections). Inden for andre  

 områder, herunder området for lokalvalg, er der eksempler  

 på, at amerikansk statsborgerskab ikke er en betingelse for at kunne  

 stemme.
For så vidt angår Canada har  

 Indenrigsministeriet ved telefonisk henvendelse den 16. april 1996 til de  

 canadiske myndigheder (Elections Canada v/ Ron Gould) fået oplyst, at  

 det alene er canadiske statsborgere, der har valgret til Forbundsparlamentet  

 og til provinsparlamenterne.
Udlændinge, der bor i Canada, har derimod  

 normalt adgang til under visse betingelser at deltage i valg til  

 kommunalbestyrelser, idet valgretten hertil normalt er baseret på et  

 bopælskriterium og ikke tillige på et nationalitets-kriterium.
Danske statsborgere i andre europæiske  

 lande Kilde: 	Demographic statistics, 1999 edition Table B-17: Population by citizenship, 1 January 1997 udgivet af Eurostat 1999 Total Mænd Kvinder 1000 personer B	Belgien	  3,3	1,5	  1,7 D	Tyskland	20,5	9,0	11,5 EL	Grækenland	  1,3	0,5	  0,8 E	Spanien	  2,6	   *	     * F	Frankrig	  3,5	1,4	  2,1 IRL	Irland	     *	   *	     * I	Italien	  2,0	0,7	  1,3 L	Luxembourg	  2,0	   *	     * NL	Holland	  2,1	0,8	  1,2 A	Østrig	  0,4	0,2	  0,3 P	Portugal	  0,6	0,4	  0,3 FIN	Finland	  0,5	0,3	  0,2 S	Sverige	26,0          14,9	 11,1 UK	United Kingdom	13,0	6,0	  7,0 IS	Island	  1,0	0,4	  0,6 LI	Liechtenstein	  0,0	   *	     * NO	Norge	18,1	9,0	  9,1 CH	Schweitz	  2,7	1,3	  1,5 Sum af  

 ovenstående	99,6	46,4	48,7 * Data not available Bilag 3 Et af udvalgets spørgsmål til  

 indenrigsministeren og dennes svar herpå Spørgsmålet og indenrigsministerens svar  

 herpå er optrykt efter ønske fra Kommunaludvalget.
 Spørgsmål 2:
 Der ønskes en oversigt over, i hvilke  

 tilfælde i tilføjelser til valgloven man fraviger det strikte  

 princip om danske statsborgeres bopælspligt i Danmark som  

 forudsætning for valgret.
 Svar:
Efter § 1 i folketingsvalgloven (lovbekendtgørelse  

 nr. 261 af 18. april 2001) er der valgret til Folketinget for enhver, som har  

 dansk indfødsret, er fyldt 18 år og har fast bopæl i  

 riget.
Det gælder dog ikke, hvis den pågældende er under  

 værgemål med fratagelse af den retlige handleevne, jf.  

 værgemålslovens § 6.
 Om opfyldelse af bopælskravet for personer, der  

 opholder sig i udlandet, indeholder lovens § 2 følgende bestemmelse:
» Stk. 2. Følgende personer, der  

 midlertidigt har taget ophold i udlandet, anses ligeledes for at have fast  

 bopæl i riget:
 Personer, der er udsendt for at gøre tjeneste i  

 udlandet som ansat af en dansk offentlig myndighed eller en herværende  

 privat virksomhed eller forening.
 Personer, der opholder sig i udlandet som ansat i en  

 international organisation, hvoraf Danmark er medlem.
 Personer, der er udsendt for at gøre tjeneste i  

 udlandet af en dansk hjælpeorganisation.
 Personer, der opholder sig i udlandet i  

 uddannelsesøjemed.
 Personer, der opholder sig i udlandet af  

 helbredsmæssige grunde.
 Personer, der opholder sig i udlandet, og som i henseende  

 til tilknytningen til riget ganske må sidestilles med de personer, der  

 er nævnt i nr. 1-5.
Stk. 3. En person, der samlever på  

 fælles bopæl med en person, der er omfattet af stk. 1 eller 2,  

 anses for at have fast bopæl i riget, såfremt de  

 pågældende to samlevende har indgået ægteskab eller registreret  

 partnerskab med hinanden eller opfylder betingelserne for at indgå ægteskab  

 eller registreret partnerskab med hinanden og havde etableret fælles  

 bopæl inden udrejsen.« Reglen i § 2, stk. 1, (diplomatreglen) og den  

 tilhørende regel om samlevende ægtefæller, jf. lovens § 2,  

 stk. 3, nr. 1, hidrører fra en lovændring i 1970 (lov nr. 283 af  

 10. juni 1970), mens reglerne i § 2, stk. 2, med den tilhørende regel  

 om samlevende ægtefæller, jf. lovens § 2, stk. 3, nr. 1, blev  

 indsat i loven ved en lovændring i 1980 (lov nr. 145 af 30. april  

 1980).
Registrerede partnere har siden 1989 været  

 sidestillet med ægtefæller i relation til opfyldelse af  

 bopælsbetingelsen for valgret uanset ophold i udlandet.
Dette  

 følger af loven om registreret partnerskab (lov nr. 372 af 7. juni  

 1989), § 3, stk. 2, hvorefter bestemmelser i dansk lovgivning, som omhandler  

 ægteskab og ægtefæller, skal anvendes tilsvarende på  

 registreret partnerskab og registrerede partnere.
 Ved lov nr. 472 af 12. juni 1996 om ændring af lov  

 om valg til Folketinget, hvorved folketingsvalg-lovens § 2 fik sin  

 nuværende udformning, blev ugifte samlevende på betingelse af, at  

 de opfylder betingelserne for at indgå ægteskab eller registreret  

 partnerskab med hinanden og havde etableret fælles bopæl inden  

 udrejsen, sidestillet med samlevende ægtefæller i relation til  

 opfyldelse af bopælsbetingelsen for valgret uanset ophold i udlandet,  

 jf. gældende lovs § 2, stk. 3, nr. 2.
 Bestemmelsen i folketingsvalglovens § 2 er udtryk for en  

 udvidende fortolkning af bopælsbegrebet i grundlovens § 29, stk. 1.
Bilag 4 Et af udvalgets spørgsmål til  

 indenrigsministeren og dennes svar herpå Spørgsmålet og indenrigsministerens svar herpå er  

 optrykt efter ønske fra Kommunaludvalget.
 Spørgsmål 33 på alm.del:
Er det muligt inden for grundloven, ved en ændring  

 af folketingsvalglovens § 2, stk. 2, at udvide kredsen af personer, der anses  

 for at have fast bopæl i riget i relation til betingelserne for valgret  

 til Folketinget? Svar:
Jeg kan herved henvise til vedlagte udtalelse af 2. april  

 2001, som Justitsministeriet har afgivet til Indenrigsministeriet i anledning  

 af beslutningsforslag nr.
B 144 om udvidelse af udenlandsdanskeres  

 valgret.
Justitsministeriets udtalelse af 2. april 2001 til  

 Indenrigsministeriet Indenrigsministeriet har i et brev af 15. marts 2001  

 (j.nr. 2001/40082-8) anmodet Justitsministeriet om en udtalelse om  

 fortolkningen af udtrykket »fast bopæl i riget« i grundlovens § 29,  

 stk. 1.
Den nærmere baggrund for henvendelsen er  

 beslutningsforslag B 144 af 13. marts 2001 om udvidelse af udenlandsdanskeres  

 valgret.
Forslaget indebærer, at regeringen opfordres til at  

 fremsætte forslag om ændring af folketingsvalglovens regler om  

 valgret for danske statsborgere med ophold i udlandet.
 I den anledning skal Justitsministeriet udtale  

 følgende:
De gældende regler i folketingsvalgloven Efter § 1 i folketingsvalgloven (lovbekendtgørelse  

 nr. 488 af 11. juni 1997) er der valgret til Folketinget for enhver, som har  

 dansk indfødsret, er fyldt 18 år og har fast bopæl i  

 riget.
Det gælder dog ikke, hvis den pågældende er under  

 værgemål med fratagelse af den retlige handleevne, jf.  

 værgemålslovens § 6.
 Om personer, der har ophold i udlandet, indeholder lovens  

 § 2 følgende bestemmelse:
» Stk. 2. (uden understreg) Følgende  

 personer, der midlertidigt har taget ophold i udlandet, anses ligeledes for  

 at have fast bopæl i riget:
 1) Personer, der er udsendt for at gøre tjeneste  

 i udlandet som ansat af en dansk offentlig myndighed eller en  

 herværende privat virksomhed eller forening.
 2) Personer, der opholder sig i udlandet som ansat i en  

 international organisation, hvoraf Danmark er medlem.
 3) Personer, der er udsendt for at gøre tjeneste  

 i udlandet af en dansk hjælpeorganisation.
 4) Personer, der opholder sig i udlandet i  

 uddannelsesøjemed.
 5) Personer, der opholder sig i udlandet af  

 helbredsmæssige grunde.
 6) Personer, der opholder sig i udlandet, og som i  

 henseende til tilknytningen til riget ganske må sidestilles med de  

 personer, der er nævnt i nr. 1-5.
Stk. 3. En person, der samlever på  

 fælles bopæl med en person, der er omfattet af stk. 1 eller 2,  

 anses for at have fast bopæl i riget, såfremt de  

 pågældende to samlevende - har indgået ægteskab eller registreret  

 partnerskab med hinanden eller - opfylder betingelserne for at indgå  

 ægteskab eller registreret partnerskab med hinanden og havde etableret  

 fælles bopæl inden udrejsen.« Efter den nævnte bestemmelse i § 2, stk. 2, er det  

 en betingelse for valgret, at der er tale om midlertidigt ophold i udlandet.  

 Den, som i øvrigt er omfattet af bestemmelsen (f.eks. fordi  

 vedkommende opholder sig i udlandet som ansat i en international  

 organisation, hvoraf Danmark er medlem, jf. nr. 2), men hvis ophold i  

 udlandet ikke er midlertidigt, har således ikke valgret.
 Bestemmelsen i § 2, stk. 2, blev indsat ved lov nr. 145 af  

 30. april 1980. Af de specielle bemærkninger til bestemmelsen  

 fremgår bl.a. følgende (Folketingstidende 1979-80, Tillæg  

 A, sp. 3579):
» Bestemmelsen skal ses i sammenhæng med lovens § 16,  

 stk. 2. Efter denne bestemmelse kan vælgere, som har haft ophold i  

 udlandet i mere end 4 år, og som ikke er omfattet af § 2, stk. 1, eller  

 stk. 3, jf. stk. 1, kun optages på valglisten (og dermed udøve  

 stemmeret), såfremt Valgretsnævnet i hvert enkelt tilfælde  

 anser betingelserne i § 2, stk. 2, eller § 2, stk. 3, jf. stk. 2, for  

 opfyldt.
For personer, som er omfattet af § 2, stk. 2 (eller § 2,  

 stk. 3, jf. stk. 2), gælder således, at de uden videre kan  

 optages på valglisten i det omfang, deres ophold i udlandet ikke har  

 varet mere end 4 år.
Har opholdet varet mere end 4 år, kan de kun  

 optages på valglisten, såfremt Valgretsnævnet i hvert  

 enkelt tilfælde anser bl.a. betingelsen om, at der er tale om  

 midlertidigt ophold, for opfyldt.
Nævnets afgørelse herom beror på en  

 konkret vurdering i hvert enkelt tilfælde, men udlandsophold i indtil  

 12 år er   afhængig af de nærmere konkrete  

 omstændigheder   i praksis anset som midlertidigt ophold.
Der henvises  

 til nævnets beretning 1993-1999.
Beslutningsforslaget Beslutningsforslaget har følgende ordlyd:
» I bemærkningerne til forslaget anføres bl.a.  

 følgende:
» Konkret foreslås derfor en ændring af  

 folketingsvalgloven således, at alle danskere, der ikke decideret  

 emigrerer, kan opretholde stemmeretten til det danske Folketing og til danske  

 folkeafstemninger i en 12-årig periode.
Herefter foreslås det, ligeledes så vidt det  

 er muligt inden for rammerne af grundlovens § 29, stk. 1, at personer ved  

 skriftlig henvendelse kan søge om forlængelse af  

 stemmeretsperioden.
En sådan forlængelse skal kunne opnås  

 af alle personer, der kan dokumentere en fast tilknytning til riget svarende  

 til fast bopæl i grundlovens forstand samt kan sandsynliggøre,  

 at de inden for en afgrænset årrække planlægger  

 på ny at bosætte sig permanent i riget.« Forslaget indebærer således, at personer, som  

 har opholdt sig i udlandet i indtil 12 år, og som i øvrigt  

 opfylder valgretsbetingelserne i grundlovens § 29, stk. 1, bevarer deres  

 valgret, medmindre de »decideret emigrerer«.
Det er ikke i beslutningsforslaget nærmere  

 angivet, hvad der ligger i den sidstnævnte betingelse.
 For så vidt angår personer, som har opholdt  

 sig i udlandet i mere end 12 år, fremgår det af forslaget, at  

 valgretten efter ansøgning skal kunne forlænges, såfremt  

 de pågældende »kan dokumentere en fast  

 tilknytning til riget svarende til fast bopæl i grundlovens forstand  

 samt kan sandsynliggøre, at de inden for en afgrænset  

 årrække planlægger på ny at bosætte sig  

 permanent i riget.« Det er ikke angivet, hvori en  

 sådan tilknytning mere konkret kan bestå.
Grundlovens § 29 Grundlovens § 29, stk. 1, har følgende ordlyd:
» Som det fremgår, er det bl.a. en betingelse for  

 valgret, at man har fast bopæl i riget.
Også i de tidligere grundlove har der været  

 stillet krav om fast bopæl som betingelse for valgret.
Der findes  

 imidlertid hverken i den gældende eller i tidligere grundlove  

 bestemmelser, der nærmere præciserer, hvad der skal forstås  

 ved dette udtryk, ligesom der heller ikke i forarbejderne er udtalelser, som  

 på afgørende måde kan belyse bopælskravets  

 nærmere indhold eller karakter.
Justitsministeriets tidligere udtalelser og den forfatningsretlige  

 litteratur Justitsministeriet har tidligere udtalt sig om  

 fortolkningen af udtrykket »fast bopæl« i grundlovens § 29, stk. 1.
 I et brev af 7. september 1979 til Udvalget  

 vedrørende en revision af lov om valg til folketinget og lov om  

 kommunale valg har Justitsministeriet således anført  

 følgende om en påtænkt ordning, hvorefter danske  

 statsborgere, som har ophold i udlandet i indtil 4 år, kunne bevare  

 deres valgret:
» Justitsministeriet finder   at anvendelsen af et  

 bopælsbegreb, der med hensyn til tilknytningsforhold ikke i det  

 væsentlige adskiller sig fra, hvad der i almindelighed er  

 gældende på andre retsområder, herunder bl.a. international  

 privatret, ikke vil være i strid med bestemmelsen i grundlovens § 29.  

 Dette må gælde, selv om man hidtil synes at have lagt en  

 væsentlig snævrere opfattelse til grund ved fortolkningen af  

 grundlovens bopælskrav.
Derimod må justitsministeriet på det  

 foreliggende grundlag stille sig tvivlende overfor, om den foreslåede  

 ordning, hvorefter valgretten bevares i 4 år alene som følge af,  

 at den person, der udrejser, afgiver forklaring om, at valgretten  

 ønskes bevares, i tilstrækkelig grad afspejler grundlovens  

 bopælskrav og dermed kravet om, at valgretten forbeholdes personer, der  

 på tidspunktet for udøvelsen af valgretten har bevaret en  

 nærmere tilknytning til det danske samfund.« En tilsvarende retsopfattelse blev lagt til grund i  

 udvalgets betænkning, jf. betænkning 893/1980 om en revision af  

 folketingsvalgloven, side 16.
 I et brev af 8. december 1995 til Indenrigsministeriet tog  

 Justitsministeriet stilling til grundlovsmæssigheden af forslaget til  

 den ændring af valgretsreglerne, som blev gennemført i 1996, og  

 som indebar indsættelse af bestemmelsen i lovens § 2, stk. 3, om ugifte  

 samlevende, jf. ovenfor pkt. 1. I brevet anføres følgende  

 principielle synspunkt:
» På den baggrund finder Justitsministeriet, at der  

 ved vurderingen af grundlovsmæssigheden af det foreliggende forslag nr.  

 L 73 må tages udgangspunkt i en vurdering af, om forslaget vil  

 indebære en udvidelse af større rækkevidde, eller om der  

 er tale om en udvidelse af mere marginal eller justerende karakter.« De udtalelser, som Justitsministeriet har afgivet  

 herunder det nævnte synspunkt om, at der er ganske snævre rammer  

 for, i hvilket omfang der kan ske yderligere udvidelser af grundlovens  

 bopælsbegreb   bygger bl.a. på den forfatningsretlige litteratur.
Der kan i den forbindelse nærmere henvises til bl.a.  

 Peer Lorenzen i Juristen 1972, side 423 f., Max Sørensen,  

 Statsforfatningsret (2. udg. ved Peter Germer, 1973), side 71 ff., Peter  

 Germer,  Statsforfatningsret (2. udg., 1995), side 48, og Henrik Zahle, Dansk  

 Statsforfatningsret 1 (2. udg., 1997), side 131. Allerede med hensyn til  

 lovens § 2, stk. 1 (»diplomatreglen«), der blev indføjet tilbage i 1970,  

 anfører Peer Lorenzen således, at det »forekommer tvivlsomt, om  

 man ud fra traditionel juridisk argumentationsteknik kan forsvare  

 resultatet«.
Peter Germer anfører generelt, at lovens § 2 har » udvidet bopælsbegrebet, og disse udvidelser  

 må i dag anses for dækket af en forfatningsretlig  

 sædvane.« Vurdering og konklusion Som anført under pkt. 4 må det efter  

 Justitsministeriets opfattelse generelt antages, at der gælder meget  

 snævre grænser for, i hvilket omfang der inden for rammerne af  

 grundlovens § 29, stk. 1, kan ske en yderligere udvidelse af  

 bopælsbegrebet i forhold til den, der allerede er sket ved den  

 gældende   ganske vidtgående   bestemmelse i folketingsvalglovens  

 § 2.
 Som ligeledes anført er det derfor  

 Justitsministeriets opfattelse, at der må tages udgangspunkt i en  

 vurdering af, om forslaget vil indebære en udvidelse af større  

 rækkevidde, eller om der er tale om en udvidelse af mere marginal eller  

 justerende karakter.
Den gældende folketingsvalglov indebærer, at  

 det kun er visse persongrupper, der   efter at de har taget ophold i udlandet  

   kan anses for at have fast bopæl i riget og dermed bevare deres  

 valgret.
Afgrænsningen af disse persongrupper bygger efter  

 forarbejderne til loven på »de i praksis  

 hyppigst forekommende kategorier af danske statsborgere, som under ophold i  

 udlandet har bevaret en så nær tilknytning til det danske  

 samfund, at bopæl i grundlovens forstand kan anses at foreligge.« Endvidere indebærer den gældende lov, at de  

 persongrupper, der er opregnet i § 2, stk. 2, kun kan blive optaget på  

 valglisten uden videre, såfremt deres udlandsophold ikke har varet mere  

 end 4 år.
Har opholdet varet længere, skal Valgretsnævnet i  

 hvert enkelt tilfælde vurdere, om bl.a. betingelsen om, at der er tale  

 om midlertidigt ophold, alligevel kan anses for opfyldt.
Afgørelsen  

 herom beror på en konkret bedømmelse af samtlige foreliggende  

 omstændigheder.
Det fremsatte beslutningsforslag indebærer  

 heroverfor navnlig, at »alle danskere, der ikke  

 decideret emigrerer, kan opretholde stemmeretten til det danske Folketing og  

 til danske folkeafstemninger i en 12-årig periode.« Den foreslåede ordning omfatter således  

 alle danske statsborgere i udlandet og er ikke begrænset til at  

 angå bestemte persongrupper med en nærmere objektiv tilknytning  

 til Danmark.
Den forudsætter   bortset fra forbeholdet om »emigration«   heller ikke  

 noget konkret skøn i det enkelte tilfælde.
 På den baggrund er det Justitsministeriets  

 opfattelse, at den foreslåede ændring ikke kan siges at  

 være af marginal eller justerende karakter, men at den derimod  

 indebærer en udvidelse af større rækkevidde af kredsen af  

 personer med valgret.
 Efter Justitsministeriets opfattelse må det herefter  

 antages, at den ordning, som beslutningsforslaget lægger op til, ikke  

 er forenelig med grundlovens § 29, stk. 1.
