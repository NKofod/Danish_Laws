D - Indeholdelsespligt D.1 Hjemmel D.2 Definition på indeholdelsespligtig virksomhed D.3 Særlige forhold D.4 Kildeskat til Grønland D.5 Udenlandsk virksomhed D.6 Offentlige institutioner, A-kasser mv.
D.7 Pensionsinstitutter D.8 Foreninger D.9 Konkursboer D.10 Lønmodtagernes Garantifond D.11 Restauratører, arrangører, koncertbureauer m.fl.
Ved udbetaling af A-indkomst, jfr.
KSL. § 43, stk.1 og 2, skal udbetaleren  

 indeholde foreløbige skatter, A-skatter, i de udbetalte beløb.
 På samme måde skal der ved udbetaling til lønmodtagere, der er omfattet af  

 bidragspligten i AMFL § 7, stk.1, af beløb, omfattet af reglerne i AMFL § 8,  

 stk.1, foretages indeholdelse af foreløbige lønmodtagerbidrag.
D.1 Hjemmel Reglerne om indeholdelsespligt for A-skat fremgår af afsnit V i KSL, jf.  

 lovbek. nr. 614 af 10. juli 1997, og den i medfør heraf udstedte KSLbek. nr.  

 768 af 19. sept. 1995 med senere ændringer.
Der henvises iøvrigt til cirk.  

 nr. 135 af 4. nov. 1988.
 Reglerne om indeholdelsespligt vedrørende arbejdsmarkedsbidrag fremgår af  

 AMFL, jf. lovbek. nr.744 af 21. sept. 1997, og den i medfør heraf udstedte  

 AMFLbek. nr. 1250 af 16. dec. 1996, som ændret ved bek. nr 164 af 24. feb.  

 1997.
Der skal herefter ved enhver udbetaling af A-indkomst foretages  

 indeholdelse af foreløbig skat i det udbetalte beløb, jf.
KSL § 46, stk. 1.  

 På samme måde skal den, der opgør bidragsgrundlag efter AMFL § 11, stk. 1, 5  

 og 6 og beregner bidragets størrelse, foretage indeholdelse af  

 lønmodtagerbidrag, jf.
AMFL § 11, stk. 10.
Indeholdelse foretages ved, at den indeholdelsespligtige beregner de  

 beløb, der skal indeholdes, og tilbageholder A-skat og lønmodtagerbidrag i  

 forbindelse med udbetalingen, jf.
KSL § 46, stk. 1, og AMFL § 11.
Til brug ved indeholdelse af foreløbig skat, skal modtagere af A-indkomst  

 aflevere et af skattemyndighederne udstedt skattekort (hovedkort),  

 henholdsvis forevise bikort/frikort til den indeholdelsespligtige, jf.
KSL §  

 48, stk. 1 og 6.
 Se om skattekort afsnit G.2.4.1. og G.2.5.1.
Enhver, der er indeholdelsespligtig efter KSL og AMFL, skal tilmelde sig  

 Told- og Skattestyrelsens Stamregister for Erhvervsdrivende inden 8 dage  

 efter at indeholdelsespligten er indtrådt, jf.
KSLbek. nr. 768 af 19. sept.  

 1995, § 18, og AMFLbek. nr. 1250 af 16. dec. 1996, § 1, stk. 3.
 Om registreringspligt se afsnit E.
D.2 Definition på indeholdelsespligtig virksomhed Indeholdelsespligtig for A-skat er enhver virksomhed, der har hjemting her  

 i landet og for hvis regning, der udbetales ydelser, der er A-indkomst, jf.  

 KSL § 46, stk. 1.
På samme måde er den, der opgør bidragsgrundlag efter AMFL § 11, stk. 1, 5  

 og 6 pligtig at indeholde lønmodtagerbidrag, jf.
AMFL § 11, stk. 10.
 Om A-indkomst og AM-indkomst se afsnit A.1. og A.2. Om ydelser, der er  

 gjort til B-indkomst se afsnit B.1.2.
D.2.1 Indeholdelse af A-skat Alle, der i deres virksomhed med hjemting her i landet udbetaler  

 lønindkomst mv., herunder personalegoder, der er gjort til A-indkomst, jf.  

 KSL § 43, stk. 1 og 2, skal herefter foretage indeholdelse af A-skat.
Indeholdelsespligten påhviler den, for hvis regning udbetalingen  

 foretages.
For så vidt angår udbetaling af indkomst omfattet af KSL § 43,  

 stk. 2, litra h, påhviler indeholdelsespligten den, for hvem arbejdet  

 udføres.
Det er uden betydning, hvilken status den indeholdelsespligtige har, dvs.  

 om der er tale om en fysisk eller juridisk person, et konkursbo, et dødsbo  

 mv.
Pligten til at foretage indeholdelse kan ikke overdrages til andre, jf.  

 punkt 51 i cirk. nr. 135 af 4. nov. 1988. Hvis den indeholdelsespligtige  

 lader andre forestå udbetaling og indeholdelse, sker det altid på den  

 indeholdelsespligtiges ansvar.
 Løbende ydelser, der udbetales fra en virksomhed til tidligere ansatte  

 eller pårørende til disse, er A-indkomst, og der skal foretages indeholdelse  

 i forbindelse med udbetalingen.
 Se om ydelser til tidligere ansatte mv. afsnit B.1.11.
Indeholdelsespligten omfatter i en del tilfælde også udbetalinger til  

 andre end egentlige lønmodtagere, idet vederlag, honorar og anden indkomst,  

 der udbetales for personligt arbejde her i landet uden for tjenesteforhold  

 kan være A-indkomst.
Se herom afsnit D.11.
D.2.2 Indeholdelse af lønmodtagerbidrag Arbejdsgivere skal opgøre bidragsgrundlaget (AM-indkomsten) og indeholde  

 lønmodtagerbidrag ved enhver udbetaling af løn mv. omfattet af KSL § 43, stk.  

 1. Derudover skal arbejdsgivere opgøre bidragsgrundlaget (AM-ind-komsten) og  

 indeholde lønmodtagerbidrag af værdien af personalegoder til de ansatte, hvis  

 disse goder er gjort til A-indkomst for modtageren i medfør af KSL § 43, stk.  

 2, jf.
AMFL § 8, stk.1, litra b.
 Der skal ikke indeholdes lønmodtagerbidrag af løn mv. omfattet af KSL §§  

 44 og 45, stk. 1.
 Om befuldmægtigede for udenlandske virksomheder se afsnit D.5.
Arbejdsgiveren skal opgøre bidragsgrundlaget ved lønudbetalingen, og  

 bi-draget indeholdes på samme tidspunkt, som der indeholdes A-skat og med den  

 sats, der er gældende på det tidspunkt, hvor lønnen mv. indgår i  

 skattegrundlaget, jf.
AMFL § 8, stk. 2.
Arbejdsgivere skal ikke indeholde lønmodtagerbidrag af beløb, som de  

 indbetaler til pensionsordninger omfattet af PBL § 19  

 (arbejdsgiveradministrerede pensionsordninger). Lønmodtagerbidraget af disse  

 pensionsindbetalinger indeholdes af pensionsinstituttet.
Se herom afsnit D.7.
Indeholdelsespligtige arbejdsgivere skal i medfør af AMFL § 9, stk. 2 og §  

 11, stk. 2 opgøre særskilt bidragsgrundlag af indbetalinger, som ikke kan  

 henføres til den enkelte ansatte.
Se om tilsagnsordninger afsnit D.7.2.1.
D.2.3 Indeholdelsespligtige hvervgivere Hvervgivere, der udbetaler honorar og vederlag, som med hjemmel i KSLbek.  

 nr. 768 af 19. sept. 1995, § 20, er gjort til A-indkomst, jf.
KSL § 43, stk.  

 2, skal indeholde lønmodtagerbidrag af disse honorarer mv., ligesom de skal  

 indeholde lønmodtagerbidrag af A-skattepligtige personalegoder, jf.
AMFL § 8,  

 stk.1, litra b, til de pågældende honorarmodtagere, jf.
AMFL § 11, stk. 1.  

 Det er en forudsætning, at honorarmodtageren er omfattet af AMFL § 7, stk. 1,  

 litra c.
Dette betyder modsætningsvis, at i de tilfælde hvor en hvervgiver  

 udbetaler honorar mv., der med hjemmel i KSL § 43, stk. 2 er gjort til  

 A-indkomst, til en person, der er begrænset skattepligtig her til landet,  

 skal der ved udbetalingen kun indeholdes A-skat.
 Virksomheder, der udbetaler indkomst omfattet af KSL § 43, stk. 2, litra h  

 (arbejdsudlejede personer) skal indeholde lønmodtagerbidrag af de vederlag og  

 A-skattepligtige personalegoder, som virksomheden udbetaler til de  

 arbejdsudlejede personer.
Bidragsgrundlaget opgøres og indeholdes i forbindelse med udbetaling af  

 vederlaget mv. og samtidig med at der indeholdes A-skat.
Indeholdelse  

 foretages med den sats, der er gældende på det tidspunkt, hvor lønnen mv.  

 indgår i skattegrundlaget, jf.
AMFL § 8, stk. 2.
 Om foreninger se afsnit D.8.
D.2.4 Indeholdelsespligtige pensionsinstitutter Pensionskasser mv., forsikringsselskaber og pengeinstitutter, som fra  

 arbejdsgivere modtager indbetalinger for arbejdstagere til ordninger omfattet  

 af PBL § 19, skal indeholde lønmodtagerbidrag af disse indbetalinger, jf.  

 AMFL § 11, stk. 5.
ATP skal indeholde lønmodtagerbidrag af ATP-indbetalinger, der modtages  

 fra arbejdsgivere.
Desuden skal ATP indeholde lønmodtagerbidrag af  

 ATP-indbetalinger, der modtages fra kommunale dagpengemyndigheder og  

 A-kasser, dvs. indbetalinger der vedrører personer, der er bidragspligtige  

 efter AMFL § 7, stk. 1, litra d.
Pensionsinstitutterne mv. indeholder lønmodtagerbidraget på grundlag af de  

 oplysninger om bidragspligtige beløb, som arbejdsgiverne har pligt til at  

 meddele pensionsinstitutterne, jf.
AMFL § 11, stk. 5 og AMFLbek. nr. 1250 af  

 16. dec. 1996, § 6, stk. 4 og § 32, stk. 1.
D.2.5 Indeholdelse af lønmodtagerbidrag for personer, der modtager  

 fratrædelsesgodtgørelser, efterbetalinger, efterløns- og pensionslignende  

 ydelser Virksomheder, der udbetaler indkomst omfattet af AMFL § 8, stk. 1, litra  

 d, som har sammenhæng med et tidligere tjenesteforhold, lønnet tillidshverv  

 eller erhvervsforhold her i landet, skal i medfør af AMFL § 11, stk. 6 opgøre  

 bidragsgrundlag og indeholde lønmodtagerbidrag heraf.
Også udbetalinger til  

 efterlevende efter tidligere ansatte er omfattet af bidragsgrundlaget.
Bidragsgrundlaget er bruttovederlaget, herunder ydelser i form af  

 A-skatte-pligtige personalegoder, jf.
AMFL § 8, stk.1, litra b.
Den udbetalende virksomhed skal indeholde lønmodtagerbidrag i forbindelse  

 med udbetalingen, dvs. samtidig med indeholdelse af A-skat.
Indeholdelse sker  

 med den sats, der er gældende på det tidspunkt, hvor beløbet indgår i  

 skattegrundlaget, jf.
AMFL § 8, stk. 2.
 Om oplysningspligt for arbejdsgivere, hvervgivere og pensionsinstitutter  

 mv., se afsnit J.
D.2.6 Midlertidig pensionsopsparing *Som led i forbrugsbegrænsende initiativer er der for indkomståret 1998  

 ved lov nr. 803 af 24. oktober 1997 indført regler om en midlertidig  

 pensionsopsparing for lønmodtagere og selvstændigt erhvervsdrivende.  

 Opsparingen udgør 1 pct. af bidragsgrundlaget efter AMFL § 8, stk. 1 litra a,  

 b, d og e, jf. § 17 b i lov om Arbejdsmarkedets Tillægspension som ændret ved  

 ovennævnte lov.
Arbejdsgiveren har indeholdelsespligt for den midlertidige  

 pensionsopsparing, medmindre den opgøres til 345 kr. eller derunder.
Der er særlige regler for dagpenge- og kontanthjælpsmodtagere samt for  

 arbejdsgiveres udbetaling af dagpenge i tilfælde af den ansattes sygdom eller  

 barsel.* Om den midlertidige pensionsopsparing se afsnit O.
D.3 Særlige forhold D.3.1 Lønbureau mv.
 Udbetalingsopgaven vedrørende løn mv. kan overdrages til andre,  

 eksempelvis et lønbureau, men indeholdelsespligten påhviler stadig den, for  

 hvis regning løn mv. udbetales, jf. cirk. 135 af 4. nov. 1988, punkt. 51,  

 således at afregning af indeholdt A-skat, lønmodtagerbidrag og  

 arbejdsgiverbidrag skal ske på den indeholdelsespligtige virksomheds  

 SE-nummer.
D.3.2 Vikarbureauer Ved midlertidige arbejdsforhold, der formidles af et vikarbureau, anses  

 bureauet i almindelighed for at være indeholdelsespligtig, hvis det er  

 bureauet, der aflønner vikaren og udsender vikaren til forskellige kunder,  

 der betaler for arbejdsydelsen til bureauet.
 Aflønnes vikaren direkte af den midlertidige arbejdsgiver, antages denne  

 for indeholdelsespligtig, uanset vikaren skal betale en provision til  

 bureauet.
Ved vurdering af om der foreligger tjenesteforhold, lægges der også vægt  

 på, hvorledes spørgsmål om ferie, ATP, arbejdsløshedsforsikring, sygedagpenge  

 mv. er reguleret.
Se iøvrigt afsnit B.1.1.1.
 Om arbejdsudleje se afsnit C.1.1.2 og C.2.1.2.
D.3.3 Ejendomsadministration Advokater, revisorer mv., der varetager ejendomsadministration og dermed  

 lønudbetaling for en række klienter, bliver normalt ikke  

 indeholdelsespligtige, idet indeholdelsespligten påhviler den, for hvem  

 arbejdet udføres, dvs. klienten.
Det er derfor den enkelte klient, der skal  

 tilmeldes SE-registret som ansvarlig, men registreringen kan foretages under  

 administrators adresse.
 En administrator kan kun blive indeholdelsespligtig, hvis han overtager  

 det økonomiske ansvar for lønudbetalingen.
D.3.4 Virksomhedsoverdragelse Ved overdragelse af en virksomhed eller ved udskillelse af en del heraf  

 indtræder erhververen i den tidligere ejers rettigheder og forpligtelser med  

 hensyn til de løn- og arbejdsforhold, der bestod på overdragelsestidspunktet  

 for så vidt angår de lønmodtagere, der fortsætter deres arbejdsforhold hos  

 erhververen, jf. lov nr. 111 af 21. marts 1979 om lønmodtagernes retsstilling  

 ved virksomhedsoverdragelse.
Erhververen pådrager sig således en selvstændig  

 pligt til at foretage indeholdelse af A-skat og lønmodtagerbidrag også for  

 lønkrav vedrørende tiden før overdragelsen, medmindre indeholdelsespligten er  

 opstået før overdragelsestidspunktet.
 D.3.5 Virksomhed i henhold til bevilling, autorisation mv.
Når der til udøvelsen af et erhverv stilles særlige krav med hensyn til  

 personlig bevilling, autorisation o.l. vil den, der har bevilling,  

 autorisation mv., som hovedregel blive ansvarlig for virksomhedens  

 lønudbetalinger og dermed indeholdelsespligtig.
Der kan dog forekomme  

 undtagelser, og i denne forbindelse vil det være afgørende for vurderingen  

 af, om der er indeholdelsespligt, hvorledes virksomheden fremtræder i forhold  

 til trediemand.
Ved hyrevognskørsel gælder justitsministeriets bekendtgørelse af 16. dec.  

 1985, § 5, hvorefter en bevilling ikke må bortforpagtes, udlejes eller på  

 anden måde overdrages.
Dette bevirker, at enhver, der udfører hyrevognskørsel  

 i bevillingshaverens sted, er i tjenesteforhold til denne, hvorefter  

 bevillingshaveren skal foretage indeholdelse af A-skat og lønmodtagerbidrag.
Indehaveren af en bevilling til restaurationsvirksomhed vil være ansvarlig  

 indeholdelsespligtig i henhold til KSL § 46, uanset om der er ansat en  

 bestyrer af restauranten.
I modsætning hertil vil en forpagter af en  

 restaurationsvirksomhed normalt selv være bevillingshaver.
D.3.6 Umyndige En umyndig ejer af en virksomhed kan ikke registreres som  

 indeholdelsespligtig, hvilket følger af at en umyndig person, jf. § 1, stk. 2  

 i lov nr. 388 af 14. juni 1995 (værgemålsloven) ikke må påtage sig  

 gældsforpligtelser.
I disse situationer bliver værgen indeholdelsespligtig.
D.3.7 Europaparlamentet Medlemmer af Europaparlamentet anses ikke for indeholdelsespligtige  

 vedrørende eventuelt udbetalt sekretærløn, som godtgøres af parlamentet.
 Se LV A.B.2.4.
D.4 Kildeskat til Grønland Ifølge KSL § 88 skal personer, dødsboer, selskaber, foreninger,  

 institutioner mv., der har hjemting her i landet, foretage indeholdelse af  

 kildeskat til Grønland ved udbetaling eller godskrivning af vederlag for  

 arbejde og ved udbetaling af pensioner, som er omfattet af skattepligt efter  

 den grønlandske landstingslov om indkomstskat, jf.
KSLbek. nr. 768 af 19.  

 sept. 1995, § 53.
 Spørgsmål om den grønlandske skatteordning kan rettes til:
Grønlands Hjemmestyre, Skattedirektoratet, Danmarkskontoret, Pilestræde 52, Postbox 2151, 1016 København K.
For danskere, der er udsendt til arbejde i Grønland for en dansk  

 arbejdsgiver, skal der indeholdes A-skat i de udbetalte vederlag.
Der skal  

 kun indeholdes lønmodtagerbidrag af disse vederlag, hvis der udelukkende  

 indeholdes dansk skat.
Se også afsnit C.2.4 og TfS 1994,234  

 (Statsministeriets afgørelse samt Finansministeriets kommentar).
D.5 Udenlandsk virksomhed Udenlandske virksomheder, der har etableret fast driftssted her i landet,  

 skal udbetale løn gennem en befuldmægtiget, der har hjemting her i landet,  

 jf.
KSL § 46, stk. 4. I denne situation skal den befuldmægtigede indeholde  

 både A-skat og lønmodtagerbidrag.
Andre udenlandske arbejdsgivere kan også  

 vælge at udbetale løn gennem en befuldmægtiget, jf.
KSL § 46, stk. 5. Den  

 befuldmægtigede skal i denne situation kun indeholde A-skat.
 Om udenlandsk virksomhed iøvrigt, se afsnit C.
D.5.1 Arbejdsudleje I de tilfælde, hvor en udenlandsk virksomhed stiller arbejdskraft til  

 rådighed for at udføre arbejde her i landet (arbejdsudleje), er det  

 hvervgiveren (den, for hvis regning arbejdet udføres), der er  

 indeholdelsespligtig, jf.
KSL. § 46, stk. 1.
 Om arbejdsudleje se afsnit C.1.1.2. og afsnit H.7.
 D.6 Offentlige institutioner, A-kasser mv.
 Offentlige institutioner er ligesom private virksomheder  

 indeholdelsespligtige med hensyn til A-skat og lønmodtagerbidrag af  

 lønudbetalinger mv. til egne ansatte.
 Offentlige institutioner, A-kasser mv., der udbetaler offentlige ydelser  

 til borgerne, er indeholdelsespligtige med hensyn til A-skat vedrørende disse  

 udbetalinger.
 Det drejer sig eksempelvis om udbetalinger af ydelser efter  

 sociallovgivningen, tjenestemandspension, syge- og arbejdsløshedsdagpenge,  

 stipendier og andre uddannelsesydelser, strejke- og lockoutgodtgørelse,  

 orlovsydelse mv.
Der skal normalt ikke indeholdes lønmodtagerbidrag i disse indkomster.
Se  

 dog afsnit B.5 og D.2.5.
D.7 Pensionsinstitutter D.7.1 Udbetalinger Pensionsinstitutter, der foretager skattepligtige udbetalinger i medfør af  

 PBL § 20, er indeholdelsespligtige og skal foretage indeholdelse af A-skat i  

 forbindelse med udbetalingen, jf.
KSLbek. nr. 768 af 19. sept. 1995, § 20,  

 nr. 19. Der skal ikke indeholdes lønmodtagerbidrag i disse udbetalinger.
Se  

 iøvrigt afsnit B.3.
D.7.2 Indbetaling til pensionsordninger omfattet af PBL § 19 Efter PBL § 19 er der bortseelsesret for de beløb, der af arbejdsgiveren  

 indbetales på en pensionsordning for arbejdstageren.
Arbejdsgiveren skal  

 derfor ikke indeholde hverken A-skat eller lønmodtagerbidrag af disse  

 indbetalinger.
Pensionsinstitutterne skal derimod foretage beregning og indeholdelse af  

 lønmodtagerbidrag vedrørende de af arbejdsgiveren indbetalte beløb til  

 pensionsordninger omfattet af PBL § 19, jf.
AMFL § 11, stk. 5 og 10.
 Om arbejdsgiveradministrerede pensionsordninger iøvrigt se afsnit B.1.10.
D.7.2.1 Tilsagnsordninger Ved en tilsagnsordning forstås en pensionsordning, der er afdækket i en  

 pensionskasse omfattet af lov om tilsyn med firmapensionskasser mv., og hvor  

 indbetalingerne ikke kan henføres til den enkelte ansatte.
Indbetalingerne er AM-bidragspligtige og arbejdsgiveren skal beregne og  

 indeholde bidrag på grundlag af den samlede indbetaling, jf.
AMFL § 9, stk.  

 2, og § 11, stk. 2.
Om tilsagnsordninger se afsnit B.1.10.1 D.8 Foreninger Foreninger er som udgangspunkt omfattet af de almindelige regler for  

 indeholdelsespligt, og skal foretage indeholdelse af A-skat og  

 lønmodtagerbidrag, når foreningen udbetaler vederlag til de ansatte.
Undtaget fra indeholdelsespligt for A-skat og lønmodtagerbidrag er  

 foreninger, der som led i foreningens skattefri virksomhed udbetaler  

 vederlag, der ikke overstiger 1.500 kr. årligt til den enkelte lønmodtager,  

 jf.
KSL § 45, KSLbek. nr. 768 af 19. sept. 1995, § 21, og § 9 i AMFLbek. nr.  

 1250 af 16. dec. 1996.
D.9 Konkursboer Ved konkursdekretets afsigelse skal der, hvis konkursboet viderefører  

 virksomheden, ske ændring af virksomhedens registreringsforhold.
Se herom  

 afsnit E.1.1.1. og E.2.3.3.2.
Indeholdelsespligten påhviler den, for hvis regning beløbet udbetales,  

 dvs. den som kravet på A-indkomsten kan rettes imod, eller i hvis interesse  

 beløbet udbetales.
I denne forbindelse er det uden betydning, hvilken status  

 den indeholdelsespligtige iøvrigt har, jf. cirk. nr. 135 af 4. nov. 1988,  

 punkt. 51.
 Fortsætter konkursboet den indeholdelsespligtige virksomhed og indtræder i  

 arbejdsaftaler med de tidligere ansatte, bliver boet derfor  

 indeholdelses-pligtig ved udbetaling af A-indkomst, når pligten til at  

 indeholde A-skat er opstået efter konkursens begyndelse.
Udbetaler boet løn, understøttelse eller lignende til den tidligere  

 indehaver, er disse udbetalinger A-indkomst, hvis udbetalingen ville være  

 A-indkomst mellem uafhængige parter.
Boet er i så fald indeholdelsespligtig.
Hvis konkursboet udlodder dividende til dækning af lønkrav, hvori der ikke  

 tidligere er indeholdt lønmodtagerbidrag og/eller A-skat, bliver boet  

 indeholdelsespligtig af den beregnede dividende.
Dette gælder også udlodning  

 vedrørende anmeldte krav fra Lønmodtagernes Garantifond.
D.10 Lønmodtagernes Garantifond Lønmodtagernes Garantifond har til formål at sikre lønmodtageres lønkrav i  

 tilfælde af arbejdsgivers konkurs, arbejdsgivers død, hvor boet behandles  

 efter skiftelovens kap. 3, samt ved en virksomheds ophør, hvor det godtgøres,  

 at arbejdsgiver er ude af stand til at betale lønnen.
Garantien omfatter krav på løn og andet vederlag, erstatning for  

 afbrydelse af et arbejdsforhold samt feriegodtgørelse.
Det er en forudsætning  

 for dækning via fonden, at der har bestået et tjenesteforhold mellem  

 arbejdsgiveren og lønmodtageren.
Lønmodtagernes Garantifond dækker ikke den del af lønnen mv., der af  

 arbejdsgiveren skulle have været indeholdt for A-skat og lønmodtagerbidrag,  

 idet den tidligere arbejdsgiver henholdsvis konkursboet/dødsboet er  

 indeholdelsespligtig og hæfter for betaling af de af fonden beregnede  

 A-skattebeløb og lønmodtagerbidrag, jf.
KSL § 83, stk. 1.
 D.11 Restauratører, arrangører, koncertbureauer m.fl.
 Ved udbetaling af vederlag til personer med løsere tilknytning til  

 arbejdsstedet kan der være indeholdelsespligt for såvel A-skat som  

 lønmodtagerbidrag.
Afgrænsningen af, om der foreligger personligt arbejde i et  

 tjenesteforhold og dermed indeholdelsespligt for hvervgiveren, sker med  

 udgangspunkt i cirk. nr. 129 af 4. juli 1994, punkt 3.1.1.1, og forudsætter  

 en konkret bedømmelse af de enkelte forhold.
Se herom afsnit B.1.1.1 og B.2.
Hvor der således er tale om indeholdelsespligt er den, der som  

 restauratør, arrangør, forening eller lignende afholder udgiften til de  

 medvirkendes vederlag, indeholdelsespligtig.
Dette gælder også i de  

 situationer, hvor udbetalingen ikke sker direkte til kunstneren mv., men  

 afregnes til en kapelmester, trupleder, eller agent eventuelt til et  

 koncertbureau eller en anden mellemmand.
 Fastsættes vederlaget som et fælleshonorar for flere medvirkende, skal  

 vederlaget - medmindre anden aftale foreligger - fordeles ligeligt imellem de  

 deltagende ved indeholdelse af lønmodtagerbidrag og skat.
Uanset om et vederlag er A-indkomst eller B-indkomst, er der  

 oplysningspligt.
Den, der hæfter for betalingen, skal foretage indberetning  

 på oplysningsseddel.
