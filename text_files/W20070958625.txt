Landsskatteretskendelse  

 vedr.
Tinglysning af et skøde vedrørende to ejendomme - fejl -  

 tinglysningsafgift Klagen skyldes, at  

 tinglysning af et skøde vedrørende to ejendomme er anset at udløse  

 tinglysningsafgift  

 efter tinglysningsafgiftslovens § 4, stk. 1, beregnet af den samlede  

 over-dragelsessum, selvom tinglysning vedrørende den ene ejendom er gjort  

 gældende at skyldes en fejl.
Landsskatterettens afgørelse Afgiftsmyndighedens afgørelse  

 ændres, således at tinglysningsafgift alene pålægges med i alt 3.400 kr.
Sagens oplysninger Ved endeligt skøde anmeldt  

 til tinglysning den 1. december 2006 overdrog B ejendommene X og Y til C ApS.  

 Købesummen udgjorde ifølge skødet 700.000 kr. for begge ejendomme i alt, idet  

 parterne erklærede, at værdien af ejendommen X androg 375.000 kr., og værdien  

 af ejendommen Y androg 325.000 kr.
Begge beløb var højere end de respektive  

 offentlige ejendomsvurderinger.
Det fremgår af anmelderens brev af 30.  

 november  

 2006  som ikke under sagen for Landsskatteretten har været bestridt  

  at skødet  

 kun blev begæret tinglyst for så vidt angår ejendommen Y.
Skødet blev  

 tinglyst  

 på begge ejendomme den 1. december 2006 under to forskellige løbenumre, idet  

 der ved anmeldelsen til tinglysning blev betalt i alt 3.400 kr. i  

 tinglysningsafgift.
Afgiftsmyndighedens afgørelse Afgiftsmyndigheden har ved  

 den påklagede afgørelse anset den foretagne tinglysningstransaktion for at  

 have  

 udløst i alt 5.600 kr. i tinglysningsafgift, jf. tinglysningsafgiftslovens §  

 4,  

 stk. 1, samt 200 kr. i forhøjet afgift, jf. tinglysningsafgiftslovens § 20,  

 eller i alt 5.800 kr.
Ved afgørelsen har  

 afgiftsmyndigheden henvist til, at tinglysningsafgiftsloven er en  

 transaktionsbaseret  

 lov, hvorefter der betales tinglysningsafgift på baggrund af den foretagne  

 tinglysningsmæssige behandling.
Da skødet er lyst vedrørende begge ejendomme,  

 skal der betales tinglysningsafgift i overensstemmelse hermed.
Klagerens påstand og argumenter Klageren har overfor  

 Landsskatteretten nedlagt påstand om, at der alene skal betales 3.400 kr. i  

 tinglysningsafgift.
Til støtte for den nedlagte  

 påstand har klageren bl.a. gjort gældende, at beløbet på 3.400 kr. er den  

 korrekte afgift for så vidt angår tinglysningen vedrørende ejendommen Y og at  

 skødet kun er anmeldt til tinglysning vedrørende denne ejendom.
Dette fremgår  

 af klagerens brev af 30. november 2006. Det forhold, at tinglysningskontoret  

 på  

 trods af klagerens begrænsede anmeldelse ved en fejl har stemplet skødet ind  

 vedrørende begge ejendomsoverdragelser, medfører ikke, at der skal betales  

 yderligere tinglysningsafgift.
Landsskatterettens bemærkninger og begrundelse I medfør af  

 tinglysningsafgiftslovens § 4, stk. 1, udgør afgiften for tinglysning af  

 ejerskifte af fast ejendom eller andele heraf 1.400 kr. og 0,6 % af  

 afgiftsgrundlaget efter § 4, stk. 2.  

 Afgiftspligten indtræder ved anmeldelsen til tinglysning eller  

 registrering, jf. tinglysningsafgiftslovens § 16, stk. 1, 1. pkt.
Det omhandlede skøde blev  

 ubestridt alene anmeldt til tinglysning for så vidt angår overdragelse af  

 ejendommen matr.nr.
Y.
Der er derfor kun indtrådt afgiftspligt for så vidt  

 angår denne tinglysning.
Afgiften herved skal opgøres til 1.400 kr. + 0,6 %  

 af  

 den i skødet anførte værdi af ejendommen, hvilken værdi udgør 325.000 kr.
Det  

 er herefter korrekt, at der ved anmeldelsen blev berigtiget afgift med 3.400  

 kr.
Der er ikke grundlag for pålæg af yderligere afgift, hvorfor den  

 påklagede  

 afgørelse ændres i overensstemmelse hermed.
