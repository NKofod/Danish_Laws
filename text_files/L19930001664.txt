 Ved skrivelser af 26. juni 1992 fra den daværende formand for Den  

 Vesteuropæiske Union (Vestunionen, WEU) og af 2. november 1992 fra Danmarks  

 udenrigsminister samt ved Vestunionens erklæring af 20. november 1992 er der  

 tillagt Danmark observatørstatus i Vestunionen.
 Brevvekslingen og erklæringen har følgende ordlyd:
Oversættelse Udenrigsministeren Bonn, den 26.06.1992 Hans Excellence Kongeriget Danmarks udenrigsminister Hr.
Uffe Ellemann-Jensen Højtærede kollega! I opfølgning af beslutningen den 10. december 1992 i Maastricht om at  

 udvide WEU, har WEU's ministerråd den 19. juni 1992 i Bonn i  

 Petersberg-erklæringen fastlagt de nærmere omstændigheder, som medlemmer af  

 Den Europæiske Union kan blive medlem af WEU eller opnå observatørstatus på,  

 hvis de ønsker det.
 Som formand for WEU fremsender jeg herved i WEU-medlemsstaternes navn et  

 eksemplar af Petersberg-erklæringen, i hvis stykke III, der redegøres for,  

 betingelserne for udvidelse af WEU.
 Jeg har i dag æren af at invitere Kongeriget Danmark til forhandlinger.
Jeg vil, højtærede kollega, være Dem taknemmelig, om De stiler Kongeriget  

 Danmarks besvarelse af dette brev til min kollega, udenrigsministeren for Den  

 Italienske Republik, som den 1. juli 1992, overtager WEU-formandskabet.
Det  

 kommende formandskab har ladet os vide, at det er rede til at indlede  

 forhandlingerne allerede i juli i år i Rom, eventuelt den 16. juli 1992.
Med venlig hilsen (sign.
Klaus Kinkel) Oversættelse Udenrigsministeren København, den 2. november 1992 Kære kollega Jeg henviser til mit brev af 3. juli 1992, hvori den danske regering  

 accepterede invitationen fra Den Vesteuropæiske Union til at deltage i møder  

 om udvidelse af WEU.
Det glæder mig på den danske regerings vegne at kunne  

 meddele Dem, at Danmark accepterer observatørstatus i WEU i overensstemmelse  

 med bestemmelserne i Petersberg-erklæringen af 19. juni 1992.
 Danmark ønsker, at dets observatørstatus skal træde i kraft snarest  

 muligt, efter at en aftale er indgået.
 Jeg har sendt en kopi af dette brev til generalsekretær van Eekelen.
Med venlig hilsen (sign.
Uffe Ellemann-Jensen) H.E.
Hr.
Emilio Colombo Italiens udenrigsminister Formand for Den Vesteuropæiske Unions Ministerråd, Rom Oversættelse Den Vesteuropæiske Union Ministerrådet Rom, 20. november 1992 Erklæring om WEU-observatører 1. Udenrigsministrene fra WEU-medlemslandene og  

 repræsentanterne fra Kongeriget Danmark og Irland mødtes den 20. november  

 1992 i Rom.
De erindrede erklæringen, hvori WEU's ministerråd den 10.  

 december 1991 i Maastricht inviterede de pågældende stater til at blive  

 medlemmer eller observatører i WEU; invitationen af 30. juni 1992 udstedt af  

 den tyske udenrigsminister, den daværende formand for WEU, råder til  

 drøftelser på grundlag af Petersberg-erklæringen af 19. juni 1992 og svarene  

 fra Kongeriget Danmark og Irland, hvori de indikerede deres interesse i at  

 blive observatører i WEU.
 2. På baggrund af disse drøftelser bekræftede  

 WEU-udenrigsministrene deres ønske om at se Kongeriget Danmark og Irland som  

 observatører i WEU.
 3. I overensstemmelse hermed og uden at de følgende  

 forhold medfører nogen ændringer i den reviderede Bryssel-traktat, bliver  

 Kongeriget Danmark og Irland WEU-observatører.
4. De må deltage i WEU-rådets møder uden præjudice for  

 de i artikel VIII i den reviderede Bryssel-traktat nævnte bestemmelser.
Efter  

 anmodning fra et flertal af medlemslandene eller halvdelen af medlemslandene  

 inklusive formandskabet kan tilstedeværelse i WEU-rådsmøder forbeholdes lande  

 med fuldt medlemskab; 5. De inviteres til at deltage i arbejdsgruppemøder.
 6. De kan efter anmodning inviteres til at tale.
 7. Kongeriget Danmark vil have de samme rettigheder og  

 pligter som lande med fuldt medlemskab vedrørende overførsel af funktioner  

 til WEU fra andre fora og institutioner, som Kongeriget Danmark allerede  

 deltager i.
 Danmarks observatørstatus i Vestunionen har virkning fra den 20. november  

 1992.
