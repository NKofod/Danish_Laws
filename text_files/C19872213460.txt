 Formål :
 Formålet med undervisningen er at give de studerende indsigt i det  

 nutidige danske samfunds funktion, udvikling og forudsætninger.
 Undervisningens indhold :
 Forudsætningerne for det moderne danske samfund skal i løbet af 20-25  

 timer behandles på grundlag af et beskrivende materiale, der giver en  

 sammenhængende og overskuelig redegørelse for udviklingen.
Hovedvægten i kursus ligger på behandlingen af det danske samfunds  

 historie efter anden verdenskrig, hvor de fem aspekter, der nævnes i  

 bekendtgørelsen skal indgå.
Der skal anvendes et passende bredt sammensat  

 materiale.
 Kurset kan indledes på forskellige måder, som der her gives nogle  

 eksempler på:
Man kan vælge at begynde med materiale, der er sprogligt lettere  

 tilgængeligt, men bredt i indholdet.
Man kan også anvende korte centrale  

 tekster med få ord og et bredt indhold, der berører problemstillinger, der  

 kan appellere til kursisterne.
En anden fremgangsmåde er at bruge billed/filmmateriale i stort omfang i  

 begyndelsen, hvorved man kan lette kursisternes muligheder for at sammenligne  

 med deres egen baggrund.
Endelig kan man i indledningsfasen fx behandle  

 problemer, som mødet med det danske samfund allerede har rejst hos  

 kursisterne.
 Som eksempler på emner, der kan ligge inden for de enkelte fem aspekter,  

 kan nævnes:
 POLITISK ORGANISATION kan omfatte det danske politiske systems udvikling  

 og funktion, herunder magtspillet mellem befolkningsgrupper, politiske  

 partier, bevægelser og organisationer.
 DANMARKS PLACERING I DE INTERNATIONALE MAGTFORHOLD kan omfatte den danske  

 undenrigspolitik og Danmarks deltagelse i internationale organisationer som  

 fx FN, EF og NATO.
DEN ØKONOMISKE UDVIKLING kan omfatte udviklingen i den danske økonomis  

 struktur, organisation og produktion, dansk økonomisk politik og Danmarks  

 handel med udlandet.
Det danske arbejdsmarked behandles i denne sammenhæng.
LEVEVILKÅR, FAMILIEFORHOLD OG SOCIALE GRUPPERINGER kan omfatte de  

 forskellige sociale gruppers placering i samfundet og relationerne imellem  

 dem.
Området omfatter også udviklingen i familie-, arbejds-og fritidslivet,  

 ligesom der her må gives en beskrivelse af det sociale bistandssystem.
 TILVÆRELSESFORSTÅELSE OG DENS UDTRYKSFORMER omfatter især forståelsen af  

 tilværelsen og samfundet, således som den kommer til udtryk i adfærdsnormer,  

 vaner, klædedragt, boligforhold, litteratur, kunstværker, moralopfattelse.
 Det ovennævnte er kun eksempler på emner, der kan tages op inden for det  

 enkelte aspekt, ligesom der naturligvis ofte med fordel kan arbejdes på tværs  

 af den beskrevne kategorisering.
 På samme måde kan aktuelle emner tages op enten for deres egen skyld eller  

 som indgang til eller perspektivering af andet undervisningsstof.
Da undervisningstiden kun tillader et indblik i udviklingens hovedfaser,  

 er det hensigtsmæssigt, at der samarbejdes med dansklæreren om, hvorledes  

 disse emner behandles.
Eksempler kan vælges fra mange steder og vil ofte have  

 karakter af et historisk perspektiv på de emner, man i forvejen arbejder med.  

 Fx kan familieforhold og relationerne mellem sociale grupper belyses gennem  

 billeder fra forskellige perioder således, at både den enkelte tidsalders  

 menneskeopfattelse og karakteristiske stiltræk belyses.
 FORHOLDET MELLEM HISTORIE OG SAMFUNDSKUNDSKAB:
Ved de kurser, hvor kursisterne samtidig har samfundsfag, må lærerne i de  

 to fag aftale en arbejdsdeling, således at unødig dobbeltgennemgang af stof  

 undgås.
Normalt vil det være naturligt, at man i historie i dette tilfælde  

 lægger mindre vægt på gennemgangen af de aktuelle mønstre i politik, økonomi  

 og sociologi, men arbejder mere med den historiske udvikling inden for  

 områderne siden 1945.
 I tilfælde, hvor kursisterne ikke har samfundsfag, må undervisningen  

 tilrettelægges således, at det aktuelle danske politiske og økonomiske  

 systems opbygning og funktion får en rimelig fyldig behandling.
 Materiale :
I undervisningen skal der anvendes et bredt sammensat materiale afpasset  

 efter de studerendes forudsætninger, emnernes karakter og de synsvinkler, der  

 anlægges på stoffet.
Materialet kan således bestå af fremstillinger,  

 erindringsstof, dokumenter, taler, avisartikler, interviews og statistik.
Det vil også være naturligt at arbejde med billeder, film og  

 videooptagelser, der dels har dokumentarisk karakter og viser miljøer,  

 handlingsforløb og personer, dels illustrerer udviklingen inden for  

 arkitektur og kunst.
På sidstnævnte område må undervisningen ske i tæt  

 samarbejde med dansk.
Desuden kan man med fordel inddrage byer og bygninger,  

 museer og udstillinger.
Det anbefales, at alle hold får mulighed for at  

 aflægge besøg på museer og udstillinger og for at arbejde med by- og  

 miljøudvikling.
 Da materialet bør være af meget forskelligt art, må der anvendes  

 forskellige analysemetoder, som passer til de enkelte materialetypers særlige  

 karakter og til de problemstillinger, man ønsker at få belyst.
 Da undervisningens indhold er det moderne Danmarks opståen og udvikling,  

 vil et samarbejde med dansk være hensigtsmæssigt både til en bredere  

 belysning af fælles emner og ved opøvelsen i at arbejde med tekster og  

 billeder, således at overlapninger og gentagelser undgås, og en vis fælles  

 indlæringstakt sikres.
 Skriftlig opgave:
 I kursets sidste halvdel skal de studerende i 15-20 undervisningstimer  

 behandle et fælles område (et emne eller en periode) i Danmarks udvikling  

 efter 1945 ved skriftlige opgaver.
 For at give de studerende en passende baggrund for individuelle valg af  

 opgaveemne indledes opgaveskrivningen med en kort fælles gennemgang af  

 emnet/periodens hovedtræk.
 Opgaverne kan efter de studerendes individuelle valg udarbejdes enkeltvis  

 eller i grupper.
 Hensigten med opgaveskrivningen er at uddybe de studerendes indsigt i de  

 problemer, der knytter sig til arbejdet med moderne historie, og at opøve  

 deres færdighed i at udarbejde skriftlige rapporter.
Ved formuleringen af den enkelte opgaves titel må læreren tage videst  

 muligt hensyn til de studerendes egne ønsker, idet emnerne dog skal falde  

 naturligt inden for det område, som holdet beskæftiger sig med.
Der er intet  

 i vejen for, at et givet delemne kan belyses fra forskellig side og ved  

 forskelligt materiale.
Det er vigtigt, at der for den enkelte opgave formuleres en klar  

 problemstilling og sikres en sådan afgrænsning af emnet og materialet, at  

 opgaven ikke svulmer op, og den samlede arbejdsbyrde for de studerende på  

 kursus og hjemme bliver urimelig.
Generelt betyder det, at der bliver tale om  

 mindre opgaver med præcist formulerede krav og et lille, overskueligt  

 materiale.
 Opgavens nærmere placering i kursusforløbet skal ske i samarbejde med  

 andre fag, så de studerendes skriftlige arbejdsbyrde fordeles nogenlunde  

 jævnt over kursets sidste halvdel.
 Inden opgaveskrivningen må læreren gennemgå de generelle problemer og krav  

 til en historieopgave, bedst i form af et skriftligt oplæg, der tager hensyn  

 til de studerendes øvrige skriftlige arbejde og de formkrav, de her møder.
For at de studerende ikke skal opleve det skriftlige arbejde som noget  

 meget vanskeligt eller skræmmende, er det hensigtsmæssigt, at undervisningen  

 forinden tilrettelægges således, at de studerende i mindre  

 undervisningssekvenser eller hjemme prøver at arbejde selvstændigt med  

 henblik på at fremlægge stof i kortfattet skriftlig eller mundtlig form.
Det  

 er vigtigt, at de studerende gøres opmærksom på sammenhængen mellem det  

 skriftlige arbejde i dansk og historie i forbindelse med de danske stile.
De færdige opgaver skal godkendes af læreren, der skønner, om de  

 repræsenterer en rimelig arbejdsindsats.
Læreren vurderer de enkelte opgaver  

 med hensyn til form og indhold med henblik på rådgivning af de studerende.  

 Læreren skal derimod ikke gøre opgaverne til genstand for karaktergivning  

 eller tage stilling til bestået/ikke-bestået.
 Det fælles område, som der er skrevet opgaver indenfor, opgives med  

 tilhørende fælles materiale til eksamen.
 Eksamen:
 Eksamensopgivelserne skal bestå af et bredt sammensat materiale, således  

 at mindst tre af de i bekendtgørelsen nævnte fem aspekter dækkes ind.
 Det fælles område, som der er skrevet opgaver indenfor, opgives med  

 tilhørende fælles materiale til eksamen.
Ikke-skriftligt materiale: billeder, film, bygningsværker må skønsmæssigt  

 omregnes til et tilsvarende cirkatal i bogsider.
En målestok hertil kan være  

 den tid, der er medgået til arbejdet med dette stof, sværhedsgraden og  

 anvendeligheden i eksamenssituationen.
Eksamensspørgsmålene skal dække det opgivende pensum og være udformet  

 således, at det står klart for de studerende, hvad de skal foretage sig i  

 forberedelsestiden.
Der skal tages hensyn til, at de studerende har  

 hjælpemidler til rådighed, ligesom spørgsmålene skal indeholde flere  

 niveauer, så både viden om og forståelse af de opgivne emner kan prøves.
Ved formuleringen at eksamensspørgsmålene må der tages hensyn til,  

 hvorledes undervisningen har været tilrettelagt.
Dette gælder ikke mindst  

 materialets karakter og de synsvinkler og metoder, der har været anvendt.
 P.d.v.
