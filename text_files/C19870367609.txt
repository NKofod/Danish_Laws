 Arbejdsformidlingskontorerne.
 Cirkulære om kombinationsaftaler i henhold til § 8, stk. 3 i  

  Undervisningsministeriets bekendtgørelse nr. 88 af 24. februar  1987.
 Til orientering gengives uddrag af Undervisningsministeriets skrivelse af  

 25. juni 1982 vedrørende lønforhold under  udstationering.
 »Med brev af 28. maj 1982 har Handels- og Kontorfunktionærernes  

 Forbund forespurgt, hvorledes lønvilkårene skal være for efg-elever, der  

 indgår uddannelsesaftale i henhold til retsbekendtgørelsens § 8, stk. 3 og  

 derfor skal udstationeres fra praktikvirksomheden i en del af  

 uddannelsestiden.
 I denne anledning skal man meddele, at lønvilkårene afhænger af, hvad  

 parterne aftaler, dog kan de vilkår, der følger af den pågældende kollektive  

 overenskomst ikke forringes ved individuel aftale, uanset om den konkrete  

 virksomhed ikke er part i overenskomsten, jf. efg-lovens § 10, stk. 2.
Hvis både praktikvirksomheden og udstationeringsvirksomheden er private,  

 er udgangspunktet herefter, at eleven ansættes på overenskomstvilkår i  

 praktikvirksomheden, og at disse vilkår gælder hele uddannelsestiden.
Er der  

 mellem eleven og praktikvirksomheden aftalt en højere løn, gælder disse  

 vilkår også under udstationeringen, med mindre andet fremgår af  

 uddannelsesaftalen.
Hvis praktikvirksomheden er en offentlig arbejdsgiver, gælder den  

 overenskomst, der omfatter denne arbejdsgiver på tilsvarende måde som  

 udgangspunkt i hele udstationeringsperioden - uanset i hvilken virksomhed  

 eleven udstationeres i - i løbet af uddannelsestiden.
Der er dog intet til  

 hinder for, at der i den individuelle uddannelsesaftale eller ved kollektiv  

 overenskomst aftales, at lønvilkårene under udstationering i en privat  

 virksomhed eller i en anden offentlig virksomhed følger den overenskomst, som  

 ville være gældende, såfremt eleven havde indgået uddannelsesaftale med  

 udstationeringsvirksomheden.« Hvilket hermed meddeles til orientering.
 P.D.V.
 E.B.
