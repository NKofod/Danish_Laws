Skriftlig fremsættelse (9. december 1999) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 befordringsrabat til studerende ved videregående uddannelser. (Rabat  

 på befordring til og fra udlandet).
(Lovforslag nr.
L 150).
Den danske og svenske regering har i maj 1999 udarbejdet  

 rapporten »Øresund - en region bliver til«, hvor hindringerne for  

 integration i Øresundsregionen blev afdækket.
De studerendes  

 transport i regionen indgår også som et emne i rapporten.
Da  

 transportomkostningerne kan begrænse de studerende, der ønsker  

 at deltage i uddannelse på den anden side af Øresund, har den  

 danske regering tilkendegivet, at man vil udvide den eksisterende  

 rabatordning for studerende på videregående uddannelser til  

 også at omfatte transport til uddannelsesinstitutioner på den  

 svenske side af Øresund.
 Lovforslaget er en opfølgning på  

 rapporten.
Med den foreslåede ændring af loven, vil der  

 kunne fastsættes regler, således at studerende kan få rabat  

 på befordring mellem et sted i Danmark og over Øresund til og  

 fra et bestemmelsessted i Skåne.
Lovforslaget vil også omfatte  

 rabat på studerendes befordring over den dansk-tyske grænse til  

 og fra Flensborg.
 Der er tale om en udvidelse af den gældende ordning,  

 hvorefter de transportansvarlige har pligt til at yde rabat på  

 abonnementskort, når de studerende fremviser en rabatmeddelelse.
 Rabatordningen vil således for fremtiden også  

 komme til at gælde for abonnementskort, der er omfattet af  

 Øresunds takstsystemet samt transport til og fra Flensborg, der  

 varetages af Sydbus.
 Med lovændringen gives der også mulighed for,  

 at transportansvarlige i EU- og EØS-landene, der har indgået  

 aftale med en af de transportansvarlige i Danmark om fælles  

 taktssystem, har mulighed for at sælge abonnementskort til transport  

 over grænsen til Danmark.
 Det skønnes, at adgangen til at få  

 befordringsrabat til og fra Skåne vil betyde, at der årligt vil  

 blive ydet rabat på, hvad der svarer til yderligere 1000-2000  

 abonnementskort af en måneds varighed.
 Udgifterne til udvidelsen af ordningen med  

 befordringsrabat mellem et sted i Danmark til og fra Skåne vurderes til  

 at ligge i størrelsesordenen 0,5 til 1,0 mio. kr. årligt.  

 Udgifterne til rabat over den dansk-tyske grænse skønnes at  

 blive meget begrænset - væsentligt under 100.000 kr.  

 årligt.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til velvillig behandling i det høje Ting.
