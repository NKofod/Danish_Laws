 Der skal ske fradrag for mødediæter for deltagelse som menigt medlem i  

 byråds-, kulturudvalgs-, budgetudvalgs- og skolekommissionsarbejde.
 Et medlem blev ledig fra sit job den 31. maj 1987. På bilag til  

 ledighedserklæring af 17. juni 1987 oplyste medlemmet, at hun siden den 1.  

 januar 1987 havde haft et borgerligt ombud ved kommunen, og at hun modtog et  

 vederlag på 1.330 kr. pr. måned herfor.
 Kassen fradrog vederlaget i medlemmets dagpenge.
I 1989 erfarede afdelingen, dels at medlemmets vederlag pr. 1. oktober  

 1987 var steget til 1.400 kr., uden at medlemmet havde oplyst kassen herom,  

 dels at medlemmet fik udbetalt diæter for hvert møde hun deltog i, hvilket  

 kassen heller ikke havde været bekendt med.
Medlemmet var udpeget som  

 almindeligt medlem i følgende nævn og udvalg: Byråd (kommunalbestyrelse),  

 kulturudvalg, budgetudvalg, skolekommission, skolenævn og ungdomsskolenævnet.
Hovedledelsen meddelte den 1. juni 1989 afdelingen, at mødediæterne skulle  

 modregnes i dagpengene med det skattepligtige beløb.
Kommunen oplyste  

 herefter, at alle udbetalte diæter vedrørende byråds- og udvalgsmøder blev  

 beskattet som personlig indkomst.
Den 5. juli 1989 og den 24. august 1989 traf afdelingen afgørelse om, at  

 medlemmets diæter skulle medføre fradrag i dagpengene tillige med stigningen  

 i vederlaget.
Da medlemmet ikke havde oplyst afdelingen om diæterne og  

 vederlagsforøgelsen, blev medlemmet pålagt 38 timers karantæne for  

 uagtsomhed.
 Medlemmets advokat klagede over afgørelsen, idet han henviste til HK's  

 rundskrivelse af 4. juli 1989, hvoraf fremgik, at der ikke skulle foretages  

 fradrag for diæter til kommunalbestyrelses- og amtsrådsmedlemmer.
Den 21. februar 1990 traf hovedledelsen afgørelse om, at medlemmet skulle  

 tilbagebetale ialt 19.207 kr. i dagpenge, heraf 746 kr. på grund af det  

 forhøjede vederlag, og 18.461 kr. på grund af de i perioden 1. juni 1987 -  

 20. august 1989 modtagne diæter.
Hovedledelsen tiltrådte endvidere, at  

 medlemmet gennemgik 38 timers karantæne.
 I sin afgørelse anførte hovedledelsen, at spørgsmålet om fradrag for  

 diæter ikke var ganske klart, men at man havde lagt vægt på, at mødediæterne  

 blev beskattet som personlig indkomst.
 Da sagen havde principiel betydning anmodede hovedledelsen medlemmet om  

 tilladelse til at anke sagen for så vidt angik mødediæterne og karantænen.
 I anken anførte hovedledelsen bl.a.:
 »I bekendtgørelse nr. 57 af 1. marts 1982 opstilles der følgende  

 3-deling af fradragsproblemstillingen:
 a) i § 1, stk. 2, 2. pkt., anføres, at »diæter og lignende vederlag  

 ... betragtes i denne forbindelse ikke som indtægt » (vores  

 fremhævelse).
 b) i § 2, stk. 3, anføres, at »varetagelse af hverv som .... medlem  

 af skolenævn og lignende .... medfører ikke fradrag » (vores  

 fremhævelse).
 c) i § 2, stk. 1 og 2, anføres en række tilfælde, hvor hvervet medfører  

 fradrag.
 Direktoratet har ved DFA-Meddelelse nr. 13/89 af 28. april 1989  

 offentliggjort en ankenævnsafgørelse vedrørende spørgsmålet om betydningen af  

 mødediæter modtaget af et medlem af en ligningskommission . Dette hverv er  

 direkte nævnt i § 2, stk. 2, litra d), som et af de eksempler, hvor der skal  

 ske fradrag for »vederlag, der ikke alene har karakter af diæter og  

 lignende«.
 Efter hovedledelsens opfattelse betyder bekendtgørelsens 3-deling af  

 fradragsproblemstillingen, at det ikke er muligt med en udvidende fortolkning  

 af reglerne i § 2, stk. 1 og 2, at »udhule« bestemmelserne nævnt  

 ovenfor under a) og b) alene med henvisning til, at skattepligtige mødediæter  

 skal medføre fradrag.
 Det forhold, at skattelovgivningen er ændret, således at diæter nu i  

 større udstrækning bliver bedømt som skattepligtige, kan ikke i sig selv  

 ændre forståelsen af dette særlige regelsæt og selvfølgelig endnu mindre give  

 hjemmel for en udvidende fortolkning af § 2, stk. 1 og 2.
 Bestemmelsen i § 1, stk. 2, 2. pkt., må logisk betyde, at der eksisterer  

 »diæter og lignende vederlag«, som - uanset beløbenes eventuelle  

 skattepligt efter skattelovgivningen - ikke kan anses for at være en  

 aflønning i arbejdsløshedsforsikringslovens forstand og derfor heller ikke er  

 arbejde og som følge heraf heller ikke medfører fradrag.
 Personkredsen i § 2, stk. 3, må opfattes som et modstykke til den  

 personkreds, der er forsøgt beskrevet i § 2, stk. 2, litra a) - d).  

 Aflønning/diæter for de hverv, som beskrives i § 2, stk. 3, medfører -i  

 modsætning til hvervene nævnt i § 2, stk. 2, - ikke fradrag.
 Der nævnes i § 2, stk. 3, direkte »medlem af skolenævn og  

 lignende«.
 Som det fremgår af medlemmets fuldmagt, må de ydede diæter antages alene  

 at modsvare positive udgifter i forbindelse med deltagelse i det  

 »politiske liv«, herunder befordring, telefon, babysitter og meget  

 andet.
 Det er vores opfattelse, at medlemmets beskæftigelse i alle disse hverv må  

 henføres under bestemmelserne i bekendtgørelsens § 1, stk. 2, 2. pkt., og §  

 2, stk. 3. Der er i hvert fald ikke hjemmel til at foretage en udvidende  

 fortolkning af § 2, stk. 2, til også at omfatte disse hverv.
 Medlemmets indtægter/diæter skal således ikke medføre fradrag i  

 udbetalingen, og tilbagebetalingskravet på 18.461 kr. skal derfor ophæves.
Da der herefter kun består et tilbagebetalingskrav på 746 kr. brutto, jf.  

 ovenfor under pkt. 1, og da den uagtsomme forseelse må anses for at være af  

 meget ringe omfang, er der efter vores opfattelse grundlag for at undlade at  

 pålægge medlemmet en sanktion, jf. herved sanktionscirkulæret afsnit I, side  

 2.' Direktoratet for Arbejdsløshedsforsikringen meddelte, at efter  

 direktoratets opfattelse var det ikke vederlagets benævnelse - f.eks.  

 »mødediæter« - men dets karakter, der var afgørende for, om  

 vederlaget skulle medføre fradrag i dagpengene.
 Ved afgørelse af, om der forelå en egentlig aflønning, fandt direktoratet,  

 at der skulle tages udgangspunkt i, om ydelsen var skattepligtig indkomst.
 Direktoratet fandt derfor, at de omhandlede mødediæter med undtagelse af  

 vederlag for hvervene som medlem af skolenævnet og ungdomsnævnet skulle  

 medføre fradrag i dagpengene, jf. § 2, stk. 2, i direktoratets bekendtgørelse  

 nr. 57 af 1. marts 1982 om arbejdes og indtægters betydning for  

 arbejdsløshedsdagpengenes størrelse.
 Direktoratet havde herved lagt vægt på, at de udbetalte mødediæter var  

 skattepligtige, og de af skattemyndighederne ansås for A-indkomst.
 Direktoratet havde endvidere lagt vægt på, at diæternes størrelse var  

 afhængige af mødernes varighed, dog således at der blev skelnet mellem møder  

 på over og under 4 timers varighed.
 Direktoratet fandt derfor ikke, at de udbetalte diæter var omfattet af  

 bekendtgørelsens § 1, stk. 2.
 For så vidt angik det af arbejdsløshedskassen anførte, at der efter  

 ordlyden i bekendtgørelsens § 1, stk. 2, eksisterede diæter og lignende  

 vederlag, som - uanset skattepligt efter skattelovgivningen - ikke kunne  

 anses for aflønning i arbejdsløshedsforsikringslovens forstand, kunne  

 direktoratet henvise til vejledningen til bekendtgørelsens § 1, nr. 3.
 Endelig meddelte direktoratet, at såfremt der var dokumenterede udgifter -  

 som var godkendt som fradragsberettigede af skattemyndighederne - i  

 forbindelse med hvervets udførelse, ville disse kunne fratrækkes  

 vederlaget/diæterne forud for omregning.
 Direktoratet kunne derfor tiltræde arbejdsløshedskassens afgørelse for så  

 vidt angik, at medlemmet havde modtaget mødediæter med urette.
 Direktoratet fandt dog efter omstændighederne ikke, at der skulle ske  

 tilbagebetaling af de i den anledning uretmæssigt udbetalte dagpenge.
 Endelig fandt direktoratet, at medlemmet for uagtsomt at have tilsidesat  

 sin oplysningspligt over for arbejdsløshedskassen vedrørende det faste  

 vederlags størrelse, skulle gennemgå en effektiv karantæne på 38 timer, jf.  

 arbejdsløshedsforsikringslovens § 87, stk. 3, og direktoratets cirkulære af  

 19. februar 1987 om vejledende retningslinier vedrørende ikendelse af  

 sanktion i henhold til arbejdsløshedsforsikringslovens § 87, stk. 1 og 3.
 Direktoratet fandt herefter, at medlemmet uretmæssigt havde modtaget  

 dagpenge med brutto 746 kr., som skulle tilbagebetales af medlemmet, samt at  

 medlemmet skulle gennemgå en effektiv karantæne på 38 timer.
 I sin klage anførte kassen, at den fortsat var af den opfattelse, at  

 medlemmets beskæftigelse i 6 forskellige nævn og udvalg måtte henføres under  

 bestemmelsen i § 1, stk. 2, 2. pkt., og § 2, stk. 3, i bekendtgørelse nr. 57  

 af 1. marts 1982.
Kassen bemærkede, at der i hvert fald ikke var den tilstrækkelige hjemmel  

 til at foretage en udvidende fortolkning af bekendtgørelsens § 2, stk. 2, til  

 også at omfatte disse hverv.
Det var derfor ikke muligt - således som  

 direktoratet gjorde det i sin afgørelse - at tage udgangspunkt i, »om  

 ydelsen var skattepligtig indkomst«, og »de af skattemyndighederne  

 ansås for A-indkomst.« Kassen forstod ikke direktoratets henvisning i denne forbindelse til  

 vejledningen til bekendtgørelsens § 1, nr. 3.
 Efter medlemmets opfattelse var det ikke tilfredsstillende i hendes  

 situation, hvor hun beklædte en lang række tillidsposter at skulle nøjes med  

 en afgørelse, hvor man konstaterede, at hun havde modtaget mødediæter med  

 urette , og dernæst at hun efter omstændighederne alligevel ikke skulle  

 tilbagebetale.
 Medlemmet måtte derfor have krav på, at denne del af sagen blev  

 realitetsbehandlet af ankenævnet, selv om tilbagebetalingskravet efter  

 omstændighederne var bortfaldet.
 Endelig anførte kassen, at det var ganske ude af proportioner, når  

 direktoratet pålagde medlemmet en uagtsomhedssanktion på 38 timers karantæne,  

 når der var tale om en ganske beskeden forseelse, der havde udløst et  

 tilbagebetalingskrav på 746 kr. brutto.
 Direktoratet fandt ikke grundlag for at ændre sin afgørelse.
 Direktoratet bemærkede, at medlemmets deltagelse i de nævnte udvalg med  

 undtagelse af hvervene som medlem af skole- og ungdomsskolenævnet måtte anses  

 for at være led i det almindelige kommunalpolitiske arbejde, og at de  

 udbetalte diæter derfor skulle medføre fradrag, jf. bekendtgørelsens § 2,  

 stk. 2, sammenholdt med § 1, stk. 2.
 Direktoratet bemærkede iøvrigt, at det ikke afhang af beløbets størrelse,  

 men om graden af uagtsomhed ved vurderingen af, om medlemmet skulle ikendes  

 karantæne, jf. arbejdsløshedsforsikringslovens § 87, stk. 3.
 Direktoratet havde her fundet, at medlemmet ved ikke at oplyse  

 arbejdsløshedskassen om ændringen af grundvederlagets størrelse, havde udvist  

 en sådan uagtsomhed, at der var grundlag for at pålægge medlemmet en  

 karantæne.
Endelig kunne direktoratet, for så vidt angik det af kassen anførte, om  

 der fandtes diæter og lignende vederlag, der trods skattepligt ikke medførte  

 fradrag i dagpengene, oplyse, at der her var tale om beløb, hvor der ikke var  

 sammenhæng mellem det udbetalte beløb og den medgåede tid.
Udbetaling af  

 mødediæter i forbindelse med kommunalbestyrelsesarbejde udmåles derimod efter  

 medlemmets deltagelse i de enkelte møder samt mødets varighed.
Ankenævnet tiltrådte Direktoratet for Arbejdsløshedsforsikringens  

 afgørelse med de af direktoratet givne begrundelser.
Dog fandt nævnet, at der  

 af medlemmet var udvist en så ringe uagtsom adfærd, at det ikke ville være  

 rimeligt at idømme en karantæne.
Den effektive karantæne på 38 timer  

 ophævedes derfor.
