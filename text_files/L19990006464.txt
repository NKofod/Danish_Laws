Bekendtgørelse om rammeaftale af 6.  

 oktober 1998 med  

 Verdenbanken (IBRD) og Den Internationale  

 Udviklingssamenslutning (IDA) om de generelle  

 retningslinier for samarbejdet mellem Danmark og IBRD/IDA Den 6. oktober 1998 blev der i Washington D.C. indgået en  

 rammeaftale om de generelle retningslinier for samarbejde, mellem på  

 den ene side Danmark og på den anden side Verdensbanken (IBRD) og den  

 Internationale Udviklingssammenslutning (IDA). Rammeaftalen erstatter den  

 tilsvarende aftale af 28. april 1994.
 Rammeaftalen fastsætter fælles, generelle  

 retningslinier for samtlige former for samarbejde mellem Danmark og  

 IBRD/IDA.
Rammeaftalen indeholder retningslinier for indbetaling af  

 danske bidrag og IBRD/IDAs administration heraf, herunder regler for  

 administrationsbidrag og tilbagebetaling af renter og afkast.
Rammeaftalen  

 fastsætter endvidere en informationsforpligtelse for IBRD/IDA overfor  

 Danmark for så vidt angår aktiviteter med dansk deltagelse.
Det fremgår af rammeaftalen, at der årligt  

 skal holdes konsultationer mellem Danmark og IBRD/IDA.
Dagsordenen herfor kan  

 omfatte såvel overordnede principielle spørgsmål som  

 gennemgang af planlagte og allerede gennemførte sam- eller  

 dansk-finansierede aktiviteter.
 Formålet med rammeaftalen er bl.a. at lette og  

 forenkle udarbejdelsen af separate aftaler om specifikke  

 samarbejdsaktiviteter - eksempelvis trustfond-aftaler og aftaler om  

 samfinansiering - der indgås efter det paradigme, der er tilknyttet  

 rammeaftalen.
Rammeaftalen skal anvendes i forbindelse med  

 indgåelse af alle nye aftaler med IBRD/IDA.
Sådanne underaftaler  

 bør indeholde en bestemmelse, der henviser til rammeaftalen og  

 angiver, at rammeaftalens generelle bestemmelser gælder for  

 samarbejdet.
 Rammeaftalen, der trådte i kraft den 6. oktober  

 1998, er gyldig, indtil den skriftligt opsiges af Danmark eller IBRD/IDA.
