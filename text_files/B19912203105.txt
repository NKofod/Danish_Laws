 I medfør af § 4, stk. 2, og § 9, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
 § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til fotograf.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Billedmediernes Faglige Udvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) samt de regler, som  

 Undervisnings- og Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som fotograf inden  

 for det valgte speciale.
 Uddannelsens varighed og struktur m.v.
 § 4.  Uddannelsen varer i alt 4 år og 6 måneder.
 Stk. 2.  Uddannelsen indledes i praktikvirksomheden  

 eller med 2. skoleperiode.
 § 5.  Skoleundervisningen varer 55 uger.  

 Skoleundervisning veksler med praktikuddannelse som vist i figuren og som  

 anført nedenfor:
 Stk. 2.  Uddannelsen afsluttes med eksamen  

 (svendeprøve), der gennemføres i forbindelse med sidste skoleperiode, jf. §  

 30, stk. 1.
Fritagelse for dele af uddannelsen § 6.  Fritagelse for dele af uddannelsen kan ske efter  

 §§ 8 og 9 i hovedbekendtgørelsen.
Adgangsbegrænsning § 7.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentsatsen, jf. stk. 2, fastsættes af  

 Undervisnings- og Forskningsministeriet efter indstilling fra det faglige  

 udvalg og Erhvervsuddannelsesrådet hvert år inden 31. december gældende for  

 det følgende kalenderår og for alle skoler, der udbyder uddannelsen.
Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen.
Hvis  

 der er flere ansøgere uden uddannelsesaftale, end der kan optages ifølge stk.  

 2, træffer skolen afgørelse om, hvem der skal optages, ud fra en vurdering af  

 ansøgerens egnethed for uddannelsen på grundlag af ansøgerens hidtidige  

 uddannelsesforløb og eventuelle beskæftigelse.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  I 1991 beregnes skolens pladsantal i henhold  

 til stk. 2, på grundlag af det antal elever med uddannelsesaftale, som skolen  

 optog i 1990 inden for den eller de uddannelser, som svarer til denne  

 bekendtgørelses uddannelse.
Uddannelsens mål og indhold § 8.  Den uddannede fotograf skal være i stand til at  

 planlægge, producere og præsentere fotografiske løsninger med høj  

 kommunikationsværdi.
Den uddannede fotograf skal selvstændigt, og som medlem  

 af en gruppe, kunne udnytte visuelle og auditive virkemidler og besidde de  

 tekniske og håndværksmæssige færdigheder, der er forudsætninger for bevidst  

 billedkommunikation.
Den pågældende skal beherske teknikken ved produktion af  

 faste billeder samt dialydprogrammer og videoprogrammer og skal kunne arbejde  

 med databaseret fotografisk teknik.
Stk. 2.  Den uddannede fotograf med specialet  

fotograf skal selvstændigt kunne udføre de håndværksmæssige og  

 tekniske funktioner, der forudsættes for præcis registrering, samt målrettet  

 og bevidst kommunikation og formidling af billedoplevelser.
Den uddannede  

 fotograf skal have et indgående kendskab til branchens teknik og  

 arbejdsmetoder og skal på denne baggrund være i stand til at påtage sig  

 kommunikationsopgaver inden for såvel trykte som elektroniske medier.
Endelig  

 skal den uddannede have det kendskab til de merkantile og sociale sammenhænge  

 i samfundet, der er nødvendigt for erhvervets udøvelse.
Stk. 3.  Den uddannede fotograf med specialet  

pressefotograf skal selvstændigt kunne varetage alle funktioner  

 knyttet til billedjournalistikken inden for såvel det traditionelle  

 fastbilledområde som inden for de elektroniske medier.
Den uddannede  

 pressefotograf skal endvidere have et dybtgående kendskab til de  

 samfundsmæssige forhold og det mediemønster, som sætter rammerne for  

 udøvelsen af erhvervet.
Skoleundervisningen § 9.  Undervisningen skal på en helhedsorienteret måde  

 omfatte både praktisk og teoretisk undervisning med henblik på at give eleven  

 såvel generelle som specielle kvalifikationer.
Grundfag § 10.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 Stk. 3.  Grundfagene har tilsammen et omfang svarende  

 til en vejledende uddannelsestid på 18,4 uger.
 § 11.  Undervisningen i 2. skoleperiode omfatter  

 følgende grundfag, der har en vejledende uddannelsestid på 8,9 uger:
 Stk. 2.  Alle de fag, der er nævnt i stk. 1, afsluttes i  

 2. skoleperiode, undtagen reklame (A) og dansk (A). Disse to fag placeres  

 således, at der forekommer størst mulig integrering med område- og  

 specialefag.
Områdefag § 12.  Undervisningen i områdefag i 2. skoleperiode  

 har følgende mål og øvrige rammer for indholdet:
Eleven skal opnå kendskab til lyssætning, skal kunne betjene forskellige  

 kameratyper, skal opnå indsigt i optisk billeddannelse, belysning og  

 billedgeometri og opnå kendskab til apparatur og fotografiske materialer.  

 Eleven skal kunne eksponere og fremkalde forskellige filmtyper, herunder opnå  

 kendskab til grundlæggende filtreringsteknik.
Eleven skal endvidere kunne  

 vurdere kvaliteten ved sort/hvid- og farvekopiering og kunne foretage simpel  

 retouche på sort/hvid-billeder.
Eleven skal herudover kunne foretage  

 lyssætning af plane og rumlige emner og benytte generel flashteknik, betjene  

 småformat-, mellemformat- og storformatkamera, herunder vælge skarphedsplan  

 og almindelig skarphedsindstilling, kunne eksponere og fremkalde rulle- og  

 planfilm i sort/hvid og farve og foretage grundlæggende filtreringsteknik,  

 vurdere lyshed og toneomfang ved sort/hvid-kopiering og vurdere  

 farvegengivelse ved farvekopiering samt foretage simpel retouche som  

 udprikning af sort/hvid-billeder.
Endelig skal eleven opnå indsigt i forhold  

 vedrørende optisk billeddannelse, belysning i billedplanet og billedgeometri,  

 opnå kendskab til ny teknologi i forbindelse med fotografuddannelsen og få  

 begyndende indsigt i fotografiske materialers opbygning.
 Vejledende uddannelsestid: 5,3 uger.
Eleven skal opnå kendskab til lyssætning, skal kunne betjene videokamera,  

 opnå indsigt i optisk billeddannelse, belysning og billedgeometri samt få  

 kendskab til diverse apparaturer til brug i videoproduktion.
Endvidere skal  

 eleven kunne forstå de grundlæggende forhold vedrørende  

 video-billedkvaliteten og dens afhængighed af motivkontrast og supplerende  

 belysning.
 Vejledende uddannelsestid: 2,6 uger.
 § 13.  Undervisningen i områdefag i 3., 4. og 5.  

 skoleperiode har følgende mål og øvrige rammer for indholdet:
Eleven skal kunne udarbejde lay-out og foretage optagelser af faste  

 billeder, sådan at de stillede fotografiske krav tilgodeses, og den ønskede  

 kommunikative virkning opnås.
Eleven skal kende nødvendigheden af en  

 omhyggelig planlagt produktionsproces og kunne forstå, hvorledes de enkelte  

 dele i den fotografiske produktion er afhængige af hinanden.
Eleven skal  

 kende de almindeligst forekommende lyssætningsmetoder, herunder kunne bruge  

 forskellige former for lysudstyr.
Eleven skal endvidere kende grundlæggende  

 forhold i sensitometrien og kunne arbejde med hjælpemidler og teknikker.  

 Herudover skal eleven kunne eksponere og fremkalde sort/hvid film i tank og  

 maskine og farvefilm i maskine, herunder bruge densitometer, tone kopier,  

 kunne foretage retouche og introduceres til air-brushteknik.
Endelig skal  

 eleven kende teknologiens udvikling i branchen og brug af forekommende  

 fotografisk edb-teknik.
Undervisning i sikkerhedsmæssige aspekter integreres  

 for så vidt angår ergonomi, omgang med kemikalier og omgang med elektrisk  

 udstyr.
 Vejledende uddannelsestid: 2,6 uger.
Eleven skal kunne udarbejde og analysere ideoplægget til en mindre  

 kommunikationsopgave, kunne foretage den nødvendige research og vælge medie  

 og motivere medievalg (dia/lyd eller video). Eleven skal kunne udarbejde  

 synopsis med fastlæggelse af målgruppe, valg af fotografisk teknik, valg af  

 udstyr og materialer samt foretage kalkulation.
Eleven skal ud fra synopsis  

 og drejebog kunne udarbejde og gennemføre en produktions-/optageplan, kunne  

 producere et mindre videoprogram med redigering i kamera og manuel  

 bånd-til-båndredigering, kunne betjene udstyr og have kendskab til alle  

 væsentlige grundlæggende forhold vedrørende produktionen af  

 dia/lyd-programmer.
Herudover skal eleven kunne betjene optage- og  

 redigeringsudstyr (billed og lyd) til produktion af enkle videoprogrammer og  

 til dia/-lydprogrammer samt kende øvrige grundlæggende forhold til produktion  

 af videoprogrammer og dia/-lydprogrammer.
Eleven skal kunne anvende computer  

 ved programmering af video- og dia/lyd-produktion, ved processtyring af  

 fremkaldelse m.m. samt til tekstbehandlingsarbejde, kunne analysere ideoplæg,  

 billedindhold og billedforløb, kunne udarbejde synopsis, manuskript og  

 drejebog til video- og dia/lyd-programmer samt kunne udarbejde  

 produktionsplan og økonomisk kalkulation.
 Vejledende uddannelsestid: 2,6 uger.
Eleven skal kunne udarbejde ideoplæg, forestå brugerkontakt og foretage  

 research, skal selvstændigt og kreativt kunne planlægge, producere og  

 præsentere fotografiske løsninger med den ønskede kommunikative effekt, kunne  

 planlægge en produktion med booking af udstyr, valg og bestilling af  

 materialer, kommunikation i produktionsgruppe, kalkulation af produktionen og  

 efterfølgende afprøvning af kommunikationseffekten.
Eleven skal endvidere  

 kunne gennemføre en kommunikationsopgave i faste og levende billeder ud fra  

 et velbegrundet medievalg, kunne beskrive og afgrænse målgruppen og  

 gennemføre nødvendig teknisk og økonomisk planlægning.
 Vejledende uddannelsestid: 2,9 uger.
Eleven skal selvstændigt og kreativt kunne planlægge, producere og  

 præsentere videoprogrammer med det rigtige kommunikative indhold og med  

 bevidst brug af visuelle og auditive virkemidler.
Eleven skal kende såvel  

 udstyr og produktionsteknik ved fremstilling af videoproduktioner som mediets  

 virkemidler, kunne udarbejde drejebog efter ideoplæg, forestå brugerkontakt  

 og foretage research, kunne planlægge en produktion med booking af udstyr,  

 valg og bestilling af materialer, kommunikation i produktionsgruppe samt  

 kalkulation af produktionen, kunne anvende datamatbaseret fotografisk teknik,  

 betjene optage- og redigeringsudstyr til billed- og lydoptagelse, vælge  

 passende lyslægning, betjene diverse udstyr, udarbejde drejebog og  

 produktionsplan samt foretage bruger-/kundekontakt og nødvendig research.
 Vejledende uddannelsestid: 2,6 uger.
Specialefag § 14.  Undervisningen i specialefag inden for  

 specialet fotograf i 3., 4. og 5. skoleperiode har følgende mål og  

 øvrige rammer for indholdet:
Anvendt billedkommunikation Eleven skal beherske fremstilling af faste billeder med brug af mellem-  

 og storformatkameraer samt af dia/lyd- og videoprogrammer til kommunikative  

 opgaver inden for reklame, information og undervisning, herunder kunne  

 beherske alle fremstillings- og formidlingsformerne til såvel trykte som  

 elektroniske medier med udgangspunkt i branchens kommunikative genrer og  

 metoder.
Eleven skal endvidere kunne udarbejde/analysere ideoplæg til  

 kommunikationsopgaver inden for reklame, information og undervisning, kunne  

 foretage research og kunne samarbejde med parterne (kunder og målgruppe),  

 kunne foretage formåls- og anvendelsesbeskrivelser, udarbejde drejebog eller  

 lay-out, produktionsplan og budgetramme.
Herudover skal eleven kunne optage  

 med mellem- og storformatkamera, herunder opnå kendskab til de forskellige  

 formaters muligheder og begrænsning og til brug af objektiver, filtre, bælge,  

 mellemringe og andet tilbehør, kunne foretage korrekt valg af brændvidde,  

 blænde/tid, skarphedsdybde og skarphedsplan, samt kunne manipulere med  

 perspektiv og bruge dobbelteksponeringer m.m.
Eleven skal lære at arbejde med  

 produktion af dia/lyd-programmer med korrekt brug af optage- og  

 redigeringsudstyr samt øvrige forhold (registerbagstykker, specialrammer,  

 monteringsprincipper, arkivering, overblændingsudstyr, dubbing og  

 programmering).
 Vejledende uddannelsestid: 10,0 uger.
 § 15.  Undervisningen i specialefag inden for  

 specialet pressefotograf i 3., 4. og 5. skoleperiode har følgende mål  

 og øvrige rammer for indholdet:
Anvendt billedjournalistik Eleven skal kunne beherske fremstilling af faste og levende billeder samt  

 brugen af billederne til journalistisk kommunikation inden for presse,  

 reportage og information, beherske fremstillingsformerne til såvel trykte som  

 elektroniske medier, beherske selvstændig journalistisk research, redigering  

 og formidling, ligesom journalistikkens genrer skal kunne beherskes.
Eleven  

 skal kunne foretage research og opnå redigerings- og  

 præsentationsfærdigheder, herunder kunne foretage journalistisk lyd- og  

 billedbehandling, kunne benytte grafisk teknik og kunne foretage lay-out,  

 research, redigering og formidling, herunder opnå viden om arbejdsrutiner,  

 komposition, temavalg, billedbehandlings- og fortælleteknik.
Endelig skal  

 eleven kunne benytte produktionsteknikker, herunder opnå kendskab til  

 nyhedsgrafik og avisdesign.
 Vejledende uddannelsestid: 10,0 uger.
Valgfag § 16.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Valgfagene i 2. skoleperiode har en vejledende  

 uddannelsestid svarende til et omfang af 3,2 uger.
Undervisningsplan § 17.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 18.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 8.
§ 19.  Praktikuddannelsen skal supplere og  

 komplementere skoleperiodernes undervisning.
Det skal tilstræbes, at  

 uddannelsen i virksomheden tilrettelægges således, at der arbejdes efter  

 stigende sværhedsgrad, og sådan at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet fotograf med det pågældende speciale.
 Stk. 2.  Eleven skal lære at kende nødvendigheden af at  

 efterleve de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner.
 § 20.  I den første praktikperiode skal eleven  

 orienteres om de arbejdsopgaver, som forekommer under uddannelsen med det  

 valgte speciale, og under instruktion beskæftiges med ukomplicerede  

 arbejdsdiscipliner.
Stk. 2.  I de øvrige praktikperioder arbejdes der med de  

 normalt forekommende arbejdsopgaver inden for uddannelsen med det pågældende  

 speciale.
Eleven bør medvirke ved løsningen af større opgaver, herunder  

 foretage selvstændig produktionsplanlægning.
Eleven bør endvidere være med  

 til at udforme den billedkommunikation, som den færdige opgave kræver, og bør  

 deltage i udadvendt arbejde som kundebetjening og tilbudsgivning.
Endvidere  

 kan eleven beskæftiges med arbejdsopgaver, discipliner og arbejde, der er  

 relevante og værdifulde for uddannelsen i øvrigt.
Stk. 3.  I den sidste praktikperiode arbejder eleven  

 selvstændigt med alt det produktionsudstyr, der forekommer i virksomheden, og  

 med alle forekommende opgaver inden for det pågældende speciale.
Eleven  

 gennemfører alle relevante arbejdsdiscipliner, anvender alle former for  

 arbejdsmetoder og udfører arbejdet ud fra sit kendskab til det gældende  

 kvalitetsniveau.
 § 21.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 22.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktikvirksomheden i  

 en virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
Bedømmelse og uddannelsesbevis § 23.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 24, og afsluttende praktikerklæring er udstedt, jf. § 22, stk.  

 2, og når den eksamen, der er beskrevet i §§ 30-33 (svendeprøven), er  

 bestået.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter, fastsat i henhold til § 32, stk. 3.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 24.  Når alle skoleperioder i uddannelsen med det  

 valgte speciale er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 27,  

 stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
Eksamensbeviser § 25.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Stk. 2.  Ved skoleperiodens afslutning udsteder skolen,  

 hvis eleven anmoder om det, eksamensbevis for grundfag og valgfag, som er  

 afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemførte undervisning.
Skolens bedømmelse § 26.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven, at give grundlag for udstedelsen af skolevejledning  

 samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis jf. § 24.
Skolevejledning § 27.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overenstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 24, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse udstedes skolevejledning kun til eleven.
Karakterskala § 28.  Ved karaktergivning anvendes 13-skalaen, jf. §  

 17 i eksamensbekendtgørelsen.
Afsluttende bedømmelse § 29.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 30-33.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 30.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af et  

 gruppebaseret projekt og en individuel, praktisk prøve, jf. § 31.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelse af elever til den skoleperiode,  

 hvori den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomheder til det  

 faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 32 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 § 31.  Det gruppebaserede projekt og den individuelle  

 praktiske prøve består af opgaver inden for områdefag, jf. §§ 12 og 13, og  

 opgaver inden for den pågældende uddannelses specialefag, jf. §§ 14 og 15.
Stk. 2.  Varigheden af opgaverne, fastsættes, når  

 opgaverne stilles.
Samtidig fastsættes det, hvilke eventuelle hjælpemidler  

 der kan benyttes.
 Stk. 3.  Censorerne skal være tilstede ved prøvens  

 afslutning.
 § 32.  Ved bedømmelsen af opgaveløsningerne ved det  

 gruppebaserede projekt, jf. § 31, giver læreren og de to censorer tilsammen 1  

 karakter for hvert gruppeprojekt.
 Stk. 2.  Ved bedømmelsen af opgaveløsningerne ved den  

 individuelle, praktiske prøve, jf. § 31, giver læreren og de to censorer  

 tilsammen en karakter.
Stk. 3.  Eksamenskarakteren (svendeprøvekarakteren)  

 fremkommer som et gennemsnit af karakteren for projektet og karakteren for  

 den praktiske opgave.
For at bestå eksamen (svendeprøven) skal eleven opnå en  

 gennemsnitskarakter på mindst 6.
 Stk. 4.  Ved beregning af karakterer foretages afrunding  

 af det endelige resultat til et helt tal efter almindelige regneregler.
Stk. 5.  Den beregning, som er nævnt i stk. 3 og 4,  

 foretages af det faglige udvalg.
Skolen indsender oplysninger om de enkelte  

 karakterer, som er givet efter stk. 1 og 2, til det faglige udvalg.
Det  

 faglige udvalg kan udarbejde et skema til dette formål.
§ 33.  Skolen skal tilbyde elever, som ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange.
Skolen kan dog efter samråd med det faglige udvalg tillade, at eleven  

 deltager i eksamen påny, hvis der foreligger ganske særlige omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
 § 34.  Bekendtgørelsen træder i kraft den 15. marts  

 1991 og har virkning fra den 1. februar 1991.
 § 35.  Elever, der har gennemført efg-basisuddannelsen  

 inden for det grafiske områdes fotolinie, er fritaget for 2. skoleperiode.
