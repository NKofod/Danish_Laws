Optagelse  

 som nyuddannet i a-kassen på baggrund af  

  

 GVU-uddannelse Resumé  



  

 Medlemmet havde som GVU-uddannelse gennemført uddannelsen som  

 kontorassistent og fik på baggrund heraf udstedt et eksamensbevis efter at  

 have  

 bestået den endelige fagprøve.
GVU-uddannelsen er normeret til at vare 2 år.  

 Medlemmet havde dog ikke udover fagprøven deltaget i undervisningen, men  

 havde  

 fået overført en 1-årig handelseksamen samt diverse kurser.  


  

 Direktoratet traf afgørelse om, at medlemmet ikke kunne optages i a-kassen  

 som  

 nyuddannet på baggrund af GVU-uddannelsen, idet hun ikke havde gennemført en  

 uddannelsen af mindst 18 måneders varighed.
Direktoratet lagde vægt på, at  

 GVU-uddannelsen sammensættes i forhold til den studerendes tidligere  

 kompetencer, og man fandt således ikke, at der var tale om, at dele af en  

 tidligere uddannelse blev meritoverført til GVU-uddannelsen.  


  

 Direktoratet har udsendt en Rundskrivelse nr. 68/03, som bestemmer, at  

 optagelse i en a-kassen på baggrund af GVU-uddannelsen forudsætter, at  

 uddannelsen konkret er normere til at vare og faktisk har varet mindst 18  

 måneder.  


  

 Ankenævnet fandt ikke, at der var grundlag for at fortolke de relevante  

 bestemmelser  

 i overensstemmelse med rundskrivelsen, og lagde vægt på, at medlemmet havde  

 fået overført en handelsuddannelse samt diverse kurser til GVU-uddannelsen,  

 og  

 at den samlede uddannelse havde varet mere end 18 måneder.  


  

 Ankenævnet fandt således, at medlemmet opfyldte betingelserne for at blive  

 optaget i a-kassen som dimittend.  


  

 Ankenævnet ændrede således direktoratets afgørelse.
 Ankenævnet har behandlet Deres klage på møde den 29.  

 januar 2004.
Nævnet traf denne A F G Ø R E L S E De kan optages i a-kassen med rettigheder som nyuddannet  

 på baggrund af Deres GVU-uddannelse.
B E G R  

 U N D E L S E Ankenævnet har ved  

 afgørelsen lagt til grund, at   

 	  

 De har fulgt og  

 bestået den 1-årige Handelsskoles grunduddannelse for voksne (HGV),   

 	  

 De har gennemført  

 diverse AMU-kurser og enkeltfag med en samlet varighed af ca. 1 år, som et  

 led  

 i Deres foreløbige uddannelsesplan for GVU-uddannelsen,   

 	  

 De har 2 års  

 praktisk erfaring inden for kontorområdet,   

 	  

 De den 20. december  

 2002 har fået udstedt et uddannelsesbevis for kontoruddannelsen med speciale  

 i  

 administration, på baggrund af Deres uddannelses- og erhvervsmæssige  

 kompetencer,  

 og   

 	  

 De på selve  

 GVU-uddannelsen alene har gennemført den faglige prøve.
 Ifølge § 4 i bekendtgørelse om optagelse som lønmodtager  

 eller nyuddannet i en a-kasse kan personer, der har gennemført en uddannelse  

 af  

 mindst 18 måneders varighed, optages.
 For at uddannelsen kan give adgang til optagelse, skal uddannelsen  

 dog berettige til SU og give erhvervskompetence inden for en kasses faglige  

 område, jf. § 5. En erhvervsuddannelse efter lov om erhvervsuddannelser  

 giver dog tilsvarende adgang til optagelse.
 Det bestemmes videre i § 6 i bekendtgørelsen, at såfremt en  

 del af en tidligere gennemført uddannelse kan overføres til en ny uddannelse,  

 er optagelse betinget af, at den samlede uddannelse under ét udgør mindst 18  

 måneder eller 3 semestre.
 Ankenævnet har ved afgørelsen lagt vægt på, at De har fået  

 overført erhvervserfaring samt tidligere uddannelse i et sådan omfang, at De  

 ved alene at have gennemført fagprøven på GVU-uddannelsen opfylder  

 betingelserne for at have gennemført GVU-uddannelsen og dermed få udstedt et  

 uddannelsesbevis.
 Ankenævnet har endvidere lagt vægt på, at Deres samlede, faktiske  

 uddannelsesforløb har varet mere end 18 måneder.
Ankenævnet finder, at De på baggrund af GVU-uddannelsen opfylder  

 kravene til optagelse i en a-kasse.
De kan dermed opnå rettigheder som  

 nyuddannet  

 i a-kassen.
 Ankenævnet henviser til § 41 i  

 arbejdsløshedsforsikringsloven, jf. lovbekendtgørelse nr. 799 af 24.  

 september  

 2002, §§ 1, 4, 5 og 6 i direktoratets bekendtgørelse nr. 560 af 4. juli  

 2002 om optagelse som lønmodtager eller nyuddannet i en a-kasse, og  

 §§ 1,  

 2, 3, 5, 6, 7, 13 og 14 i Undervisningsministeriets bekendtgørelse nr. 1405  

 af  

 22. december 2000 om grunduddannelse for voksne GVU).
 Ankenævnet ændrer således direktoratets afgørelse af 19. august  

 2003.
På ankenævnets vegne xxx  

  

 xx De kan læse om afgørelsens faktiske og retlige grundlag  

 på de følgende sider.
 Kopi til:
xx  

 Arbejdsløshedskasse  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
  De har meldt Dem ledig og ansøgt om dagpenge ved  

 ledighedserklæring af 11. december 2002. De oplyser, at Deres sidste  

 arbejdsforhold er hos xx , hvor De har været ansat som kontorassistent i  

 perioden 11. marts 2002 til 10. december 2002.
 A-kassen har den 18. december 2002 truffet afgørelse om, at De  

 ikke har ret til dagpenge, da De ikke opfylder beskæftigelseskravet på 52  

 ugers  

 ustøttet fuldtidsarbejde inden for de seneste 3 (5) år.
 Det fremgår af sagen, at De den 15. januar 2003 mundtligt har  

 tilkendegivet over for a-kassen, at De ønsker at klage over afgørelsen.
 A-kassen har den 31. januar 2003 truffet afgørelse om, at Deres  

 uddannelse ikke berettiger til optagelse, da den ikke har været af 18  

 måneders  

 varighed.
Det fremgår af afgørelsen bl.a., at uddannelsen er en  

 erhvervsuddannelse, og at uddannelsen normalt varer 2 år.
De har imidlertid  

 taget uddannelsen under merit, da De tidligere har arbejdet som  

 kontorassistent  

 og derfor har erfaring inden for faget.
De har ikke fået meritoverført  

 tidligere uddannelsesforløb.
De har i brev af 14. februar 2003 klaget over afgørelsen.
De  

 oplyser i klagen bl.a., at for at man kan få merit, skal der udarbejdes en  

 handlingsplan, og der skal indhentes oplysninger fra de firmaer, hvor De har  

 været ansat, og om de skoleuddannelser, som De har taget, og så bliver alt  

 dette talt sammen, så skolen kan se, hvad de skal udregne efter.
Når dette er  

 gjort, får kursisten at vide, at der skal arbejdes i 0-1 år i et firma, eller  

 hvor længe det nu varer, som så skal ansætte kursisten i den periode, hvor  

 man  

 så får sin uddannelse.
For Deres vedkommende foregik det igennem en længere  

 sygemelding,  

 revalidering og omskoling, så man igen er klar til at klare sig selv efter  

 endt  

 læreforhold.
 De oplyser videre, at De har talt med xx, og at De bl.a. fik  

 oplyst, at De har brugt i alt ca. 5 år på Deres uddannelse, hvilket er langt  

 mere end 18 måneder, og at når man har taget en uddannelse under merit, skal  

 man tage fra alle de steder, man tidligere har været ansat, og at De har ret  

 til dimittendoptagelse, da Deres uddannelse er helt korrekt i henhold til  

 loven.
 A-kassen har i e-mail af 6. marts 2003 til xx ved xxx oplyst, at  

 a-kassen skal bruge dokumentation for, på hvilken baggrund De er bevilget  

 merit  

  om det er på baggrund af tidligere uddannelsesforløb.
xx ved xxx har i e-mail af 7. marts 2003 til a-kassen oplyst, at  

 De har fået merit bl.a. på grund af HGV, som De har gennemført i  

 90erne, og at  

 den tager 1 år.
Derudover har De fået merit for faget IT på grund af  

 gennemførte AMU-kurser og for 6 ugers specialefag, da De har gennemført disse  

 i  

 løbet af det sidste år.
Endelig har De fået delvis merit på grundlag af  

 tidligere beskæftigelse, men da denne ikke kunne give fuld merit, har De  

 skullet indhente den sidste praktiske erfaring i en virksomhed.
xx i xx ved xxx har i brev af 10. marts 2003 til Dem udarbejdet en  

 oversigt over de elementer, der ligger til grund for Deres uddannelse inden  

 for  

 kontor.
Skolen oplyser, at uddannelsen normalt er 4-årig, men at vurderingen  

 for Deres vedkommende foretages på grundlag af 3 år, da De i stedet for at  

 gennemføre HG over 2 år valgte at gennemføre HGV, som er 1-årigt.
Skolen oplyser videre, at man for at komme i betragtning som  

 GVU-deltager skal have fuld merit for  

  

 2  

 års praktisk erfaring  

  

 , svarende til kravene i erhvervsuddannelsen.
Dette  

 krav opfyldte De ikke ved Deres første henvendelse den 17. maj 2001. Deres  

 dokumentation viste, at De manglede 6 måneders praktisk arbejde med  

 specifikke  

 arbejdsopgaver.
De 6 måneder skulle sammen med Deres tidligere  

 erhvervserfaring  

 kunne give merit for de 2 års praktisk erfaring.
Meritten blev givet, så der  

 kunne laves en GVU-uddannelsesplan den 21. oktober 2003.
 Skolen oplyser også, at den  

  

 teoretiske  

 merit  

  

 er blevet givet på grundlag af følgende:
  

  

 Handelsskolens  

 Grunduddannelse for voksne (HGV)  

  

 1994-1995, 38-ugers fuldtidsforløb AMU-kurserne Etb 1 03.12.01-05.12.01 3 dage Etb 2 28.01.02-30.01.02 3 dage Etb 3 11.02.02-13.02.02 3 dage Regneark 06.12.01-11.12.01 3 dage Systematisk anvendelse af informationssøgning på  

 internettet 12.12.01-14.12.01 3 dage Integrerede administrationssystemer 11.03.02-13.03.02 3 dage Debitor-, kreditor- og lagerstyring 09.09.02-13-09.02 5 dage Enkeltfag Administrativ styring og personlig planlægning 02.04.02-15.04.02 10 dage Skriftlig kommunikation 12.08.02-16.08.02 5 dage Salg og markedsføring 18.03.02-22.03.02 5 dage Fagprøveuge uge 50, 2002 5 dage Fagprøve 29.11.02 1 dag I sagen er kopi af skrivelse af 15. juni 1995 fra xx i  

 xx vedrørende Skolevejledning, Handelsskolernes grunduddannelse,  

 hvor det  

 fremgår, at De i perioden 8. august 1994 til 16. juni 1995 har taget  

 Handelsskolens Grunduddannelse for voksne.
 I sagen er endvidere kopi af AMU-Uddannelsesbeviser for så vidt  

 angår de ovenfor nævnte AMU-kurser samt karaktermeddelelser vedrørende  

 enkeltfagene  

 Skriftlig kommunikation august 2002, Salg og  

 markedsføring marts 2002 og  

 Fagprøve november 2002. Der er desuden en karaktermeddelelse for  

 april 2002  

 vedrørende midlertidig karakter.
 Videre er kopi af Handelsskolernes kursusbevis af juli 1980 fra  

 xx Handelsskole, hvor det fremgår, at De har gennemført 1. del af de  

 erhvervsfaglige grunduddannelser inden for handels- og kontorfagene,  

 basisuddannelsen, i henhold til lov nr. 289 af 8. juni 1977 om  

 erhvervsfaglige  

 uddannelser.
I sagen er desuden kopi af 4 praktikskemaer til kontorspecialerne  

 Administration, Regnskab/revision, Offentlig  

 administration (kommune, amtskommune  

 og stat) og Generel kontoruddannelse.
Det fremgår af disse,  

 at De har været  

 ansat i perioden 2. januar 2001 til 31. marts 2001 (3 måneder) hos xx, i  

 perioden 10. august 1998 til 9. august 1999 (1 år) hos  

  

 ?  

  

 og i perioden 30. september 1991 til 29. april 1992 (7 måneder)  

 hos xx.
 Det fremgår af supplerende praktikskema til kontorspecialet  

 Administration, at De har været ansat i perioden 11. marts 2002 til 10.  

 december 2002 hos xx.
 Det fremgår af skrivelse af 10. december 2001 fra xx Kommune,  

 Sikrings- og Revalideringssektoren, Dagpenge- og Revalideringsafsnittet, til  

 Dem, at De er bevilget revalideringsydelse til følgende erhvervsplan: GVU  

 suppleringsplan  

  kontorassistent, xx, i perioden 3. december 2001 til 31. december  

 2002.
 Det fremgår af skrivelse af 10. december 2002 fra xx til  

 Revaliderings- og dagpengeafsnittet, at De har været i kontorpraktik i  

 forbindelse med Deres kontoruddannelse i perioden 16. april 2002 til 10.  

 december  

 2002.
 Det fremgår af skrivelse af 16. december 2002 fra xx til Dagpenge-  

 og Revalideringsafsnittet, at De har været tilmeldt i perioden 11. marts 2002  

 til 10. december 2002, og at De afmeldes til beskæftigelse på ordinære  

 vilkår.
 Det fremgår af skrivelse af 20. december 2002 fra Sikrings- og  

 Revalideringssektoren, Dagpenge- og Revalideringsafsnittet, til Dem, at De  

 blev  

 raskmeldt, da De startede på Deres merituddannelse til kontorassistent på xx,  

 det vil sige den 3. december 2001.
Det fremgår af brochure fra GVU xx bl.a., at GVU er  

 grunduddannelse for voksne, og at det er en mulighed for personer, som har  

 relevant erhvervserfaring og ønsker en faglig uddannelse inden for området.  

 Det  

 fremgår videre, at man gennem GVU-ordningen kan tage en faglig uddannelse  

 uden  

 at have en praktikplads.
Kravet er dog, at man har mindst 2 års  

 erhvervserfaring.
Det fremgår også, at man foretager en kompetencevurdering, hvor  

 man kigger på erhvervserfaring, fritidsaktiviteter og tillidserhverv,  

 personlige kompetencer og kurser og skolebeviser.
Ud fra  

 kompetencevurderingen  

 bliver der udarbejdet en uddannelsesplan for det man mangler i uddannelsen.  

 Det  

 fremgår, at GVU er en anden måde at gennemføre en erhvervsuddannelse på, og  

 at  

 uddannelsen afsluttes med en fagprøve/svendeprøve.
A-kassen har med brev af 17. marts 2003 oversendt sagen til  

 direktoratet, idet man har fastholdt den trufne afgørelse.
A-kassen oplyser,  

 at  

 man lægger til grund, at meritoverført uddannelse ikke sammenlagt med  

 GVU-forløb giver 18 måneders uddannelse.
 xx i xx ved xxx har 3. juni 2003 telefonisk oplyst til  

 direktoratet, at Deres GVU uddannelsesplan alene indeholder 1 uges  

 undervisning, nemlig fagprøven, som er det eneste, man ikke kan få merit for.  

 Årsagen hertil er, at De manglede praktisk erfaring, og at De i forbindelse  

 med, at De fik denne, samtidig gennemførte de relevante AMU-kurser og  

 enkeltfag, som ellers skulle have indgået i Deres uddannelsesplan.
Direktoratet har med fax fra a-kassen den 3. juni 2003 modtaget  

 kopi af Deres uddannelsesbevis for kontoruddannelsen.
Uddannelsesbeviset er  

 dateret  

 16. januar 2003, og det fremgår, at De den 20. december 2002 i henhold til  

 udstedt skolebevis og praktikerklæring har opnået faglært kompetence i  

 kontoruddannelsens speciale »Administration«.
Det fremgår videre, at  

 praktikuddannelsen  

 er gennemført i overensstemmelse med reglerne i Undervisningsministeriets  

 bekendtgørelse om kontoruddannelser med speciale, og at uddannelsesbeviset  

 udstedes i henhold til lov om erhvervsuddannelser samt  

 Undervisningsministeriets bekendtgørelse om kontoruddannelse med speciale.
Undervisningsministeriet ved xxx har den 4. juni 2003 telefonisk  

 over for direktoratet oplyst, at en GVU-uddannelse tilrettelægges individuelt  

 på baggrund af en kompetencevurdering af, hvad man allerede har. xxx har  

 videre  

 oplyst, at uddannelsen forudsætter 2 års relevant erhvervserfaring, hvilket  

 er  

 udtryk for, at praktikdelen på den ordinære erhvervsuddannelse skal være på  

 plads.
Det er således skoledelen af den ordinære uddannelse, man skal have  

 vurderet og sammenstykket afhængig af, hvad man allerede har.
Det betyder i  

 praksis, at selve GVU-uddannelsen kan bestå af fx nogle få AMU-kurser eller  

 lignende eller - som det mindste - selve fagprøven.
Direktoratet har fra xx med fax den 6. juni 2003 modtaget kopi af  

 Deres GVU-uddannelsesplan.
Det fremgår af denne, at De af praktiske  

 kompetencer  

 har fået fuld merit for den praktiske del af uddannelsen.
Det er anført, at  

 praktikdelen svarer til 2 år.
Det fremgår videre, at De af teoretiske  

 kompetencer  

 har fået fuld merit for følgende fag: dansk E, engelsk E, erhvervsøkonomi E,  

 IT  

 E, salg og service D, samfundsfag D, områdefag og specialefag.
Det er anført,  

 at teorien er HGV + opdatering af IT + 7 ugers specialefag.
Det fremgår, at  

 GVU-forløbets teoretiske del herefter består af fagprøven.
Det fremgår af  

 uddannelsesplanen, at Deres GVU-uddannelse er påbegyndt den 21. oktober 2002.  

 Endelig fremgår det, at De er tilmeldt fagprøve i uge 50 (i 2002) med  

 aflevering af projektopgave den 29. november 2002..
 Sekretariatet er enig i fremstillingen.
2. Arbejdsdirektoratets afgørelse Direktoratet traf den  

 19. august 2003 denne afgørelse:
 De kan ikke opnå rettigheder som nyuddannet, herunder ret til  

 dagpenge, på baggrund af Deres GVU-uddannelse (kontoruddannelsen med  

 specialer).
Begrundelse Personer, som har gennemført en erhvervsmæssig  

 uddannelse af mindst 18 måneders varighed, har ret til optagelse.
Det fremgår  

 af § 41, stk. 1, nr. 3, litra b, i lov om arbejdsløshedsforsikring  

 m.v. og § 4 i bekendtgørelse nr. 560 af 4. juli 2002 om optagelse som  

 lønmodtager  

 eller nyuddannet i en a-kasse.
Der kan som udgangspunkt kun ske optagelse på baggrund af et  

 samlet uddannelsesforløb,  

  

 der er normeret  

 til at vare og faktisk har varet  

  

 mindst 18 måneder eller 3 halvårlige  

 semestre.
Det er uddannelsens længde som fuldtidsstudium, der skal lægges til  

 grund ved bedømmelsen af varigheden, jf. § 4, stk. 2, i nævnte  

 bekendtgørelse.
For at en uddannelse skal give adgang til optagelse, skal  

 uddannelsen endvidere berettige til støtte inden for klippekortet efter lov  

 om  

 Statens Uddannelsesstøtte og give erhvervskompetence inden for en kasses  

 faglige område.
Det fremgår af § 5, stk. 1, i bekendtgørelsen.
 En erhvervsuddannelse efter lov om erhvervsuddannelser og lignende  

 giver tilsvarende adgang til optagelse, jf. bekendtgørelsens § 5,  

 stk. 2.
 Det fremgår af bekendtgørelse om grunduddannelse for voksne (GVU),  

 at GVU skal give samme kompetence som den tilsvarende erhvervsuddannelse i  

 henhold til den pågældende uddannelseslov og reglerne fastsat i medfør heraf.  

 Den enkelte GVU har samme mål og niveau som den tilsvarende  

 erhvervsuddannelse,  

 og den afsluttes med de samme prøver og med tilsvarende uddannelsesbevis og  

 giver ret til samme betegnelse som den tilsvarende ungdomsuddannelse.
 Det fremgår også af GVU-bekendtgørelsen, at adgang til GVU bl.a.  

 er betinget af, at ansøgeren, inden der udarbejdes en uddannelsesplan, har  

 mindst 2 års relevant erhvervserfaring.
 Videre fremgår det, at uddannelsesinstitutionen foretager en  

 kompetencevurdering med henblik på fastlæggelse af en uddannelsesplan for  

 deltagerens GVU-forløb, og at der ved kompetencevurderingen tages stilling  

 til,  

 hvilke dele af den valgte uddannelse, der kan godskrives på grundlag af  

 allerede  

 gennemførte elementer, fx fra arbejdsmarkedsuddannelse.
 Endelig fremgår det, at planen på grundlag af  

 kompetencevurderingen kan gå ud på, at ansøgeren indstilles direkte til  

 svendeprøve eller anden afsluttende prøve.
Direktoratet har ved afgørelsen af Deres sag lagt vægt på, at  

 uddannelsesinstitutionen på baggrund af en kompetencevurdering fastlægger  

 indholdet og dermed varigheden af GVU-uddannelsen for den enkelte deltager på  

 grundlag af dennes (tidligere erhvervede) kompetencer.
Uddannelsen er således  

 ikke normeret til at vare et bestemt antal årsværk.
 Direktoratet har videre lagt vægt på,  

  

 at  

  

 en GVU-uddannelse forudsætter 2 års relevant erhvervserfaring,  

 hvilket er udtryk for, at praktikdelen på den ordinære erhvervsuddannelse  

 skal  

 være på plads, og  

  

 at  

  

 det således er  

 skoledelen af den ordinære uddannelse, som ansøgeren skal have vurderet og  

 sammenstykket afhængig af, hvad denne allerede har.
 Der er herunder lagt vægt på, at det i praksis betyder, at selve  

 GVU-uddannelsen kan bestå af fx nogle få AMU-kurser eller som det mindste  

 selve  

 fagprøven, og at det således er muligt at få udstedt et uddannelsesbevis  

 alene  

 på baggrund af fagprøven.
Direktoratet har lagt vægt på, at De har fået udstedt Deres  

 uddannelsesbevis for »kontoruddannelsen med specialer« på baggrund af  

 fagprøven, og at De således ikke i øvrigt har deltaget i GVU-uddannelse.
Den  

 GVU-uddannelse, De har gennemført (kontoruddannelsen med specialer), har  

 således  

 ikke været af mindst 18 måneders varighed.
 Det fremgår af § 6, stk. 1, i nævnte bekendtgørelse om  

 optagelse som lønmodtager eller nyuddannet i en a-kasse, at når en del af en  

 tidligere gennemført uddannelse kan (merit)overføres til en ny uddannelse, er  

 optagelse betinget af, at den samlede uddannelse under ét udgør mindst 18  

 måneder eller 3 semestre.
 Videre fremgår det af § 6, stk. 2, at en uddannelse  

 eller en del af en uddannelse dog kun én gang kan danne grundlag for  

 optagelse.
 Direktoratet har i den forbindelse lagt vægt på, at der ved  

 GVU-uddannelsen ikke gives egentlig merit for tidligere uddannelse og/eller  

 erhvervserfaring,  

 men at tidligere uddannelse og/eller erhvervserfaring er adgangskrav til  

 uddannelsen  

 og samtidig danner grundlag for den enkeltes uddannelse, idet det på den  

 baggrund vurderes, hvad den enkelte mangler af kompetencer i forhold til den  

 relevante erhvervsuddannelses krav.
 Uanset at De måtte have mindst 18 måneders uddannelse, når man medregner  

 Deres praktiske og teoretiske kompetencer forud for GVU-uddannelsen, er der  

 ikke tale om, at der på GVU-uddannelsen gives merit for dette i henhold til  

 optagelsesbekendtgørelsens § 6.
 Det er herefter direktoratets opfattelse, at De ikke opfylder  

 kravet om, at uddannelsen skal være af mindst 18 måneders varighed, jf.  

 arbejdsløshedsforsikringslovens § 42, stk. 1, nr. 3, litra b, og  

 § 4 i nævnte bekendtgørelse om optagelse.
 De kan derfor ikke opnå rettigheder som nyuddannet, herunder ret  

 til dagpenge, på baggrund af Deres GVU-uddannelse (kontoruddannelsen med  

 specialer).
3. Klagen til ankenævnet Ved brev af 9. september 2003 klagede De over direktoratets  

 afgørelse, idet De anførte følgende:
 Jeg vil gerne klage over Arbejdsdirektorates afgørelse af 19.  

 august 2003.
 Jeg finder det  


  

 dybt  

 uretfærdigt, at en uddannelse, som jeg fik mulighed for at gennemføre under  

 reglerne for GVU uddannelse, ikke kan danne baggrund for at opnå rettigheder  

 som nyuddannet i a-kassen.
 På alle  


  

 andre områder  

 understreges det i reglerne for en GVU uddannelse, at den giver de samme  

 rettigheder til uddannelsesbevis, titel m.v., men når det så kommer til  

 rettigheder i a-kassen, så holder princippet om samme rettigheder  

 pludselig op.
Jeg har ikke brugt mindre tid end andre på at opnå det samlede  

 resultat, at blive kontoruddannet.
Jeg har fået godskrevet både EFG basisår  

 fra  

 1979-80 samt HGV fra 1994-95 (38 uger) og en lang række mindre kurser.
Den  

 praktiske  

 del har jeg fået godkendt i kraft af arbejde af min. 2 års varighed.
Hele  

 forløbet har faktisk varet meget mere end 18 måneder, når det lægges sammen.  

 Jeg har blot ikke gennemført det ved  

 at følge  

 den slagne  


  

 landevej.
Det er dybt urimeligt, at den merit eller kompetence jeg fik  

 overført, lige pludselig ikke længere tæller med, når min uddannelse skal  

 vurderes i a-kassen.
Det ville jo så have været bedre, om jeg havde trukket  

 noget fra min erfaring, for at sikre mig, at uddannelsesplanen i hvert fald  

 gav  

 mig et afsluttende forløb på mindst 18 måneder.
Det kan ikke være meningen.
 Der må være tale om en utilsigtet manglende sammenhæng mellem de  

 forskellige love.
 Det må være sådan, at man får ret til at få udstedt et  

 uddannelsesbevis, som i realiteten kun kan udstedes, fordi man skal have  

 gennemgået et forløb på mindst 2 år, så får man også de dertil hørende  

 rettigheder i a-kassen.
Hvordan kan a-kassen ellers stole på de uddannelsesbeviser, de  

 skal bruge for at vurdere optagelse eller rettigheder på? Jeg håber, ankenævnet kan se det åbenlyse uretfærdige i, at min  

 uddannelse, som er ligestillet med en uddannelse på min. 2 år, ikke giver mig  

 nogle rettigheder i a-kassen.
Ligeledes håber jeg på en hurtig  

 sagsbehandling,  

 da jeg ikke har kunnet få dagpenge siden december 2002, trods forventning om  

 noget andet.
Jeg har hele tiden troet på, at jeg fik en helt igennem  

 ligeværdig  

 uddannelse, men jeg føler mig nu meget snydt af systemet, fordi der her er et  

 hul i sammenhængen mellem love og regler omkring GVU og a-kassen.
4. Arbejdsdirektoratets bemærkninger til klagen Ved oversendelse af sagen til ankenævnet den 17. september 2003  

 fandt direktoratet ikke, at der var fremkommet nye oplysninger, der gav  

 anledning til at ændre direktoratets afgørelse af 19. august 2003.
 Direktoratet anførte i den forbindelse følgende:
 Til det anførte i klagen skal direktoratet bemærke, at der ved GVU  

 uddannelse ikke gives egentlig merit for tidligere uddannelse og/eller  

 erhvervserfaring, jf. § 6 i bekendtgørelse nr. 560 af 4. juli 2002 om  

 optagelses som lønmodtager eller nyuddannet i en a-kasse.
 Tidligere uddannelse og/eller erhvervserfaring er derimod  

 adgangskrav til uddannelsen og samtidig grundlag for indholdet af den enkelte  

 elevs uddannelse, idet det på baggrund af de opfyldte adgangskrav vurderes,  

 hvad den enkelte mangler af kompetencer i forhold til den relevante  

 erhvervsuddannelses krav, jf. §§ 7 og 8 i lov om erhvervsrettet  

 grunduddannelse og videregående uddannelse (videreuddannelsessystemet) for  

 voksne og §§ 3 og 5 i bekendtgørelse nr. 1405 af 22. december 2000 om  

 grunduddannelse for voksne (GVU).
 Der henvises endvidere til, at det fremgår af § 13,  

 stk. 3, i lov om erhvervsuddannelser, at Undervisningsministeren efter  

 indstilling fra Erhvervsuddannelsesrådet fastsætter regler, hvorefter  

 personer  

 med særlige uddannelses- eller beskæftigelsesmæssige forudsætninger fritages  

 for dele af uddannelsen.
 Videre fremgår af § 18, stk. 1, i bekendtgørelse nr.  

 1401 af 21. december 2000 om erhvervsuddannelser (hovedbekendtgørelsen om  

 erhvervsuddannelser), at det faglige udvalg skal afgive indstilling om  

 regler,  

 som giver eleven ret til fritagelse for dele af uddannelsen på grundlag af  

 allerede opnåede kvalifikationer, både i forhold til praktikuddannelse og  

 skoleundervisning.
 Af hovedbekendtgørelsens § 19, stk. 1, fremgår, at  

 skolen eller det faglige udvalg træffer afgørelse om fritagelse for dele af  

 uddannelsen på grundlag af merit efter reglerne om den pågældende uddannelse.  

 Videre fremgår af § 19, stk. 6, at i øvrigt finder reglerne om  

 merit  

 for visse fag i ungdomsuddannelser mv. (meritbekendtgørelsen) og reglerne om  

 grundfag anvendelse.
 Endelig fremgår af § 6, stk. 1, i bekendtgørelse nr. 634  

 af 1. juli 1996 om kontoruddannelsen med specialer, at skolen kan fritage  

 elever for dele af uddannelsen på grundlag af arbejdsmarkedskurser eller  

 anden  

 uddannelse efter samråd med det faglige udvalg.
 Tilsvarende bestemmelser findes ikke i lov om erhvervsrettet  

 grunduddannelse og videregående uddannelse (videreuddannelsessystemet) for  

 voksne eller i bekendtgørelse nr. 1405 af 22. december 2000 om  

 grunduddannelse  

 for voksne (GVU), ligesom der ikke henvises til de nævnte regler.
 På en GVU uddannelse er der således ikke tale om, at personen  

 fritages for dele af GVU uddannelsen efter de for erhvervsuddannelserne  

 gældende  

 regler (om merit), men derimod om, at personens GVU uddannelse fastsættes på  

 baggrund af personens tidligere uddannelse og/eller erhvervserfaring.
Optagelse som nyuddannet i en a-kasse på baggrund af en GVU  

 uddannelse forudsætter således, at personens GVU uddannelse konkret er  

  

 normeret til at vare og faktisk har varet  

  

 mindst 18 måneder, jf. § 41, stk. 1, nr. 3, litra b, i lov om  

 arbejdsløshedsforsikring m.v. og § 4 i nævnte bekendtgørelse om  

 optagelse  

 i en a-kasse.
Uddannelsens længde som fuldtidsstudium skal lægges til grund  

 ved  

 bedømmelsen af varigheden.
5. Nyt efter klagen Intet nyt.
6. Regler Lov om arbejdsløshedsforsikring m.v., jf. lovbekendtgørelse nr. 799 af  

 24. september 2002 § 41.  

  

 Ret  

 til optagelse som medlem har personer, 1)  

 	  

 som har bopæl og ophold  

 her i riget bortset fra Færøerne og Grønland, jf. dog stk. 7, 2)  

 	  

 som er mellem 18 og  

 63 år, jf. dog 65 år for personer født før den 1. juli 1939, og 3)  

 	  

 har gennemført en  

 erhvervsmæssig uddannelse af mindst 18 måneders varighed eller en  

 erhvervsgrunduddannelse i henhold til lov om erhvervsgrunduddannelse, når  

 kassen modtager skriftlig begæring om optagelse senest 2 uger efter  

 uddannelsens  

 afslutning, Stk. 3.  

  

 Optagelse  

 skal ske i en arbejdsløshedskasse, hvis faglige område omfatter personens  

 beskæftigelse eller erhvervsuddannelse.
 Stk. 8.  

  

 Direktøren  

 for Arbejdsdirektoratet kan efter forhandling med Landsarbejdsrådet fastsætte  

 nærmere regler for anvendelsen af stk. 1, 4 og 5, herunder for  

 afgrænsningen mellem lønarbejde og selvstændig erhvervsudøvelse.
Direktoratets bekendtgørelse nr. 560 af 4. juli 2002 om optagelse som  

 lønmodtager eller nyuddannet i en a-kasse § 1.  

  

 Reglerne  

 i denne bekendtgørelse gælder for personer, der bor og arbejder i Danmark.  

 Reglerne gælder endvidere for personer, der bor i Danmark og afslutter en  

 erhvervsmæssig uddannelse.
 § 4.  

  

 Personer, der har gennemført en uddannelse af mindst 18 måneders eller 3  

 halvårlige semestres varighed kan optages, jf. § 5.
 Stk. 2.  

  

 Et  

 deltidsstudium skal have en varighed, der svarer til et fuldtidsstudium på 18  

 måneder,  

 for at danne grundlag for optagelse.
§ 5.  

  

 For  

 at en uddannelse skal give adgang til optagelse, skal uddannelsen 1)  

 	  

 berettige til støtte  

 inden for klippekortet efter lov om Statens Uddannelsesstøtte, og 2)  

 	  

 give  

 erhvervskompetence inden for en kasses faglige område.
 Stk. 2.  

  

 En  

 erhvervsuddannelse efter lov om erhvervsuddannelser, lov om  

 landbrugsuddannelser,  

 lov om social- og sundhedsuddannelser o.lign. giver tilsvarende adgang til  

 optagelse.
 Stk. 3.  

  

 Direktoratet kan godkende, at andre uddannelser giver adgang til optagelse.
 § 6.  

  

 Kan  

 en del af en tidligere gennemført uddannelse overføres til en ny uddannelse,  

 er  

 optagelse betinget af, at den samlede uddannelse under ét udgør mindst 18  

 måneder eller 3 semestre.
 Stk. 2.  

  

 En  

 uddannelse eller en del af en uddannelse kan kun én gang danne grundlag for  

 optagelse.
Bekendtgørelse nr. 1405 af 22. december 2000 om grunduddannelse for  

 voksne (GVU) § 1.  

  

 Grunduddannelse  

 for voksne (GVU) skal give samme kompetence som den tilsvarende  

 erhvervsuddannelse eller uddannelsen til faglært landmand  

 (landmandsuddannelsen) i henhold til den pågældende uddannelseslov og  

 reglerne  

 fastsat i medfør heraf.
§ 2.  

  

 Den  

 enkelte GVU har samme mål og niveau som den tilsvarende erhvervsuddannelse  

 eller landmandsuddannelsen.
Den afsluttes med de samme prøver og med  

 tilsvarende uddannelsesbevis og giver ret til samme betegnelse som den  

 tilsvarende ungdomsuddannelse.
 § 3.  

  

 Adgang  

 til GVU er betinget af, at ansøgeren, inden der udarbejdes en  

 uddannelsesplan:
1)  

 	  

 er 25 år, 2)  

 	  

 har mindst 2 års  

 relevant erhvervserfaring og 3)  

 	  

 har forudsætninger  

 svarende til grundskolens afgangsniveau i fag, der er relevante for  

 uddannelsen.
 Stk. 2.  

  

 Opfylder  

 ansøgeren ikke adgangskravene, træffer uddannelsesinstitutionen afgørelse  

 herom  

 og oplyser om kravene til nødvendig supplering, jf. tillige § 6,  

 stk. 1.
Stk. 3.  

  

 Ansøgning  

 om kompetencevurdering, påfølgende fastsættelse af uddannelsesplan og  

 deltagelse i elementer i et GVU-forløb, indgives til en erhvervsskole eller  

 et  

 AMU-center.
Udbyder institutionen ikke GVU inden for den uddannelse,  

 ansøgningen angår, skal institutionen give ansøgeren oplysning om andre  

 institutioner, der udbyder det ønskede GVU-forløb.
 Stk. 4.  

  

 Såfremt  

 institutionen af kapacitetsmæssige grunde ikke kan optage en ansøger til  

 kompetencevurdering eller i et element i et GVU-forløb, som institutionen har  

 udbudt, skal institutionen oplyse om andre institutioner med den ønskede  

 aktivitet, eller efter aftale med ansøgeren udskyde optagelse til et senere  

 tidspunkt.
 § 5.  

  

 Uddannelsesinstitutionen  

 foretager en kompetencevurdering med henblik på fastlæggelse af en  

 uddannelsesplan for deltagerens GVU-forløb.
Stk. 2.  

  

 Kompetencevurderingen  

 har til formål at klarlægge ansøgerens allerede erhvervede samlede praktiske  

 og  

 teoretiske kompetence (realkompetence) og dermed sikre, at det på forhånd  

 valgte konkrete uddannelsesforløb påbegyndes på det rette indgangsniveau uden  

 dobbeltuddannelse.
Vurderingen har tillige til formål at bibringe ansøgeren  

 en  

 klar forståelse af egne forudsætninger og behov i relation hertil.
 Stk. 3.  

  

 Kompetencevurderingen  

 omfatter i relation til den konkret valgte uddannelse et eller flere af  

 nedennævnte elementer:
 1)  

 	  

 Teknisk-faglige  

 færdigheder.
 2)  

 	  

 Almen-faglige  

 færdigheder.
 3)  

 	  

 Læse- og  

 regnefærdigheder.
 4)  

 	  

 Praktisk-faglige  

 forudsætninger.
 Stk. 4.  

  

 Kompetencevurderingen  

 foretages på grundlag af en dokumentation, som ansøgeren selv medbringer,  

 f.eks. i form af beviser eller attester fra tidligere uddannelse/kurser m.v.  

 samt udtalelser fra nuværende og tidligere arbejdsgivere om praktikerfaring,  

 arbejdsområder m.v.  

 Som led i kompetencevurderingen  

 kan institutionen tilbyde ansøgeren et kompetenceafklarende forløb, som over  

 en  

 periode på mellem en halv dag og to uger kan omfatte værkstedsbaserede  

 øvelser,  

 screening, test, vejledningssamtaler m.v.  

 Institutionen skal give ansøgere, der ønsker det, mulighed for praktisk  

 afprøvning af færdigheder m.v.
 Stk. 5.  

  

 Vurderingen  

 sker i forhold til målbeskrivelserne og kompetencebeskrivelserne i  

 uddannelsesbekendtgørelsen eller vejledningen hertil for den ønskede  

 erhvervsuddannelse eller landmandsuddannelsen, både for skoleundervisningen  

 og  

 for praktikuddannelsen.
Stk. 6.  

  

 Ved  

 kompetencevurderingen tages der stilling til, hvilke dele af den valgte  

 uddannelse,  

 der kan godskrives på grundlag af allerede gennemførte elementer, f.eks. fra  

 etatsuddannelse, arbejdsmarkedsuddannelse eller kommunal uddannelse.
Der kan  

 dog ikke fritages for hele uddannelsen, herunder prøve(r), eller for  

 uddannelsens centrale dele i et sådant omfang, at uddannelsen eller den  

 eventuelle afsluttende prøve ikke kan anses for gennemført.
§ 6.  

  

 Kompetencevurderingen  

 danner udgangspunkt for fastsættelse af en uddannelsesplan, jf. § 7,  

 medmindre vurderingen resulterer i, at ansøgeren skal foretage en supplering,  

 jf. § 3, stk. 2, inden en GVU kan påbegyndes.
Hvis suppleringen er  

 af  

 mindre omfang, udarbejder institutionen dog samtidig en uddannelsesplan, jf.  

 stk. 2.
 Stk. 2.  

  

 Uddannelsesinstitutionen  

 vejleder om behov for, at ansøgeren skal have nærmere angivet supplering  

 inden  

 påbegyndelsen af et GVU-forløb, såfremt kompetencevurderingen viser, at den  

 pågældende ikke opfylder målene i henhold til mål- og  

 kompetencebeskrivelserne  

 for praktikuddannelsen i den ønskede uddannelse og har behov for praktisk  

 uddannelse udover, hvad der kan indgå i et GVU-forløb.  


  

 Behovet for yderligere  

 kompetenceudvikling kan eventuelt beskrives i uddannelsesplanen.
 Stk. 3.  

  

 Institutionen  

 kan udsætte fastsættelsen af uddannelsesplan, til ansøgeren har opfyldt  

 betingelsen efter stk. 1 eller stk. 2. Hvis ansøgeren ønsker det,  

 kan  

 institutionen i det i stk. 2 nævnte tilfælde endvidere vejlede om  

 muligheden  

 for voksenerhvervsuddannelse (VEUD) i henhold til lov om erhvervsuddannelse.
 Stk. 4.  

  

 Såfremt  

 kompetencevurderingen resulterer i, at en uddannelsesplan ikke kan  

 udarbejdes,  

 modtager ansøgeren erklæring om de dokumenterede og konstaterede  

 kvalifikationer.
 § 7.  

  

 Uddannelsesinstitutionen fastsætter en personlig uddannelsesplan for  

 ansøgeren.  

 Planen udarbejdes i samarbejde med og efter vejledning af ansøgeren og med  

 udgangspunkt i kompetencevurderingen.
Stk. 2.  

  

 Uddannelsesplanen angiver ansøgerens anerkendte teoretiske og praktiske  

 kompetence, jf. § 5, og det samlede uddannelsesforløb, som deltageren  

 mangler i en fuldstændig erhvervsuddannelse eller landmandsuddannelse og  

 derfor  

 skal gennemføre for at kunne afslutte den ønskede GVU.
Planen danner grundlag  

 for efterfølgende vejledning om valg af uddannelsesinstitution mv.
Stk. 3.  

  

 Et  

 GVU-forløb, der beskrives i uddannelsesplanen, kan omfatte 1)  

 	  

 enkeltfag inden for  

 erhvervsuddannelserne og landbrugsuddannelserne, 2)  

 	  

 arbejdsmarkedsuddannelse  

 (AMU), der giver merit i en erhvervsuddannelse efter bestemmelserne herom, 3)  

 	  

 enkeltfag inden for  

 almen voksenuddannelse og erhvervsgymnasiale fag, der giver merit i en GVU  

 efter reglerne om merit i den tilsvarende erhvervsuddannelse eller  

 landmandsuddannelsen, 4)  

 	  

 praktisk arbejde på  

 deltagerens arbejdsplads, der gennemføres efter aftale mellem deltageren og  

 arbejdsgiveren, i en periode på højest en måned, 5)  

 	  

 intensiv  

 værkstedstræning (praktisk-fagligt forløb) på uddannelsesinstitutionen, eller  

 i  

 en anden virksomhed efter aftale med institutionen, i en periode på højest en  

 måned, og 6)  

 	  

 svendeprøve eller  

 anden afsluttende prøve.
 Stk. 4.  

  

 Planen kan  

 på grundlag af kompetencevurderingen gå ud på, at ansøgeren indstilles  

 direkte  

 til svendeprøve eller anden afsluttende prøve.
§ 13.  

  

 GVU afsluttes med de samme prøver,  

 herunder eventuel svendeprøve, som den tilsvarende erhvervsuddannelse eller  

 landmandsuddannelsen.
Det faglige udvalg afholder svendeprøve, når dette  

 følger  

 af reglerne om den tilsvarende erhvervsuddannelse.
Såfremt prøven efter  

 reglerne om den pågældende uddannelse forudsætter medvirken af en virksomhed,  

 afholdes prøven som led i GVU ved skolens eller det faglige udvalgs  

 foranstaltning.
 § 14.  

  

 Uddannelsesbevis udstedes, når  

 deltageren har gennemført GVU i henhold til den fastsatte personlige  

 uddannelsesplan, herunder bestået eventuelle afsluttende prøver, jf.  

 § 13.
Stk. 2.  

  

 Uddannelsesbeviset  

 udstedes af den uddannelsesinstitution, hvor de afsluttende prøver har fundet  

 sted eller af det faglige udvalg, hvis dette følger af reglerne om den  

 tilsvarende  

 erhvervsuddannelse.
Den institution eller det faglige udvalg, der udsteder  

 beviset, påser om betingelserne efter stk. 3 er opfyldt.
 Stk. 3.  

  

 Uddannelsesbeviset  

 udstedes, når skoleophold og eventuel supplerende praktik er gennemført i  

 overensstemmelse med uddannelsesplanen og eventuel afsluttende prøve er  

 bestået.
 Stk. 4.  

  

 For  

 uddannelsesbevisets udstedelse og indhold gælder i øvrigt de regler, som  

 gælder  

 for den tilsvarende erhvervsuddannelse eller landbrugets grunduddannelse  

 (landmandsuddannelsen).
