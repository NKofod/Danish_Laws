Cirkulære om  

 organisationsaftale for fagfotografer i staten GENERELLE BEMÆRKNINGER Finansministeriet og Dansk Funktionærforbund har den 30.  

 juli 1996 indgået medfølgende organisationsaftale for fagfotografer i staten.
 Organisationsaftalen udgør sammen med  

 StK-fællesoverenskomsten af 19. maj 1995 det samlede overenskomstgrundlag.
 Den hidtidige organisationsaftale af 28. august 1993 for  

 fagfotografer i staten (cirk. af 14. februar 1994, APD.nr. 18/94) ophæves  

 herved.
 I øvrigt skal man henlede opmærksomheden på  

 lovbekendtgørelse nr. 129 af 15. april 1975 om retten til fotografiske  

 billeder, § 2:
 "Fotografen har ret til at blive navngivet i  

 overensstemmelse med, hvad god skik kræver, såvel på eksemplarer af billedet,  

 som når det vises offentligt.
Han har krav på, at billedet ikke ændres eller vises  

 offentligt på en måde eller i en sammenhæng, der er krænkende for hans  

 anseelse  

 som fotograf." Bemærkninger til organisationsaftalens enkelte  

 bestemmelser Til § 10. Konvertering af ikke-afviklet  

 overarbejde til omsorgsdage Som led i overenskomstforhandlingerne i 1995 blev der i  

 barselsaftalen indført ret til 10 omsorgsdage som følge af barsel og adoption  

 for ansatte, der bliver forældre efter den nye aftales ikrafttræden.
 I tilknytning hertil blev det samtidig aftalt at åbne  

 mulighed for, at ansatte, herunder også medarbejdere der ikke opfylder  

 betingelserne for at opnå omsorgsdage i henhold til barselsaftalen, kan  

 opspare  

 omsorgsdage ved konvertering af eventuel ikke-afviklet afspadseringsfrihed,  

 der  

 er givet som kompensation for tidligere udført overarbejde.
 Ordningen er frivillig, således at det er den ansatte, der  

 vælger, om den ikke-afviklede frihed ved afspadseringsfristens udløb skal  

 honoreres efter de almindelige regler om overarbejdsbetaling eller  

 konverteres  

 til omsorgsdage.
Der kan fastsættes et maximum for antallet af  

 afspadseringstimer, der kan omdannes til omsorgsdage.
Maximum fastsættes af  

 ansættelsesmyndigheden, dog således at de ansatte som minimum skal have  

 mulighed for at opspare 10 omsorgsdage.
Finansministeriet, den 19. august  

 1996 P.M.V.E.B.Henrik Bo Nielsen ORGANISATIONSAFTALE FOR FAGFOTOGRAFER I STATEN Nedennævnte bestemmelser supplerer og/eller fraviger  

 fællesoverenskomsten med Statsansattes Kartel.
§ 1.  

 Organisationsaftalens  

 dækningsområde Organisationsaftalen gælder for fotografer, der  

 udelukkende eller i den væsentligste del af arbejdstiden er beskæftiget med  

 teknisk fotografisk arbejde, det vil sige for eksempel  

 røntgenfotografarbejde,  

 klinisk fotografarbejde, AV-, ITV- og filmarbejde mv., men ikke  

 pressefotografarbejde og ej heller arbejde, der henføres til de grafiske  

 eller  

 reprotekniske fag.
§ 2.  

 Løn -  

 faglærte fotografer Faglærte fotografer aflønnes med en årsløn, der svarer til  

 skalatrin 15, 16, 17, 18, 19 og 20, der alle er 2-årige.
§ 3.  

 Løn -  

 overfotografer Overfotografer aflønnes med en årsløn, der svarer til  

 skalatrin 22, 23, 24, 25 og 26, der alle er 2-årige.
§ 4.  

 Løn -  

 ikke-faglærte fotografer Ikke-faglærte fotografer (fotografmedhjælper) aflønnes med  

 en årsløn, der svarer til skalatrin 8, 9, 10, 11, 12, 13, 14 og 15, der alle  

 er  

 2-årige.
 Stk. 2.  

  

 Oprykning til  

 aflønning som faglært fotograf kan finde sted, når fotografmedhjælperen er  

 fyldt 30 år og har en anciennitet på 10 år, heraf 1 år på ansættelsesstedet.
 Den pågældende fotografmedhjælper må endvidere kunne  

 dokumentere en alsidig oplæring, som kan sidestilles med uddannelsen til  

 fotograf.
§ 5.  

 Løn -  

 elever Elever, som antages til uddannelse inden for fotograffaget  

 på dertil godkendte oplæringssteder, aflønnes med følgende procentdele af den  

 for faglærte begyndelsesløn, jf. § 2:
Under 18 år Over 18 år 1. læreår:
 43 pct.
 55 pct.
 2. læreår:
 51 pct.
 63 pct.
 3. læreår:
 55 pct.
 67 pct.
4. og flg. År 59 pct.
 71 pct.
§ 6.  

 Konstitution  

 i højere stilling En fotograf, der efter anmodning gør midlertidig tjeneste  

 i en højere stilling under denne organisationsaftale, er berettiget til  

 betaling i overensstemmelse med de for tjenestemænd gældende regler, jf.  

 cirkulære af 24. august 1979 om betaling til tjenestemænd i staten,  

 folkeskolen  

 og folkekirken under midlertidig tjeneste i højere stilling, under  

 forudsætning  

 af, at fotografen overtager de arbejdsopgaver, der er forbundet med den  

 højere  

 stilling.
§ 7.  

 Arbejdstid Den normale ugentlige arbejdstid er 37 timer.
§ 8.  

 Deltid Arbejdstiden kan nedsættes efter nærmere aftale mellem  

 ansættelsesstedet og fotografen.
 Stk. 2.  

  

 Ved ansættelse  

 på deltid ydes løn i forhold til den nedsatte arbejdstid.
 Stk. 3.  

  

 Før der sker  

 nyansættelse på deltid, skal det undersøges, om de pågældende  

 arbejdsfunktioner  

 lige så hensigtsmæssigt kan udføres af allerede ansatte på deltid, der har de  

 krævede kvalifikationer, og som ønsker at overgå til en højere  

 beskæftigelsesgrad.
§ 9.  

 Overarbejde Overarbejde bør så vidt muligt undgås og skal i videst  

 muligt omfang afspadseres.
 Ved fratræden bør eventuelt overarbejde søges afspadseret  

 inden fratræden.
 Stk. 2.  

  

 Såfremt  

 afspadsering undtagelsesvis ikke kan finde sted, ydes for beordret og  

 kontrollabelt arbejde på tjenestestedet, der strækker sig ud over normal  

 arbejdstid, som overtidsbetaling et tillæg til timelønnen, der udgør  

 følgende:
 For 1., 2. og 3. overtime - 50 pct.
 For 4. og følgende overtime samt for overarbejde på søn-  

 og helligdage - 100 pct.
 Overtidsbetalingen ydes pr. påbegyndt halve time.
 Stk. 3.  

  

 Timelønnen  

 beregnes som 1/1924 af den for fotografen i henhold til den i §§ 2 - 5  

 fastsatte årsløn.
 Stk. 4.  

  

 Ved afspadsering  

 ydes fritid af samme varighed som det præsterede overarbejde med tillæg i  

 fritid, svarende til de i stk. 2 nævnte procentsatser.
 Stk. 5.  

  

 Såfremt en  

 fotograf tilkaldes til overarbejde efter ved normal arbejdstids ophør at have  

 forladt arbejdspladsen, ydes der som minimum betaling for 3 timer.
 Stk. 6.  

  

 Den tid, der  

 medgår til tjenesterejser uden for normal arbejdstid, skal afspadseres.  

 Såfremt  

 afspadsering ikke har været mulig i måneden efter, at tjenesterejsen har  

 fundet  

 sted, ydes der betaling med 1/1924 af årslønnen pr. time, med tillæg af 50  

 pct.
§ 10.  

 Konvertering  

 af ikke-afviklet overarbejde til omsorgsdage Hvis overarbejde ikke har kunnet godtgøres med  

 erstatningsfrihed, jf. § 9, kan den ansatte i stedet for overarbejdsbetaling  

 vælge at få den ikke-afviklede frihed godskrevet som omsorgsdage/-timer.
Stk. 2.  

  

 Sådanne  

 omsorgsdage/-timer registreres sammen med eventuelle omsorgsdage, som den  

 ansatte måtte have opnået i forbindelse med barsel og adoption, jf. den  

 mellem  

 Finansministeriet og centralorganisationerne indgåede aftale af 26. juni 1995  

 om barsel, adoption og omsorgsdage.
Omsorgsdagene/-timerne afvikles efter  

 anmodning i overensstemmelse med reglerne i kapitel 4 i nævnte aftale.
 Stk. 3.  

  

 Afspadseringsfrihed,  

 der efter bestemmelsen i stk. 1 er konverteret til omsorgsdage/-timer, kan  

 ikke  

 senere tilbageføres og godtgøres med overarbejdsbetaling.
Stk. 4.  

  

 Den enkelte  

 ansættelsesmyndighed kan fastsætte et maximum pr. medarbejder for antallet af  

 overarbejdstimer, der kan konverteres til omsorgsdage/-timer.
Maximum kan dog  

 ikke fastsættes lavere end et timetal svarende til i alt 10 omsorgsdage.
§ 11.  

 Forskudt  

 arbejdstid For arbejde i tiden mellem kl. 17.00 og kl. 06.00 ydes  

 godtgørelse efter de for tjenestemænd gældende regler og satser.
 Stk. 2.  

  

 For arbejde på  

 lørdage efter kl. 14.00 samt på søn- og helligdage, hvor dette ikke er  

 overarbejde,  

 ydes tillæg efter de for tjenestemænd gældende regler og satser.
 Stk. 3.  

  

 De under stk. 1  

 og 2 nævnte tillæg kan ikke ydes samtidig med betaling for overarbejde.
§ 12.  

 Fridage Der tilkommer de efter overenskomsten ansatte fotografer  

 fridage efter de for tjenestemænd gældende regler.
 Stk. 2.  

  

 Tjeneste på  

 mistede fridage behandles som overtid i henhold til § 9.
 Stk. 3.  

  

 For fotografer,  

 der udfører tjeneste i fast skiftende turnus, ydes godtgørelse for mistede  

 fridage  

 som for overarbejde på søn- og helligdage.
§ 13.  

 Rådighedspligt  

 i hjemmet Der kan mellem Dansk Funktionærforbund og den enkelte  

 institution lokalt indgåes aftale om en rådighedsvagtordning i hjemmet samt  

 betaling herfor.
 Stk. 2.  

  

 Den på  

 Rigshospitalets Cardiovasculære afsnit X 2021 eksisterende rådighedsvagt,  

 omfattende  

 for tiden 4 fotografer, fortsætter i overensstemmelse med hidtidig praksis.
 Ved væsentlige og vedvarende ændringer i omfanget og  

 tilrettelæggelsen af rådighedsvagtordningen skal der ske meddelelse til de  

 berørte fotografer med 3 måneders varsel forud for iværksættelsen.
Nugældende ordning indebærer, at hver fotograf har 1  

 ugentlig vagt fra hjemmet á 8 timer samt 1 månedlig weekendvagt fra hjemmet á  

 32 timer.
Vagten påbegyndes ved normal arbejdstids ophør og slutter ved  

 normal  

 arbejdstids begyndelse.
 Rådighedsvagterne vederlægges efter følgende  

 retningslinier:
 På hverdage udbetales et vagttillæg pr. time på 13,54 kr.  

 (okt. 1984-niveau).
 Tillægget procentreguleres fremover i overensstemmelse med  

 tjeneste-mændenes lønjusteringsaftale.
Ved tilkald til hospitalet betragtes den erlagte tid som  

 overarbejde og honoreres efter de i overenskomsten vedrørende tekniske  

 fotografer ansat i statens tjeneste gældende satser.
I en sådan  

 overarbejdsperiode  

 udbetales der intet vagttillæg.
På lørdage udbetales der ikke overarbejdspenge ved tilkald  

 til hospitalet, men kun det normale vagttillæg som på hverdage.
Derimod ydes  

 1  

 hel fridag.
 På søndage udbetales ikke overarbejdspenge ved tilkald til  

 hospitalet, men kun det normale vagttillæg plus godtgørelse for tjeneste på  

 søndage efter de for tjenestemænd gældende regler på i alt 8 timer, jf. for  

 tiden Finansministeriet lønoversigt, tabel 8. Endvidere ydes 1 hel fridag.
 På søgnehelligdage følges samme regler som for søndage,  

 blot ydes der her 1 1/2 fridag.
 Ved overarbejde ud over 8 timer på lørdage, søndage eller  

 søgnehelligdage ydes dog overarbejdsbetaling.
 Vagtordningen for fotografer i øvrigt kan kun etableres  

 efter forhandling mellem Finansministeriet og forbundet.
§ 14.  

 Ikrafttræden  

 og opsigelse Overenskomsten har virkning fra 1. april 1995 og kan af  

 parterne opsiges skriftligt med 3 måneders varsel til en 31. marts, dog  

 tidligst  

 31. marts 1997.
København, den 30. juli 1996 Dansk Funktionærforbund Karsten Hansen Finansministeriet P.M.V.
 E.B.
