Regler for avlskontrol af planter Disse regler indeholder minimumskrav, som alle planter skal opfylde for at  

 kunne godkendes til salg.
 Krav til produktion af certificerede planter til godkendelse i klasse AAE,  

 AA og A findes i Plantedirektoratets regler af 1. januar 1990 for produktion  

 af kerne-, elite- og certificerede planter.
Indholdsfortegnelse 1. Definitioner 2. Kontrolmyndighed 3. Tilmeldelse til kontrollen m.v.
 4. Plantefortegnelse m.v.
5. Avlskontrollens gennemførelse 6. Godkendelse 7. Fortsat avlskontrol 8. Kassation 9. Inspektionsmeddelelser 10. Betingelser for salg 11. Straf 12. Ikrafttræden Bilag 1. Særlige bestemmelser for visse plantegrupper 1.1. Væksthusplanter Udplantninggsplanter af grønsager til videredyrkning  

 i erhvervsvirksomheder.
Blomsterløg og -knolde til drivning i potter.
1.2. Planteskoleplanter Berberis 1.3. Jordbærplanter 1.4. Spiseløg 1.5. Blomsterløg og -knolde Regler for avlskontrol af planter Med henvisning til landbrugsministeriets bekendtgørelse af 13. december  

 1989 om planter fastsættes:
Definitioner 1. I disse regler forstås ved:
a.
Planter: I disse regler forstås ved: levende planter og  

 plantedele, dog ikke frø.
b.
Planteproducent: enhver, der producerer planter med henblik på  

 salg.
c.
Planteproduktion: en produktionsenhed angivet ved antal,  

 slægts-, arts-, sorts/typenavn, alder og evt. oprindelse.
d.
Planteskadegørere: levende bakterier, svampe, nematoder,  

 insekter, mider, virus, mykoplasmata, samt andre patogener.
e.
Avlskontrol: inspektion af planter på dyrkningsstedet primært  

 under væksten til kontrol af, at de i fornødent omfang er fri for  

 planteskadegørere, og at øvrige krav til virksomheden, dyrkningsstedet,  

 plantematerialet og produktionens gennemførelse er opfyldt.
f.
Salgsenhed: den største af følgende enheder som omfatter en  

 planteart: container, palle, bundt, kasse, bakke eller enkeltplante.
 For planteskoleplanter kan en salgsenhed også være een leverance til een  

 kunde af een planteart i et givent antal.
Kontrolmyndighed 2. Kontrollen med overholdelsen af disse regler udøves  

 af Plantedirektoratet, Skovbrynet, 2800 Lyngby.
 Tilmeldelse til kontrollen m.v.
 3. Enhver planteproducent, der producerer planter med  

 henblik på salg, udlevering eller fordeling, skal tilmelde sin virksomhed til  

 Plantedirektoratet.
Undtaget fra kravet om registrering er salg af små mængder planter, når planterne leveres direkte fra producenten til den endelige forbruger, og producenten i øvrigt ikke omsætter varer eller ydelser til en værdi af  

 mere end 10.000 kr. pr. år.
 3.2. Producerer indehaveren planter i flere driftsmæssigt adskilte  

 virksomheder, tilmeldes hver virksomhed særskilt.
 3.3. Medlemmer af avlersektioner eller avlerforeninger, der kollektivt  

 producerer planter, tilmeldes hver for sig.
 3.4. Bestemmelserne i disse regler gælder også for plantehandlere, der  

 forhandler planteskoleplanter, hvis der opretholdes en plantebeholdning  

 gennem hele vækstperioden.
 3.5. Ejer- og brugerskifte i en tilmeldt virksomhed eller ophør af denne  

 skal skriftligt meddeles Plantedirektoratet.
 Plantefortegnelse m.v.
 4. Planteproducenten skal hvert år oplyse  

 Plantedirektoratet om forventet produktion i det kommende år samt anvendte  

 arealer m.m. (form. 301).
 4.2. I tilfælde, hvor en sortsangivelse er påkrævet, skal  

 planteproducenten på forlangende udlevere en sortsfortegnelse til  

 Plantedirektoratet.
Avlskontrollens gennemførelse 5. Avlskontrollen omfatter et antal inspektioner, der  

 for den enkelte virksomhed fastsættes af Plantedirektoratet.
5.2. Plantedirektoratet er berettiget til at inspicere  

 planteproduktionerne efter behov og til at foretage eftersyn af rum og anlæg,  

 der benyttes til opbevaring og behandling af planterne.
Anvendes mobile borde  

 i produktionen skal disse være nummererede således, at hvert bord entydigt  

 kan identificeres.
 5.3. Ved avlskontrollen afgøres, hvilke planteproduktioner der godkendes,  

 stilles i fortsat avlskontrol eller kasseres.
 5.4. Under inspektionen skal planteproducenten følge Plantedirektoratets  

 anvisninger og stille den nødvendige arbejdskraft til rådighed for  

 kontrollens gennemførelse.
 5.5. Det påhviler planteproducenten at give Plantedirektoratet alle  

 oplysninger om planteproduktionerne, herunder om køb og salg af planter til  

 videredyrkning i erhvervsøjemed.
 5.6. Virksomhedens ansvarlige skal på anmodning oplyse om seneste  

 behandling med bekæmpelses- og desinfektionsmidler.
 5.7. Hvis der i virksomheden findes vækstrum og vævslaboratorium som  

 anvendes i produktionen, stilles følgende krav til oplysninger om modtagne  

 planter herunder plantedele:
Alt plantemateriale, der modtages, skal registreres.
De  

 registrerede oplysninger skal opbevares i mindst 5 år.
 Følgende oplysninger skal registreres:
dato for modtagelse botanisk navn mængde leverandør, danske: navn og adresse samt evt.
Plantedirektoratets reg.nr.  

 udenlandske: navn og adresse samt nr. på plantesundheds- certifikat eller  

 reeksport certifikat eller dato for dispensation.
 Alt plantemateriale i vækstrum og vævslaboratorium skal være mærket  

 således, at det umiddelbart kan identificeres i forhold til de registrerede  

 oplysninger.
 5.8. Plantedirektoratet er berettiget til vederlagsfrit at udtage jord- og  

 planteprøver til undersøgelse, hvor dette skønnes påkrævet.
Godkendelse 6. For godkendelse kræves følgende:
a.
Planteproduktionen skal opfylde kravene til frihed for  

 planteskadegørere nævnt i bekendtgørelse af 13. december 1989.
b.
Planteproduktionen skal endvidere opfylde de øvrige bestemmelser i  

 disse reglers bilag 1.
 6.2. Oplysninger om virksomheder godkendt til produktion af certificerede  

 planter kan fås ved henvendelse til Plantedirektoratet.
Fortsat avlskontrol 7. Planteproduktioner, som ikke opfylder kravene til  

 godkendelse i henhold til punkt 6, men som kan bringes i overensstemmelse med  

 disse krav, stilles i fortsat avlskontrol, indtil en tilfredsstillende  

 bekæmpelse er gennemført.
Udelukket fra fortsat avlskontrol er  

 planteproduktioner, som i.h.t. punkt 8 a, b, c kasseres.
7.2. Fortsat avlskontrol anvendes desuden for planteproduktioner, hvor der  

 er mistanke om angreb af en bestemt skadegører eller lignende, som ville  

 forhindre, at planteproduktionen kunne godkendes til salg.
Planteproduktionen  

 frigives igen straks efter, at mistanken er afkræftet.
Hvis  

 laboratoriebestemmelsen kan foretages hurtigt, tilstræbes det at frigive  

 partiet igen i løbet af 24 timer på hverdage.
 7.3. Forsat avlskontrol anvendes envidere for planteproduktioner, hvis  

 sundhedstilstand ikke kan bedømmes på grund af mangelfuld sygdoms- og  

 ukrudtsbekæmpelse eller dårlig kultur.
 7.4. Planteproduktioner i fortsat avlskontrol må ikke fjernes fra  

 dyrkningsstedet uden Plantedirektoratets skriftlige tilladelse.
 7.5. Uanset punkt 7.4. er det dog tilladt at foretage  

 sortering/bortlugning af angrebne planter fra planteproduktioner i fortsat  

 avlskontrol, når de angrebne planter destrueres efter Plantedirektoratets  

 anvisning.
Kassation 8. Følgende planteproduktioner kasseres umiddelbart:
a.
Planteproduktioner, hvori konstateres angreb af planteskadegørere  

 anført i bilag 1, A, 1, d i bekendtgørelse af 13. december 1989.
 b. planteproduktioner, hvori konstateres angreb på over 10 pct. af andre  

 planteskadegørere anført i bilag 1, A i bekendtgørelse af 13. december 1989.
 c. planteproduktioner, hvori konstateres angreb på over 20 pct. af  

 planteskadegørere anført i bilag 1, B i bekendtgørelse af 13. december 1989.
 d. planteproduktioner angrebet af planteskadegørere anført i bilag 1, C i  

 bekendtgørelse af 13. december 1989, som efter at have været i fortsat  

 avlskontrol fortsat ikke kan opnå godkendelse.
 e. planteproduktioner, som ikke kan stilles i fortsat avlskontrol.
 8.2. Kasserede planteproduktioner skal destrueres efter  

 Plantedirektoratets anvisning.
Inspektionsmeddelelser 9. Plantedirektoratet giver planteproducenten  

 skriftlig meddelelse om resultatet af avlskontrollen.
Meddelelsen skal  

 indeholde oplysninger om, hvilke planteproduktioner der godkendes, stilles i  

 fortsat avlskontrol eller kasseres.
 9.2. Godkendelsen er gyldig, indtil næste avlskontrol foretages.
Betingelser for salg 10. Kun godkendte planter må udbydes til salg,  

 udleveres eller fordeles til andre.
 10.2. Det er producentens ansvar, at begrænsninger med hensyn til  

 planternes anvendelse meddelt af Plantedirektoratet bliver overholdt.
10.3. Hver salgsenhed skal være mærket med korrekt botanisk navn.
Dansk  

 navn kan dog anvendes ved salg i Danmark af planter der producerer spiselige  

 produkter.
For denne kategori af planter skal sortsnavnet også angives.
Der  

 henvises i øvrigt til »Liste over standardiserede plantenavne«, som  

 af Plantedirektoratet er udleveret til producenter af planter.
10.4. Hver salgsenhed skal ved engroshandel være mærket med virksomhedens  

 registreringsnummer hos Plantedirektoratet.
I detailhandlen skal  

 produktionsvirksomhedens navn og adresse eller registreringsnummer på  

 forlangende oplyses.
Ikrafttræden 11. Reglerne træder i kraft den 1. januar 1990.  

 Samtidig ophæves Statens Plantetilsyns regler af 15. marts 1986 for  

 avlskontrol af planter.
Bilag 1 Særlige ekstra bestemmelser for visse plantegrupper (til pkt. 6) 1.1. Væksthusplanter Udplantningsplanter af grønsager til videredyrkning i  

 erhvervsvirksomheder.
 1. I virksomhederne skal der gennemføres følgende  

 hygiejniske foranstaltninger:
 a. væksthusenes indre samt borde m.v. skal være gjort omhyggeligt rene ved  

 afvaskning med sæbevand og påfølgende desinfektion mod svampesygdomme og  

 skadedyr.
b. kasser og potter m.v. skal være nye eller være renset på tilsvarende  

 måde som borde (se punkt a). Trækasser kan dog også renses ved opvarmning til  

 100 grader C i 30 minutter.
Såvel nyt som rengjort materiale skal opbevares  

 adskilt fra ikke rengjort materiale.
 c. markjord, der indgår i jordblandinger, skal forinden blandingen have  

 været opvarmet til 100 grader C i 30 minutter eller være desinficeret på  

 anden effektiv måde, og den skal derefter indtil anvendelse opbevares i rene  

 beholdere eller på anden betryggende måde, adskilt fra ubehandlet jord.
 2. Væksthuse og arbejdsrum skal holdes rene og fri for  

 ukrudt.
 3. Dendranthema og/eller prydcapsicum må ikke dyrkes i  

 samme væksthus som peber- og tomatplanter.
 4. I virksomheder, som producerer agurk-, melon-,  

 peber- og tomatplanter, må der ikke samtidig i samme væksthus dyrkes  

 frugtbærende planter af samme eller nærstående art.
 5. Levering af agurk-, melon-, peber- og tomatplanter  

 skal ske i engangsemballage.
 6. Levering af udplantningsplanter af grønsager skal  

 ske i rengjort materiale eller i engangsemballage.
Blomsterløg og -knolde til drivning i potter For blomsterløg og -knolde til drivning i potter kan der tolereres lettere  

 skader som følge af virusangreb, men varens udseende og anvendelighed må ikke  

 være af tvivlsom karakter.
1.2. Planteskoleplanter Berberis I henhold til Landbrugsministeriets bekendtgørelse nr. 215 af 23. maj 1969  

 om bekæmpelse af sortrust er det kun tilladt at dyrke nedennævnte  

 Berberisarter samt varieteter heraf, hvis de ikke er podet på Berberis  

 vulgaris L. eller andet rustmodtageligt underlag:
 Berberis aggregata Schneid.
 Berberis aggregata var. prattii (polyantha) Schneid.
 Berberis dictyophylla Franch.
 Berberis koreana Palib.
 Berberis parvifolia Sprague.
 Berberis x rubrostilla Chitt.
 Berberis thunbergii D.C.
 Berberis wilsoniae Hemsl. et Wils.
Alle stedsegrønne arter undtagen Mahoberberis 1.3. Jordbærplanter Produktion og salg af jordbærplanter i Danmark kan kun ske efter de regler  

 der findes i Plantedirektoratets regler for produktion af kerne-, elite- og  

 certificerede planter.
1.4. Spiseløg Alle spiseløg:
Ved produktion af skalotte- og stikløg skal der gennemføres et sædskifte  

 på mindst 4 løgfrie år.
Sædskiftet skal kunne dokumenteres ved ejendommens  

 sædskifteplan.
 Skalotte- og stikløg godkendt ved avlskontrollen skal, inden de afhændes,  

 være afsvampet mod løgskimmel ved varmebehandling i 24-36 timer ved 40 grader  

 C.
 Stikløg:
Ved produktion af stikløg skal frøet være desinficeret mod  

 stængelnematoder.
Behandlingen foretages med methylbromid, 30 g pr.  

 kubikmeter rum ved 20-24 grader C i 18-20 timer.
 Skalotteløg:
 Udlægsmateriale af skalotteløg skal være godkendt ved væksthusafprøvning,  

 hvorunder der højst må konstateres 1 pct. løgmosaik.
 Ved produktion af skalotteløg skal producenten hvert år inden 15. august  

 tilmelde de planteproduktioner til væksthusafprøvning, som ønskes anvendt til  

 udlæg det følgende år, hvis partiet ikke allerede er godkendt af  

 Plantedirektoratet.
 Hvert år inden. 1. oktober udtager Plantedirektoratet en prøve bestående  

 af 350 løg af hver planteproduktion.
 Inden endelig godkendelse af skalotteløg skal disse opfylde kravene til  

 både avlskontrol og væksthusafprøvning.
1.5. Blomsterløg og -knolde Der tolereres indtil 10 pct. virusangreb i følgende sorter:
 Tulipan: Angelique, Hibernia, Inzell, Monte Carlo, Pax, Snowstar og White  

 Dream.
 Narcis: Golden Harvest.
 Ved avl af disse sorter skal afstanden til andre produktioner være mindst  

 25 meter.
 Foruden disse krav skal følgende være iagttaget:
 1. Ved produktion af blomsterløg skal producenten  

 forinden inspektionen bortluge uønskede planter og fortsætte lugningen gennem  

 hele vækstsæsonen.
 2. medmindre andet er aftalt med tilsynet, må  

 blomsterhovederne ikke fjernes før efter første inspektion.
 3. første inspektion foretages under blomstringen.  

 Herfra undtages narcis, der inspiceres umiddelbart efter afblomstring.
4. følgende inspektion(er) foretages 2-4 uger senere,  

 men kan bortfalde for kortvarige planteproduktioner (f.eks.
Eranthis og  

 Galanthus).
 5. i planteproduktioner af tulipan må der højst være 1  

 pct. iblanding af fremmede sorter, herunder medregnet  

 »tulipantyve«.
6. i planteproduktioner af tulipan fjernes uønskede  

 planter ved opgravning eller ved svidning med kemiske midler.
Såfremt  

 uønskede planter trækkes op, gælder godkendelsen kun løgstørrelser på 10 cm  

 eller derover (* 1). De mindre størrelser fra sådanne partier betragtes som  

 værende i fortsat avlskontrol og må derfor ikke sælges.
 7. produktioner kasseret på grund af skadegørere (dog  

 ikke stængelnematod) eller iblanding af fremmede sorter kan efter skriftlig  

 ansøgning til Plantedirektoratet anvendes til afdrivning i egen virksomhed  

 eller til salg til afdrivning på følgende vilkår:
Mærkning af løgene efter optagning i marken ved f.eks. oversprøjtning med  

 kalk.
Mærkningen gentages efter afpudsning og sortering, hvis det skønnes  

 nødvendigt.
 Løgene må kun sælges i større partier efter aftale med tilsynet.
Købere af sådanne partier skal skriftligt over for Plantedirektoratet  

 erklære at være bekendt med partiets sundhedstilstand.
Drivløg, der ikke  

 afsættes på ovenstående vilkår samt småløg skal destrueres efter  

 Plantedirektoratets anvisning.
 Blomsterløg og -knolde til drivning i potter se bilag 1.1.
 (* 1) For »botaniske arter/sorter« fastsættes mindstestørrelsen  

 i overensstemmelse med EF's kvalitetsnormer.
