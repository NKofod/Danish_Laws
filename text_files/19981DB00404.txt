Betænkning afgivet af Forsvarsudvalget  

 den 8. april 1999 Betænkning over Forslag til folketingsbeslutning om  

 ophævelse af Irak-mandatet [af Keld Albrechtsen (EL) og Sør  

 en Søndergaard (EL)] Udvalget har behandlet beslutningsforslaget i et  

 møde.
 Herefter indstiller et  

flertal (Socialdemokratiets, Venstres, Det Konservative Folkepartis,  

 Dansk Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) beslutningsforslaget til  

forkastelse.
 Et mindretal (Socialistisk Folkepartis og  

 Enhedslistens medlemmer af udvalget) indstiller beslutningsforslaget til  

vedtagelse uændret.
Et mindretal inden for mindretallet (Enhedslistens medlem  

 af udvalget) kunne desværre allerede ved 1. behandling af  

 beslutningsforslaget konstatere, at der ikke var tilslutning fra flertallet  

 af Folketingets partier til at ophæve beslutningen om dansk  

 militær deltagelse i krigen mod Irak og dermed mandatet givet af  

 Folketinget den 18. februar 1998 (beslutningsforslag nr.
B 114 om et dansk  

 militært bidrag til en multinational indsats i Mellemøsten, jf.  

 Folketingstidende 1997-98, 1. samling, tillæg C, spalte 361).
 Udviklingen siden denne beslutning har efter  

 forslagsstillernes opfattelse ellers tydeligt vist behovet for at ændre  

 denne.
 En seriøs diskussion om, at NATO-alliancen med sine  

 egne beslutninger om militære aktioner imod Irak gik uden om FN s  

 Sikkerhedsråd, var der - med få undtagelser - ikke vilje til  at  

 tage.
 Der var heller ikke synderlig interesse for at diskutere,  

 om strategien med at bombe og gennem økonomiske sanktioner at tvinge  

 Saddam Hussein til at opgive sin modstand mod UNSCOM-inspektioner overhovedet  

 har nogen virkning ud over at ramme den irakiske civilbefolkning på en  

 lang række områder.
USA har groft udnyttet og misbrugt FN ved også at  

 bruge UNSCOM-holdene til at spionere imod Irak.
Dette blev heller ikke set  

 som en grund til at tage den danske beslutning om at gå med i den af  

 USA ledede  aktion imod Irak op til overvejelse.
 Under 1. behandling af beslutningsforslaget forelå  

 der også klare udsagn fra USA s militære ledelse, herunder  

 forsvarsminister William Cohen, om, at formålet med de militære  

 bombninger, som USA og England iværksatte i slutningen af december  

 1998, nu gik langt ud over, hvad der oprindelig var målet med de  

 militære bombninger, nemlig at ramme de steder, hvor der blev eller  

 kunne blive produceret midler til kemisk krigsførelse, eller hvor  

 disse opbevaredes.
Den 8. marts 1999 kunne Berlingske Tidende skrive, at  

»i virkeligheden er der tale om en hemmelig  

 uerklæret krig mod Saddam Hussein.
Siden begyndelsen af januar har  

 amerikanske og britiske fly og krydsermissiler således angrebet  

 mål i Irak i gennemsnit hver anden dag.
Ofte slår den  

 amerikansk-britiske koalition til mod mål, der ikke udgør en  

 direkte trussel mod de to landes fly.
Officielt fremstilles aktionerne som  

 selvforsvar.
Det er i overensstemmelse med folkeretten, og Washington  

 ønsker heller ikke at provokere den offentlige opinion i den arabiske  

 verden og Tyrkiet, hvor der er protester over de lidelser, som  

 konfrontationerne påfører den irakiske befolkning.« Denne uerklærede form for krig, som tilmed går  

 langt ud over USA s beføjelser og Englands egen fortolkning af  

 tidligere FN-beslutninger, illustrerer kun alt for godt, i hvor høj  

 grad Danmark villigt lader sig bruge som en politisk brik i USA s  

 Mellemøstenstrategi uanset de sociale, økonomiske og  

 menneskelige konsekvenser.
Poul Andersen (S)  

Per Kaalund (S) Lotte Bundsgaard (S)
Anna-Marie Hansen (S)
Ingrid Rasmussen (S) nfmd.      

 Villy Søvndal (SF)
Arne Melchior (CD)
Jørgen Estrup (RV)
Søren Søndergaard (EL)
Svend Aage Jensby (V)   

 Karen Rønde (V) Erik Jacobsen (V)
Anders Mølgaard (V)
Hans Engell (KF) fmd.  

Helge Adam Møller (KF)   

 Peter Skaarup (DF) Jann Sjursen (KRF) Fremskridtspartiet havde ikke medlemmer i udvalget.
