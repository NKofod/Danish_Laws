Betænkning afgivet af Europaudvalget den 23. februar 2007 Betænkning over Forslag til folketingsbeslutning om at afvise  

 planerne om et EU-agentur for grundlæggende rettigheder [af  

 Morten  

  Messerschmidt (DF) m.fl.] 1. Udvalgsarbejdet Beslutningsforslaget blev fremsat den 9. november 2006 og var  

 til 1. behandling den 30. november 2006. Beslutningsforslaget blev efter 1.  

 behandling henvist til behandling i Europaudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 12 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et   

  

 flertal  

  

 i udvalget (udvalget med undtagelse  

 af DF og EL) indstiller beslutningsforslaget til  

  

 forkastelse.
Venstres,  

 Socialdemokratiets, Det Konservative Folkepartis, Det Radikale Venstres og  

 Socialistisk Folkepartis medlemmer af udvalget er overvejende positivt  

 indstillet over for etableringen af et agentur for grundlæggende rettigheder.  

 Partierne  

 ønsker at fastslå,   

 	  

 at det er afgørende,  

 at agenturet får mulighed for at identificere svagheder i den måde, hvorpå  

 menneskerettighederne overholdes såvel på EU-niveau som i hvert enkelt medlemsland,  

 og   

 	  

 at det i øvrigt  

 sikres, at agenturet kommer til at fungere uafhængigt af bl.a.
Kommissionen  

 og  

 de nationale regeringer.
 Et  

  

 mindretal  

  

 i  

 udvalget (DF og EL) indstiller beslutningsforslaget til  

  

 vedtagelse uændret.
Dansk Folkepartis medlemmer af udvalget konstaterer, at det efter  

 den kolde krig er lykkedes at indlemme en række af de østeuropæiske lande i  

 et  

 tæt samarbejde med de vesteuropæiske lande.
Et sådan samarbejde indeholder et  

 åbenbart sikkerhedspolitisk potentiale.
Men med den fortsatte tendens til  

 statsdannelse i EU åbner der sig en udvikling, som ikke bygger videre på  

 tanken  

 om at forene Europa i fred og samarbejde, men snarere synes at vende tilbage  

 til tidligere tiders ulykkelige opdeling af kontinentet.
Det eneste internationale organ, som i øjeblikket favner og  

 holder sammen på europæiske demokratier, er Europarådet.
Her hviler  

 menneskerettighederne, som sikrer de grundlæggende demokratiske spilleregler  

 og  

 retsstatsprincipper for de europæiske lande; og her vogter  

 Menneskerettighedsdomstolen,  

 hvis eksplosive sagsmængde i disse år vidner om, hvor vigtigt det er, at de  

 østeuropæiske lande er blevet involveret i et samarbejde, der sætter fokus på  

 demokrati og retsstat.
Dette fokus og samarbejde er EU ved at sætte over  

 styr.  

 Arbejdet på at skabe et »agentur for grundlæggende rettigheder«, der klart  

 udspringer af forfatningstraktatens del II, udgør en fare for Europarådets  

 virke  

 og autoritet over for de lande, særlig i øst, der ikke medlemmer af EU.
Ved at gøre menneskerettighederne til et EU-anliggende, tvinges  

 EU-medlemslandene til at rette deres fokus mod EU og EF-Domstolen i stedet  

 for  

 mod Europarådet og Menneskerettighedsdomstolen.
For de mange lande i  

 Østeuropa,  

 som ikke er  og ikke har udsigt til at blive  medlemmer af EU, er  

 svækkelsen  

 af Europarådet et stort problem, idet EUs intervention fører til en  

 politisk,  

 økonomisk, retslig og demokratisk udtømning af Europarådet.
For EUs  

 medlemslande gør det ikke den store forskel, bortset fra at EF-Domstolen med  

 garanti vil hilse den øgede kompetence velkommen og inden for få år have  

 omdannet den til lovgivningskompetence; men for de lande, der plages af grove  

 og vedvarende overtrædelser af de demokratiske spilleregler, er en sådan  

 tømning et alvorligt problem.
EU er med sin føderale udvikling ved at  

 genskabe  

 et todelt Europa  denne gang ikke en deling med vold som under  

 Jerntæppet, men  

 en deling via udstødelse, og det er ikke, hvad verden har behov for.
 På den baggrund modsætter Dansk Folkeparti sig oprettelsen af et  

 EU-agentur for grundlæggende rettigheder og har derfor fremsat forslaget.
Enhedslisten støtter det  

 foreliggende forslag, selv om Enhedslisten langtfra er enig i Dansk  

 Folkepartis  

 bemærkninger til forslaget.
Uanset at vores motiver er forskellige, skal det  

 ikke afholde Enhedslisten fra at stemme for det foreliggende forslag.
Enhedslisten støtter det  

 foreliggende forslag, fordi Enhedslisten mener, at oprettelse af agenturet  

 for  

 grundlæggende rettigheder   

 	  

 kan føre til underminering af Europarådets beføjelser for  

 monitorering af medlemsstaternes overholdelse af menneskerettigheder,   

 	  

 har til formål at styrke EUs magt og Charteret om Grundlæggende  

 Rettigheder på trods af den igangværende tænkepause.
 Enhedslisten mener, at  

 EUs udvikling inden for politi- og retssamarbejdet skaber problemer for  

 menneskerettighedssituationen for EUs borgere, uden at dette har  

 bremset den  

 hastige udvikling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

 Erling Bonnesen (V)   

 Jens Kirk (V)   

 Birgitte Josefsen (V)   

 Ellen Trane Nørby (V)   

 Morten  

  Messerschmidt (DF)   

 Martin Henriksen (DF)   

 Helle Sjelle (KF)   

 Jakob Axel Nielsen (KF)   

 Svend Auken (S)   

 Rasmus Prehn (S)   

 Niels Sindal (S)   

 Mette Gjerskov (S)   

 Elisabeth Arnold (RV)  

  

  fmd.  

  

 Lone Dybkjær (RV)   

 Anne Grete Holmsgaard (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 29 Bilagsnr.
Titel 1 Udkast til tidsplan for udvalgets behandling af B 29 Oversigt over spørgsmål og svar vedrørende B 29 Spm.nr.
