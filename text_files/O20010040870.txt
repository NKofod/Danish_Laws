 Resumé  



  

 Det sociale nævn tilkendte en mand mellemste førtidspension, men både  

 nævnet og Den Sociale Ankestyrelse afslog mandens ansøgning om højeste  

 førtidspension.
Ombudsmanden kritiserede nævnets og Ankestyrelsens begrundelse  

 der ikke opfyldte kravene i forvaltningslovens § 24. Bl.a. på baggrund af to  

 højesteretsdomme om førtidspension udtalte ombudsmanden at han ikke mente at  

 Ankestyrelsens begrundelse i tilstrækkelig grad argumenterede for årsagen til  

 at Ankestyrelsen vurderede mandens erhvervsevne anderledes  

 end speciallægen der løbende havde fulgt  

 mandens helbredstilstand.
Efter ombudsmandens opfattelse var der ved  

 Ankestyrelsens afgørelse i sagen stadig betydelig usikkerhed om mandens  

 resterhvervsevne.
Som følge af ombudsmandens manglende lægefaglige ekspertise havde  

 ombudsmanden ikke grundlag for at udtale kritik af Ankestyrelsen på dette  

 punkt.
Ombudsmanden henstillede imidlertid til Ankestyrelsen at tage stilling  

 til om oplysningsgrundlaget skulle suppleres således at der kunne træffes  

 afgørelse på et nyt grundlag.
 Ombudsmanden udtalte endvidere at nævnet burde have konkretiseret  

 sin bedømmelse af mandens resterhvervsevne. (J.nr. 1999-2679-040).
Førtidspension.
Oplysningsgrundlaget.
Mangelfuld  

 argumentation for tilsidesættelse af speciallægeerklæring.
Bedømmelse af  

 resterhvervsevnen Det fremgik af sagen at A  

 var amerikansk statsborger, men at han siden foråret 1960 havde boet i  

 Danmark.  

 A havde i mange år arbejdet i sin stedfars møbelforretning og overtog denne i  

 1991. Efter at have lukket møbelforretningen i 1995 havde A haft en kortvarig  

 ansættelse som gartnermedhjælper hvorefter han blev ansat i et  

 hjemmeservicefirma.
A havde altid arbejdet på fuld tid.
I marts 1997 blev A  

 sygemeldt hvorefter han i maj 1997 blev opereret for en svulst i hjernen,  

 lokaliseret tæt ved højre øre.
Under indlæggelsen var han i øvrigt ude for en  

 faldulykke hvorved han pådrog sig en læsion af ansigt og højre øje.
På denne baggrund ansøgte A  

 den 25. september 1997 om førtidspension.
I et notat af 5. december 1997  

 skrev  

 K Kommunes lægekonsulent bl.a. følgende:
Efter operationen har  

 klienten været præget af udtalt balanceusikkerhed, koordinationsbesvær og  

 ansigtslammelse.
Han har været indlagt til genoptræning på Fysiurgisk  

 Hospital,  

 (X)-by, hvorfra han udskrives d.d.
Vi har modtaget en funktionsbeskrivelse  

 fra  

 Fysiurgisk Hospital, dateret 5.11.97. Heraf fremgår det, at klienten er  

 selvhjulpen, kan gå inde uden stokke, har lejlighedsvist balancetab, kan  

 klare  

 trappe med gelænder.
Hans tale er præget af manglende motorisk styring.
Den  

 er  

 såkaldt dysartrisk.
En neurologisk undersøgelse viser lette  

 hukommelsesproblemer og nedsat spændvidde og psykomotorisk tempo.
Klienten er  

 ordblind.
Samlet vurderes klientens  

 erhvervsevne snært kompromitteret, og han vurderes berettiget til  

 førtidspension.
Med henblik på dette, bør vi rekvirere en  

 speciallægeundersøgelse ved speciallæge (C) på Neurocentret, Rigshospitalet.  

 Det er (C), der har fulgt klienten i forløbet, og er tilsyneladende den  

 ansvarlige læge.
Pensionssagen bør startes. I forbindelse med  

 behandlingen af ansøgningen indhentede K Kommune en erklæring fra speciallæge  

 i  

 neurokirurgi, D.
Speciallægen anførte i erklæringen af 23. januar 1998  

 følgende  

 :
 Aktuelle status Ekspl. har ingen væsentlige  

 smerter.
Får dog felden på grund af hø.sidige skuldersmerter.
Problemer med  

 styring af såvel højre arm som ben og bruger derfor stok.
Er ikke i stand til  

 at skrive.
Har tågesyn for højre øje samt ophævet hørelse på højre øre.
Er  

 ikke  

 i stand til at klare tungere løft eller medvirke væsentligt til  

 husholdningen.
Objektivt Alderssvarende udseende.
Er  

 lettere kronisk medtaget.
Pæne farver.
Somatisk undersøgelse Cavum oris, fauces;  

 naturlige slimhinder, ingen belægninger.
 Collum: ingen struma, adenit  

 eller halsvenestase.
 St.p. etc.: intet abnormt.
 Abdomen: stort, blødt,  

 adipøst.
 Cranium externa: man  

 palperer ekspl.s drænagesystem fra hjernen til bughulen i højre side, og der  

 kan ses en cikatrice omkring højre øre, som er upåfaldende.
Kranienerver: 1  ej  

 undersøgt. 2  angiver normalt synsfelt for finger på venstre øje, på  

 højre øje  

 lettere tågesyn. 3-4-6  på venstre side findes normal motorik af øjet,  

 på  

 højre side findes tendens til udaddeviation af højre øje; men ikke egentlig  

 parese af synsnerven. 5  normale føleforhold i ansigtets venstre  

 halvdel.
På  

 højre side findes en ganske diskret påvirkning af følesansen. 7  på  

 venstre  

 side findes normale forhold, på højre side findes en påvirkning grad 2-3. Der  

 er foretaget en tarsorafi (sammensyning af øjenlågets laterale kant for at  

 beskytte hornhinden). 8  ophævet hørelse på højre side, på venstre side  

 normal  

 hørelse. 9-10  ingen hæshed eller dysartri. 11  god kraft ved  

 skulderløft på  

 venstre side, på højre side let nedsat. 12  ingen tungedeviation.  

 Columna  

 cervicalis: normale forhold.
Ekstremiteter: let hø.sidig  

 hemiparese med let ataksi.
Der er koordinationsforstyrrelser med  

 dysdiadokokinese på højre arm og noget usikkert knæ-hæl-forsøg med højre ben.  

 Gangen foregår med aflastning ved hjælp af krykstokke.
Røntgenfilm ekspl. er i forbindelse med  

 indlæggelse på neurokirurgisk afd., Rigshospitalet, skannet før og efter  

 operationen.
Der findes her en stor, multicystisk tumor forenelig med et  

 acusticusneurinom og en shunt in situ samt en kavitet efter tidligere tumor.
Diagnoser Neurinoma Schwannoma, acusticus dxt., seqv.
KONKLUSION 41-årig mand, debuterer i  

 foråret 1997 med hø.sidig kraftnedsættelse, hø.sidigt høretab samt svimmelhed  

 og hovedpine og får konstateret en knude på hørenerver i højre side.
Ved  

 undersøgelsen i dag fremstår ekspl. med påvirkning fra denne tumor i form af  

 hø.sidig kraftnedsættelse, formentlig fra hjernestammepåvirkning samt ophævet  

 hørelse og påvirkning af ansigtets følenerve samt motorisk styring af højre  

 øje.
Ekspl.s arbejdsevne må  

 betragtes som reduceret til under 1/3, og tilstanden er stationær. På baggrund af bl.a.
Ds  

 erklæring skrev kommunens lægekonsulent følgende i et notat af 12. marts  

 1998:
 Ansøgers tilstand er nu  

 præget af en højresidig hemiparese med let ataksi.
Der er  

 koordinationsforstyrrelser  

 med dysdiadokokinese på højre arm og noget usikkert knæ-hæl-forsøg med højre  

 ben.
Gang foregår med aflastning ved hjælp af krykkestokke.
Talen er  

 dysartrisk  

 og præget af facialisparesen.
En neuropsykologisk undersøgelse viser lettere  

 hukommelsesproblemer,  

 nedsat spændvidde og psykomotorisk tempo.
Dertil kommer, at ansøger er  

 ordblind.
 Ansøger er i stand til at gå  

 100 meter, og kan ikke deltage i den daglige husholdning, men er selvhjulpen,  

 hvad angår personlig hygiejne.
 Ansøgers erhvervsevne  

 vurderes varigt reduceret i ethvert erhverv til under 1/3.
 Diagnoser:
 Neurinoma Schwannoma,  

 acusticus dxt. seq. / følger efter en svulst lokaliseret til højre side af  

 hjernen, udgående fra hørenerven.
 A blev ved K Kommunes  

 indstilling af 23. april 1998 anset for at være berettiget til mellemste  

 førtidspension med udbetaling fra 1. januar 1998. Det fremgår af kommunens  

 indstilling at vurderingsgrundlaget var fuldt selverhverv, og at kommunen  

 ikke  

 anså revalidering for at være realistisk.
Kommunens indstilling blev  

 herefter sendt til Revaliderings- og Pensionsnævnet for Københavns Amt  

 (senere  

 Det Sociale Nævn for Københavns Amt) med henblik  

 på nævnets afgørelse i sagen.  

 Det fremgår af sagens akter at A klagede  

 over kommunens indstilling idet han anså sig for at være berettiget til  

 højeste  

 førtidspension.
Samtidig anførte A at han havde ansøgt om pension den 25.  

 september 1997  ikke den 1. januar 1998.
 Overlæge C, Rigshospitalets  

 Neurocenter, fremkom den 16. juni 1998 med følgende supplerende oplysninger:
 Tilstanden er nu stationær  

 og må skønnes som varig.
Der er tale om en betydelig højresidig hemiparese og  

 svær højresidig ataksi.
Begge dele skyldes substandstab i cerebellum samt  

 følger efter påvirkning af hjernestammen i forbindelse med den store tumor på  

 hørenerven, som blev fjernet for 1 år siden.
Pt. vil ikke på nogen måde  

 kunne varetage et arbejde.
Erhvervsevnetabet er væsentligt over 65%.
Pt. har været til køreprøve  

 med henblik på at køre bil, har klaret dette.
Har dog et udtalt gangbesvær på  

 grund af paresen og ataksien.
Det vil derfor være rimeligt, om pt. hjælpes  

 med  

 invalideskilt til bilen. Ved Det Sociale Nævn for Københavns Amts  

 afgørelse af 31. juli 1998 blev A tilkendt mellemste førtidspension.
Nævnet  

 anførte i afgørelsen følgende:
 Nævnet tilkender Dem  

 mellemste førtidspension efter bestemmelserne i lovens § 14, stk. 2, nr. 1,  

 idet Deres erhvervsevne anses for at være nedsat med omkring 2/3.
 Den tilkendte ydelse  

 udbetales fra 3 måneder efter ansøgningsdatoen, det vil sige med virkning fra  

 den 1. januar 1998, jf. lovens § 33. De vil få nærmere besked om udbetalingen  

 fra Deres kommune, som er underrettet om nævnets afgørelse.
 Ved brev af 6. august 1998  

 klagede B på vegne af A over nævnets afgørelse.
I klagen henviste B til at  

 As  

 erhvervsevne ifølge lægernes udtalelser og dokumentationer var lig med  

 0  

 hvorfor B bad om at han måtte modtage højeste førtidspension.
Nævnet  

 fastholdt  

 sin afgørelse hvorefter sagen blev behandlet af Den Sociale Ankestyrelse.  

 Ankestyrelsen tiltrådte nævnets afgørelse idet Ankestyrelsen i afgørelsen af  

 13. oktober 1998 anførte bl.a. følgende begrundelse:
Begrundelsen er, at  

 Ankestyrelsen skønner, at Deres erhvervsevne ikke er varigt nedsat til det  

 ubetydelige i ethvert erhverv.
Dette er en betingelse for at få højeste  

 pension  

 efter lovens § 14, stk. 1.
Ankestyrelsen har lagt vægt  

 på de i sagen foreliggende lægelige oplysninger.
Efter beskrivelsen vurderer  

 vi, at Deres lidelse ikke er af en sådan sværhedsgrad, at forudsætningen for  

 tilkendelse af førtidspension er opfyldt.
Ankestyrelsen har herved  

 bl.a. lagt vægt på, at selv om der er følger efter operationen i form af  

 betydelig hemiparese og højresidig ataksi, er der ikke tale om så svære  

 følger,  

 at Deres erhvervsevne kan betragtes som ophævet. I Bs brev til mig af 22.  

 marts 1999 klagede B på vegne af A over afslaget på højeste førtidspension.
B  

 anførte i brevet bl.a. følgende:
 Min søn og jeg står  

 uforstående over for denne begrundelse, der efter vores opfattelse ikke kan  

 anses som en fyldestgørende begrundelse, idet den ikke siger noget om,  

 hvordan  

 man når frem til den anførte opfattelse, men nærmest blot fastslår som en  

 kendsgerning, at der ikke er tale om så svære følger.
Specielt når afgørelsen går stik imod  

 konklusionerne fra Rigshospitalet  der i modsætning til Ankestyrelsen  

 har det  

 personlige kendskab til patienten  mener min søn og jeg, at det af  

 begrundelsen klart må fremgå, hvad der mere konkret får Ankestyrelsen til at  

 anlægge en anden betragtning. Jeg sendte den 3. maj 1999  

 Bs henvendelse videre til Den Sociale Ankestyrelse som en anmodning fra  

 B om  

 at modtage en uddybende begrundelse, herunder en redegørelse for  

 Ankestyrelsens  

 vurdering af As resterhvervsevne.
 Ankestyrelsen fastholdt sin  

 afgørelse i sit brev til B af 26. juli 1999. Ankestyrelsen anførte i den  

 uddybende begrundelse bl.a. følgende:
 I denne anledning kan  

 Ankestyrelsen oplyse, at Ankestyrelsen ved sin afgørelse har været opmærksom  

 på  

 de konklusioner, der er anført i de to ovennævnte speciallægeerklæringer.
 Når det i  

 speciallægeerklæring af 23. januar 1998 er anført, at erhvervsevnen er  

 reduceret til under 1/3 betyder det, at erhvervsevnen er nedsat med godt 66%.  

 Erhvervsevnen kan således ikke i følge erklæringen anses for ophævet.
 For så vidt angår udtalelsen  

 fra speciallæge (C), så er der, hvis man sammenligner denne udtalelse med  

 speciallægeerklæringen af 23. januar 1998, ikke beskrevet nogen forværring af  

 Deres søns tilstand, selv om det anføres, at erhvervsevnetabet er væsentligt  

 over 65%, og at Deres søn ikke vil kunne varetage et arbejde.
 Ankestyrelsen har ikke  

 kunnet følge overlæge (C)s konklusion ud fra den beskrivelse af Deres  

 søns  

 helbredstilstand, der i øvrigt fremgår af sagen.
 Det kan i denne forbindelse  

 oplyses, at Ankestyrelsen ved sin afgørelse ikke er forpligtet til at følge  

 de  

 konklusioner, der fremgår af de speciallægeerklæringer, der foreligger i  

 sagen.
 Ankestyrelsen foretager og  

 er forpligtet til at foretage sin egen vurdering af det samlede lægelige  

 grundlag, der foreligger i en sag.
Det understreges i denne  

 forbindelse, at der ved sagens behandling i Ankestyrelsen medvirkede  

 rådgivende  

 speciallæge. I Bs brev til mig af 12.  

 september 1999 klagede B på ny over afgørelserne i As sag.
B anførte i  

 sin  

 klage bl.a. følgende:
 Jeg er  og har hele tiden  

 været  klar over, at de sociale myndigheder ved pensionsfastsættelsen  

 ikke er  

 forpligtet til at følge de lægelige konklusioner som sådan, men træffer deres  

 egen afgørelse ud fra en vurdering af de foreliggende oplysninger.
 Netop derfor er det imidlertid  

 afgørende, at grundlaget for afgørelsen er så fuldstændigt og så utvivlsomt  

 som  

 muligt til sikring af en korrekt afgørelse.
 Jeg finder, at afgørelsen i  

 denne sag er truffet på et for ufuldstændigt grundlag, og jeg skal her  

 nærmere  

 redegøre for mine synspunkter.
 Der foreligger i sagen  

 lægeerklæring af 23/1-98 fra speciallæge (D), hvori anføres, at erhvervsevnen  

 må betragtes som reduceret til under 1/3.
 Ankestyrelsen anfører herom  

 i sit uddybende svar:
Når det i  

 speciallægeerklæring af 23. januar 1998 er anført, at erhvervsevnen er  

 reduceret til under 1/3 betyder det, at erhvervsevnen er nedsat med godt 66%.  

 Erhvervsevnen kan således ikke i følge erklæringen anses for ophævet. Pensionsafgørelsen er da  

 også begrundet med ikke ophævet erhvervsevne (ikke tale om så svære  

 følger, at  

 Deres erhvervsevne kan betragtes som ophævet).
Men der står ikke noget i  

 lovbestemmelsen (lov om social pension § 14, stk. 1) om, at erhvervsevnen  

 skal  

 være ophævet, for at man er berettiget til højeste pension.
Der står, at  

 erhvervsevnen  

 skal være ubetydelig, hvilket efter min opfattelse har et andet  

 indhold end  

 ophævet.
 En eventuel (opstrammet)  

 praksis, hvorefter man i realiteten kun tilkender højeste pension ved helt  

 ophævet erhvervsevne er efter min opfattelse klart lovstridig.
 Ankestyrelsen siger som  

 nævnt endvidere, at lægeerklæringen skal forstås på den måde, at  

 erhvervsevnen  

 er nedsat med godt 66%.
 Det eneste jeg finder med  

 sikkerhed at kunne lægge i den omhandlede passus i erklæringen  

 reduceret til  

 under 1/3 er, at 1/3-grænsen er passeret, men ikke med hvor  

 meget, hvilket  

 imidlertid vil være helt afgørende i forhold til ubetydelig.
Dette sammenholder jeg med  

 lægeerklæringen af 16/6-98 fra overlæge (C), hvori anføres Pt.
Vil ikke  

 på  

 nogen måde kunne varetage et arbejde.
Erhvervsevnetabet er betydeligt over  

 65%. Jeg finder, at der her klart  

 er tale om en situation, hvor der er en sådan berettiget tvivl om, hvorvidt  

 resterhvervsevnen er mere end ubetydelig, at der  i stedet  

 for at være  

 truffet afgørelse på dette grundlag burde være foretaget yderligere  

 undersøgelser og indhentet udtalelser, der mere specifikt fastslår, i hvilket  

 omfang, der må anses at være en eventuel resterhvervsevne.
 I stedet vurderer man, at  

 betingelserne for højeste pension ikke er til stede, idet man samtidig reelt  

 ikke tillægger overlæge (C)s erklæring nogen vægt.
 Jeg gør for en ordens skyld  

 opmærksom på, at det er overlæge (C), der har opereret min søn, og altså må  

 formodes at have et indgående kendskab til omstændighederne.
 Herudover bemærker jeg, at  

 min søn har nogle følgevirkninger, hvoraf nogle meget væsentlige ikke synes  

 at  

 indgå i bedømmelsesgrundlaget  følgevirkninger, som ikke er blevet  

 bedre  

 tværtimod.
 Således medfører min søns  

 tilstand en så udtalt træthed, at han er nødt til at sove 14-16 timer i  

 døgnet  

 for overhovedet at kunne klare sig igennem.
Han er lam i højre side af  

 ansigtet og af tungen med forvredet mund til følge.
Er følelsesløs i højre  

 side  

 (skærer sig ved barbering). Korttidshukommelsen er påvirket.
Har svært ved at  

 tale og gøre sig forståelig og kan ikke føre en samtale til ende.
 Han kan, som det fremgår af  

 sagen, ej heller skrive.
Ikke mindst har min søn  

 ændret psyke.
Han er blevet overfølsom og har let til gråd.
En væsentlig del af disse  

 forhold synes slet ikke at indgå i bedømmelsesgrundlaget. B anførte endelig i klagen  

 at kommunen havde meddelt at kommunen under henvisning til As tilstand  

 ikke  

 kunne bistå med at finde et skånejob hvori han kunne udnytte den af  

 myndighederne påståede resterhvervsevne.
På baggrund af Bs klage bad  

 jeg den 25. oktober 1999 Den Sociale Ankestyrelse om en udtalelse i sagen  

 idet  

 jeg anmodede Ankestyrelsen om forinden at indhente en udtalelse fra Det  

 Sociale  

 Nævn for Københavns Amt.
I mit brev til Ankestyrelsen henviste jeg til § 14,  

 stk. 1 og 2, og § 15, stk. 1, 1. pkt., og stk. 3, i lov om social pension og  

 til vejledning af 1. juli 1998 om social pension, pkt. 51 og 57, og anførte:
 Som det fremgår af  

 lovbestemmelsen og vejledningen skal der  på baggrund af den  

 pågældendes  

 helbredsmæssige og sociale oplysninger  ved bedømmelsen af  

 erhvervsevnen  

 foretages en sammenligning med en for ansøgeren skønnet mulig arbejdsindtægt  

 og  

 den normale indtægt for en person med lignende uddannelse og baggrund.  

 Sammenligningen forudsætter efter min opfattelse en vurdering af hvilket  

 arbejde den pågældende vil kunne påtage sig, dvs. en vurdering af den  

 pågældendes resterhvervsevne.
 Samtidig fremgår det at der  

 ved bedømmelsen skal tages hensyn til den pågældendes  

 beskæftigelsesmuligheder.
 Jeg går ud fra at  

 myndighederne ved deres bedømmelse af (A)s erhvervsevne har foretaget  

 en  

 vurdering af om han ville påtage sig et arbejde og i givet fald en vis  

 konkretisering af hvilken karakter dette arbejde skulle have for at han med  

 sine helbredsmæssige begrænsninger ville være i stand til at bestride det.  

 Endvidere går jeg ud fra at myndighederne i den forbindelse tillige har  

 vurderet hans beskæftigelsesmuligheder.
 På den baggrund beder jeg om  

 at Ankestyrelsen og det sociale nævn redegør for deres vurdering heraf.
 Den 17. februar 2000 modtog  

 jeg udtalelserne fra det sociale nævn og Ankestyrelsen.
Det Sociale Nævn for  

 Københavns Amt anførte i sin udtalelse af 11. januar 2000:
 I den konkrete sag har  

 nævnet således vurderet, at (A) har en betydelig erhvervsevnenedsættelse, men  

 at han dog har en resterhvervsevne.
Det fremgår af de ved  

 afgørelsen foreliggende lægelige akter, at (A) i maj 1997 blev opereret for  

 en  

 svulst på den højre hørenerve, en operation, som blev anset for radikal.
Han  

 mistede herved hørelsen på højre øre.
Ved undersøgelse hos  

 speciallæge i neurologi i januar 1998 fremstod (A) med tendens til  

 udaddeviation af højre øje samt delvis lammelse og diskret påvirket føleevne  

 i  

 højre side af ansigtet.
Hertil lettere nedsat funktion af højre arm og ben  

 med  

 lettere styringsbesvær.
 Der var ikke beskrevet  

 erhvervsbegrænsende lidelser herudover.
 Disse oplysninger om (A)s  

 helbredsforhold er sammenholdt med, at han ved afgørelsen var 42 år gammel,  

 havde erhvervserfaring gennem en 20 år lang ansættelse i familievirksomhed  

 (møbelfirma) samt  da firmaet i 1995 lukkede p.g.a. svigtende omsætning  

   

 erhvervserfaring som gartnermedhjælper og som servicemedarbejder i  

 hjemmeservicefirma.
 Endvidere forelå oplyst, at  

 (A) havde stor erfaring som konkurrencerytter og således meget viden om  

 pasning  

 af heste.
 Endelig forelå oplyst, at  

 (A) i februar 1998 havde været til test hos motorsagkyndig og generhvervet  

 kørekort, idet hans lidelse/funktionsniveau af den motorsagkyndige blev  

 vurderet som ikke hindrende for, at han kunne føre bil.
 Nævnet fandt således ved at  

 tilkende mellemste førtidspension den 31. juli 1998, at oplysningerne om  

 helbredsforholdene, sammenholdt med de sociale oplysninger, måtte føre til  

 den  

 vurdering, at (A) besad en resterhvervsevne.
 Denne ville eksempelvis  

 kunne udnyttes ved arbejde som chauffør for en virksomhed, som i begrænset  

 omfang ønsker udbragt varer.
 Resterhvervsevnen vil under  

 hensyn til (A)s forudsætninger ligeledes kunne udnyttes ved  

 undervisning/staldarbejde i en rideklub.
 Nævnet finder, at  

 bopælskommunen skal være behjælpelig med jobplacering, såfremt (A) ønsker at  

 supplere sin mellemste førtidspension ved at udnytte sin resterhvervsevne.
 For så vidt angår det  

 generelle spørgsmål, der kan rejses vedrørende vurdering af  

 resterhvervsevnen,  

 kan oplyses, at det ikke i almindelighed har været nævnets praksis at  

 forholde  

 sig til konkrete arbejdsområder, ved hvilke pensionisten kan udnytte sin  

 resterhvervsevne.
 Den Sociale Ankestyrelse  

 anførte i udtalelsen af 16. februar 2000 bl.a.:
 Følgerne af (A)s operation  

 for svulsten på højre hørenerve er beskrevet i speciallægeerklæring af 23.  

 januar 1998. Operationen har medført tab af hørelsen på højre øre, højresidig  

 kraftnedsættelse, påvirkning af ansigtets følenerve samt lettere nedsat  

 funktion  

 af højre arm og højre ben.
 Ankestyrelsen lagde ved sin  

 afgørelse vægt på, at (A) var i stand til at køre bil.
 Ankestyrelsen har på  

 baggrund af oplysningerne om (A)s helbredsmæssige forhold sammenholdt  

 med  

 oplysningerne om, at han fortsat kan køre bil, lagt til grund, at han har  

 mulighed for at udnytte sin resterhvervsevne ved et skånejob, f.eks. ved  

 udkørsel af lettere varer for en virksomhed.
 Ankestyrelsen finder, at  

 (A)s opholdskommune skal være ham behjælpelig med at skaffe et  

 skånejob.
Ankestyrelsen kan i øvrigt  

 oplyse, at det ikke er sædvanligt, at Ankestyrelsen i forbindelse med, at der  

 træffes afgørelse i en pensionssag, peger på konkrete arbejdsområder, hvor  

 pensionisten har mulighed for at udnytte sin resterhvervsevne. Med mit brev af 15. marts 2000 sendte jeg  

 udtalelserne til B.
I Bs brev til mig af 27. marts 2000 kommenterede B  

 nævnets  

 og Ankestyrelsernes udtalelser.
Det var således fortsat Bs  

 opfattelse at A reelt ikke havde en resterende erhvervsevne.
B henviste  

 herved  

 bl.a. til at A var stærkt gangbesværet, havde vanskeligt ved at tale og gøre  

 sig forståelig, og at han ikke kunne klare et tungt, fysisk arbejde.
B  

 afviste  

 på dette grundlag at A var i stand til at varetage et af de job   

 vareudbringning eller undervisning/staldarbejde i en rideklub  som  

 nævnet og  

 Ankestyrelsen havde peget på som en mulighed for at udnytte  

 resterhvervsevnen.  

 Endelig henviste B til at K Kommunes socialforvaltning forgæves havde forsøgt  

 at finde et skånejob til A, og at kommunen herefter havde tilkendegivet at  

 han  

 efter forvaltningens opfattelse ikke var i stand til at bestride noget  

 job.
 B indsendte også en kopi af  

 overlæge Cs brev til B af 23. marts 2000. Overlægen, hvis udtalelse af  

 16.  

 juni 1998 er citeret ovenfor, havde i brevet til B bl.a. anført at han ikke  

 forstod Ankestyrelsens afgørelse i sagen idet han ikke anså (A)s  

 tilstand for  

 at være så god, at man på nogen måde kunne forvente brugbar erhvervsevne.  

 Dette  

 gik ikke alene på synsforstyrrelser og den nedsatte funktion i højre arm og  

 ben, men også i den helt klare demens.
Ombudsmandens udtalelse Retsgrundlaget Grundlaget for myndighedernes afgørelser i sagen er lov om social pension,  

 jf. lovbekendtgørelse nr. 22 af 14. januar 1998 med senere ændringer.  

 Følgende bestemmelser i loven har betydning for sagen:
   

  

 § 14.  

 Højeste førtidspension kan tilkendes personer i alderen fra 18 til 60 år, der  

 i ethvert erhverv må anses for kun at have ubetydelig erhvervsevne i behold.
Stk. 2.  

  

 Mellemste førtidspension kan tilkendes personer i alderen fra 18 til 60 år, hvis erhvervsevne er nedsat med omkring  

 2/3, og personer i alderen fra 60 til 67 år, hvis erhvervsevne er nedsat i det  

 omfang, der er nævnt i stk. 1.
Stk. 3.  

  

 Forhøjet almindelig førtidspension eller almindelig førtidspension kan  

 tilkendes personer i alderen fra 18 til 67 år, hvis erhvervsevne er nedsat på grund af  

 helbredsmæssige forhold med mindst halvdelen, personer i alderen fra 18 til 67 år, hvis erhvervsevne  

 er nedsat med mindst halvdelen, uden at nedsættelsen alene skyldes  

 helbredsmæssige  

 forhold, og personer i alderen fra 50 til 67 år, når sociale og  

 helbredsmæssige forhold taler for det.
§ 15.  

 Tilkendelse af  

 pension efter § 14, stk. 1-2 og stk. 3, nr. 1 og 2, er betinget af, at  

 erhvervsevnen varigt er nedsat på grund af fysisk eller psykisk invaliditet.  

 Med henblik på pension efter § 14, stk. 3, nr. 2, skal der dog også lægges  

 afgørende vægt på andre omstændigheder, der klart viser, at erhvervsevnen hos  

 en ansøger, som ikke har andre forsørgelsesmuligheder, er varigt nedsat.
Der  

 kan  

 i helt ekstraordinære tilfælde tilkendes pension efter § 14, stk. 3, nr. 2,  

 uden at nedsættelsen af erhvervsevnen skyldes helbredsmæssige forhold.
 Stk. 2.  

  

 Tilkendelse af førtidspension efter § 14 forudsætter, at  

 alle aktiverings-, revaliderings- og behandlingsmæssige samt andre  

 foranstaltninger, der kan forbedre erhvervsevnen, har været afprøvet, og at  

 erhvervsevnen ikke varigt kan forbedres.
Stk. 3.  

  

 Ved bedømmelsen af, i hvilket omfang erhvervsevnen er  

 nedsat, skal der foretages en sammenligning mellem den indtægt, som den  

 pågældende skønnes at kunne opnå ved et arbejde, der svarer til pågældendes  

 kræfter og færdigheder, og som under hensyn til uddannelse og tidligere  

 virksomhed kan forlanges af den pågældende, og den indtægt, som personer med  

 lignende uddannelse normalt opnår i samme egn.
Der skal endvidere tages  

 hensyn  

 til alder, livsstilling, bopæl og beskæftigelsesmuligheder og til sådanne  

 andre  

 omstændigheder, der i det enkelte tilfælde findes at burde tillægges  

 vægt. Af vejledning af 10. marts  

 1998 om social pension fremgår bl.a. følgende:
   

  

 50.
Nedsættelsen af  

 erhvervsevnen skal ses i relation til ethvert erhverv.
Det er ikke  

 tilstrækkeligt, at erhvervsevnen er ophævet eller ubetydelig i pågældendes  

 hidtidige arbejde.
Invaliditeten skal være af en sådan sværhedsgrad, at den  

 forhindrer pågældende i at påtage sig arbejde af nogen betydning.
Enhver  

 relevant aktiverings- og revalideringsmulighed m.v. skal være forsøgt.
 Betingelsen er opfyldt, når  

 der er konstateret en alvorlig kronisk, fysisk eller psykisk lidelse, som  

 medfører en svær svækkelsestilstand, eller der er konstateret alvorlige  

 blivende følger efter en overstået sygdom.
Ved bedømmelsen af, om der  

 er mere end en ubetydelig erhvervsevne, kan der tages hensyn til indtægtens  

 størrelse.
En varig indtægt ved personligt arbejde kan normalt ikke betragtes  

 som ubetydelig, hvis den har en sådan størrelse, at den svarer til  

 erhvervsudygtighedsbeløbet for en enlig.
En indtægt af en sådan størrelse kan  

 derfor ikke umiddelbart forenes med tilkendelse af højeste førtidspension.
I tilfælde, hvor anvendelsen  

 af en eventuel resterhvervsevne ikke giver en indtægt, der kan opgøres, må  

 der  

 foretages et skøn.
Det gælder fx den hjemmearbejdendes indsats i hjemmet.
I  

 de  

 fleste tilfælde har ansøgeren på afgørelsestidspunktet ikke nogen  

 arbejdsindtægt overhovedet.
Det betyder, at der skal skønnes over ansøgerens  

 tilbageværende evne til at udføre indtægtsgivende arbejde.
 56. Pension kan tilkendes, hvis personens erhvervsevne er nedsat på  

 grund af en varig fysisk eller psykisk invaliditet, se lovens § 15. Det er en  

 betingelse, at lidelsen i sig selv bevirker en betydelig og varig nedsættelse  

 af personens funktionsevne på arbejdsmarkedet og dermed af evnen til at  

 forsørge sig selv ved arbejde.
Det er kommunen, der efter  

 en konkret vurdering beslutter, hvilke oplysninger, der er nødvendige til  

 belysningen af pågældende helbredsforhold.
Det er endvidere kommunen, der  

 selvstændigt vurdere de helbredsmæssige oplysninger i relation til  

 førtidspensionssagen.
Kommunens bedømmelse  

 forudsætter, at pågældendes helbredsforhold er grundigt undersøgt og  

 velbeskrevet  typisk af en læge eller andre fagfolk.
Bedømmelsen  

 forudsætter  

 desuden et indgående kendskab til lidelsens indvirkning på den  

 erhvervsmæssige  

 funktionsevne.
Bedømmelsen må tage udgangspunkt i erfaringer om, hvilke  

 helbredsmæssige begrænsninger og lidelser der almindeligvis medfører, at folk  

 må opgive erhvervsarbejde helt eller delvis.
 At lidelsen skal være varig  

 betyder, at der ikke er udsigt til, at den bedres væsentligt hverken af sig  

 selv eller ved behandling.
I de fleste tilfælde indgår  

 den helbredsmæssige vurdering som et led i kommunens samlede skøn over  

 erhvervsevnens nedsættelse.
Pågældendes sociale og erhvervsmæssige forhold  

 sammen med den helbredsmæssige vurdering er således med til at bestemme, om  

 der  

 skal tilkendes højeste, mellemste eller (forhøjet) almindelig førtidspension  

 på  

 grund af helbredsmæssige forhold.
En helbredsvurdering alene  

 kan dog være tilstrækkeligt grundlag for bedømmelse af erhvervsevnens  

 nedsættelse.
Det er som regel kun tilfældet, når der kun er ubetydelig  

 erhvervsevne i behold, altså i de tilfælde hvor der kan tilkendes højeste  

 førtidspension.
 Manglende sproglige  

 færdigheder (fx analfabetisme eller manglende danskkundskaber) kan alene  

 medføre social/erhvervsmæssig invaliditet, og kan ikke tillægges betydning  

 ved  

 graduering af helbredsbetinget førtidspension.
57. Pensionskriteriet nedsættelse af erhvervsevnen rummer både  

 lægelige og sociale momenter.
De samme helbredsmæssige forhold kan have helt  

 forskellige erhvervsmæssige følger for den enkelte ansøger.
På baggrund af de  

 helbredsmæssige og sociale oplysninger skal det bedømmes, hvad pågældende er  

 i  

 stand til at tjene, når invaliditeten tages i betragtning.
Alle de  

 muligheder,  

 som det med rimelighed kan forlanges, at pågældende udnytter, skal indgå i  

 bedømmelsen.
Der skal tages hensyn til pågældendes uddannelse, tidligere  

 virksomhed, alder, livsstilling, bopæl og beskæftigelsesmuligheder samt til  

 andre forhold, der kan antages at være af betydning, se lovens § 15, stk. 3.
 Indtægten sammenlignes med  

 en normal arbejdsindtægt for en person med lignende uddannelse og baggrund.
Med udgangspunkt i  

 sammenligningen træffes der afgørelse om, hvorvidt erhvervsevnen er nedsat i  

 et  

 omfang, der giver ret til pension og i bekræftende fald hvilken type.
Det  

 samlede skøn udøves på grundlag af relevante oplysninger fra den sociale,  

 erhvervsmæssige og sundhedsmæssige sagkundskab. Som det fremgår af  

 ovennævnte lovbestemmelser og til dels af vejledningen, kan højeste  

 førtidspension tilkendes personer i alderen fra 18 til 60 år hvis  

 erhvervsevne  

 er nedsat til det ubetydelige.
Bedømmelsen af erhvervsevnen skal ske på  

 baggrund af den pågældendes helbredsmæssige og sociale oplysninger, og der  

 skal  

 foretages en sammenligning med en for ansøgeren skønnet mulig arbejdsindtægt  

 og  

 den normale indtægt for en person med lignende uddannelse og baggrund.
Højesterets domme af 22. december 1999 og 12. januar 2001 Højesteret afsagde den 22.  

 december 1999 en dom hvorefter en førtidspensionist var berettiget til  

 mellemste førtidspension fra hendes første ansøgning om pension blev indgivet  

 ca. 11 år før.
Myndighederne havde tilkendt kvinden forhøjet almindelig  

 førtidspension.
Højesteret afsagde den 12. januar 2001 en dom i en i det  

 væsentlige tilsvarende sag hvorved Højesteret  under henvisning til  

 bl.a.  

 dommen af 22. december 1999  på ny tilsidesatte myndighedernes  

 vurdering af  

 resterhvervsevnen.
 Som beskrevet nedenfor vil  

 jeg ikke på samme måde kunne foretage en konkret bevisbedømmelse i (A)s  

 sag  

 med henblik på en vurdering af hans erhvervsevnenedsættelse.
 Højesteret har i sin dom af  

 22. december 1999 skrevet følgende:
 I lov om social pension §  

 15, jf. § 14, angives de retlige betingelser for at få tilkendt  

 førtidspension.  

 Det er efter § 15, stk. 1, 1. pkt., en betingelse for tilkendelse af pension,  

 at erhvervsevnen er varigt nedsat på grund af fysisk eller psykisk  

 invaliditet.  

 Efter lovens § 15, stk. 1, 4. pkt. (nu stk. 2), kan pension ikke tilkendes,  

 hvis der foreligger mulighed for at iværksætte foranstaltninger, der kan  

 antages mere varigt at forbedre erhvervsevnen. § 15, stk. 2 (nu stk. 3),  

 indeholder nærmere regler om bedømmelse af nedsættelse af erhvervsevnen.
Domstolenes prøvelse af  

 afgørelser om tilkendelse af førtidspension omfatter de administrative  

 myndigheders bedømmelse af, om de nævnte betingelser er opfyldt, selv om  

 denne  

 bedømmelse til dels beror på bevisvurderinger af skønsmæssig karakter.
Det må  

 imidlertid ved prøvelsen tages i betragtning, at revaliderings- og  

 pensionsnævnene, nu de sociale nævn, og Den Sociale Ankestyrelse gennem  

 behandlingen af et stort antal sager har en særlig erfaring i disse  

 bevisvurderinger og bistås af fast tilknyttede lægekonsulenter.
Der må derfor  

 foreligge et sikkert grundlag, for at domstolene kan tilsidesætte en  

 administrativ afgørelse om førtidspension.
Domstolene vil i så fald i  

 almindelighed have fornødent grundlag for at træffe afgørelse i sagen, og der  

 vil således normalt ikke være anledning til at hjemvise sagen til fornyet  

 behandling ved de administrative myndigheder.
Den Sociale Ankestyrelse  

 anerkendte med afgørelsen af 9. november 1994, at (A)s lidelse  

 berettigede  

 hende til en helbredsbetinget førtidspension.
Spørgsmålet er herefter,  

 hvornår  

 og i hvilket omfang erhvervsevnen varigt blev nedsat som følge af  

 invaliditeten.
(A) havde arbejdet som  

 sagsbehandler i Københavns kommune siden 1962. Hendes skulderlidelse startede  

 i  

 begyndelsen af 1980erne, og der blev i perioden indtil indgivelse af  

 pensionsansøgning  

 den 31. oktober 1988 gennemført en række forskellige behandlinger af  

 lidelsen,  

 herunder en operation i 1985, dog uden positivt resultat.
Efter flere  

 sygeperioder og perioder med arbejde på deltid måtte hun ophøre med sit  

 arbejde  

 i 1988.
Speciallæge (B) udtalte i  

 sine erklæringer af 10. november 1988 og 14. august 1990  hvoraf den  

 sidste  

 blev udarbejdet efter anmodning fra Revaliderings- og Pensionsnævnet i  

 København  at (A) led af en rotator cuff læsion, at hun havde massive  

 smerter  

 og en ubrugelig arm, at alle behandlingsmuligheder var udtømte, og at  

 tilstanden var stationær.
Overlæge (C)s erklæring af 30. august 1994,  

 der blev  

 udarbejdet efter anmodning fra Den Sociale Ankestyrelse, konkluderede, at  

 (A)s  

 gener var uændrede siden 1985, og at hun var ude af stand til at bruge højre  

 arm til nogen form for arbejde.
 Højesteret finder det på  

 grundlag af disse erklæringer godtgjort, at (A)s invaliditet forelå  

 allerede i  

 1988, og at hendes erhvervsevne som følge af invaliditeten var varigt nedsat  

 fra  

 dette tidspunkt.
På grundlag af erklæringerne  

 og det i øvrigt foreliggende finder Højesteret det endvidere godtgjort, at  

 hendes erhvervsevne fra 1988 varigt har været nedsat med omkring 2/3, og at  

 (A)  

 således ikke  som forudsat i Den Sociale Ankestyrelses afgørelse af 9.  

 november 1994  kan klare et halvdagsarbejde.
Det bemærkes herved, at  

 hverken  

 Revaliderings- og Pensionsnævnet eller Den Sociale Ankestyrelse på noget  

 tidspunkt har anmodet om, at der blev foretaget yderligere undersøgelser  

 vedrørende (A)s erhvervsevne i form af revalidering, arbejdsprøvning  

 eller  

 lignende.
 (A) opfyldte således  

 betingelserne for mellemste førtidspension, da hun indgav sin ansøgning den  

 31.  

 oktober 1988. Højesteret tager derfor (A)s principale påstand til  

 følge.
 Som ombudsmand kan jeg kun i  

 begrænset omfang tage stilling til afgørelser der helt eller delvis bygger på  

 særlig fagkyndig viden.
På baggrund af min manglende lægefaglige viden kan  

 jeg  

 således ikke foretage en selvstændig vurdering af de lægelige udtalelser.
Jeg  

 har ikke  som domstolene  mulighed for i forbindelse med en  

 egentlig  

 bevisførelse med vidneafhøring af de lægeligt fagkyndige at foretage en  

 nærmere  

 selvstændig vurdering af de lægelige erklæringers bevismæssige betydning for  

 vurderingen af den nedsatte erhvervsevne.
 Myndighedernes vurdering af  

 hvilken nedsættelse af erhvervsevnen der er tale om i (A)s tilfælde,  

 bygger  

 også i et vist omfang på en vurdering af de sociale forholds betydning for  

 (A)s erhvervsevne.
Speciallæge (D) beskrev i  

 sin erklæring af 23. januar 1998 (A)s tilstand således at han som følge  

 af  

 fjernelsen af hjernesvulsten i 1997 havde pådraget sig en højresidig  

 hemiparese  

 med ataksi  hans tilstand blev vurderet som stationær.
Han havde  

 koordinationsforstyrrelser og problemer med styring af højre arm og ben  

 hvorfor  

 hans gang foregik med aflastning ved hjælp af krykkestokke. (A) kunne ikke  

 skrive, og han kunne ikke klare tungere løft eller medvirke væsentligt ved  

 husholdningen.
Speciallæge (D) anså (A)s erhvervsevne for reduceret til  

 under  

 1/3.
Overlæge (C) udtalte i sin  

 erklæring af 16. juni 1998 at (A) led af en betydelig højresidig hemiparese  

 og  

 en svær højresidig ataksi.
Overlæge (C) vurderede (A)s tilstand som  

 varig og  

 anførte at (A) ikke på nogen måde kunne varetage et arbejde.  

 Erhvervsevnetabet  

 var væsentligt over 65%. Ifølge erklæringen var dette supplerende oplysninger  

 i  

 forhold til (D)s erklæring.
Af Ankestyrelsens uddybende  

 begrundelse af 26. juli 1999 fremgår at Ankestyrelsen lagde afgørende vægt på  

 at det af speciallæge (D)s erklæring fremgik at erhvervsevnen var  

 reduceret  

 til under 1/3. Ifølge Ankestyrelsen fulgte det ikke af erklæringen at  

 erhvervsevnen var ophævet.
Ankestyrelsen var endvidere af den opfattelse at  

 overlæge (C)s erklæring ikke beskrev en forværring af (A)s  

 helbredstilstand i  

 forhold til (D)s erklæring.
I det sociale nævns  

 udtalelse af 11. januar 2000 i anledning af (B)s klage til mig anførte  

 nævnet  

 at (A) havde en betydelig erhvervsevnenedsættelse, men at han dog havde en  

 resterhvervsevne.
Denne resterhvervsevne kunne ifølge nævnet eksempelvis  

 udnyttes ved undervisning/staldarbejde i en rideklub eller ved  

 vareudbringning.  

 Ankestyrelsen anførte i sin udtalelse at resterhvervsevnen kunne udnyttes ved  

 udbringning af lettere varer for en virksomhed.
 Som det fremgår, er der  

 uoverensstemmelse mellem  i hvert fald  overlæge (C)s og  

 Ankestyrelsens og  

 nævnets vurdering af (A)s resterhvervsevne.
Jeg har ovenfor redegjort  

 for de begrænsninger jeg som ombudsmand har for at foretage en nærmere  

 selvstændig vurdering af de lægelige erklæringers bevismæssige betydning for  

 vurderingen af den nedsatte erhvervsevne.
På baggrund af disse begrænsninger  

 kan jeg normalt ikke gå ind i en nærmere efterprøvelse af myndighedernes  

 vurderinger.
 Under min gennemgang af  

 sagen har jeg derfor måttet begrænse min undersøgelse til at omfatte  

 spørgsmål  

 om afgørelsens begrundelse, oplysningsgrundlaget i sagen mv.
Begrundelse Forvaltningsloven indeholder  

 bl.a. følgende bestemmelser:
   

  

 § 22.  

 En afgørelse skal,  

 når den meddeles skriftligt, være ledsaget af en begrundelse, medmindre  

 afgørelsen fuldt ud giver den pågældende part medhold.
§ 24. En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15. Hvis en afgørelse ikke giver  

 den eller de personer som afgørelsen vedrører, fuldt ud medhold, skal  

 afgørelsen ifølge forvaltningslovens § 22 ledsages af en begrundelse.
De nærmere krav til denne  

 begrundelse fremgår af forvaltningslovens § 24. Herefter skal en begrundelse  

 fremtræde som en forklaring på hvorfor afgørelsen har fået det pågældende  

 indhold, jf.
John Vogter, Forvaltningsloven med kommentarer (1999), s. 420ff.
Hvis afgørelsen bygger på et  

 administrativt skøn, skal begrundelsen således angive de hovedhensyn der har  

 været bestemmende for skønsudøvelsen.
Om fornødent skal begrundelsen  

 indeholde  

 en kort redegørelse for de oplysninger vedrørende sagens faktiske  

 omstændigheder som er tillagt væsentlig betydning for afgørelsen.
En  

 begrundelse skal efter forvaltningslovens § 24 endvidere indeholde en  

 henvisning til de retsregler som afgørelsen er truffet efter.
 Ifølge forvaltningslovens §  

 24, stk. 3, kan afgørende hensyn til den pågældende selv eller til andre  

 offentlige eller private interesser føre til at indholdet af begrundelsen kan  

 begrænses.
Det Sociale Nævn for Københavns Amts afgørelse af 31. juli 1998 Det Sociale Nævn for Københavns Amt traf den 31. juli 1998 følgende  

 afgørelse i (A)s sag:
 Nævnet tilkender Dem  

 mellemste førtidspension efter bestemmelserne i lovens § 14, stk. 2, nr. 1,  

 idet Deres erhvervsevne anses for at være nedsat med omkring 2/3.
Den tilkendte ydelse  

 udbetales fra 3 måneder efter ansøgningsdatoen, det vil sige med virkning fra  

 den 1. januar 1998, jf. lovens § 33. De vil få nærmere besked om udbetalingen  

 fra Deres kommune, som er underrettet om nævnets afgørelse. Nævnets afgørelse var vedlagt et uddrag af lov om social pension.
Det sociale nævn tilkendte (A) mellemste, men ikke højeste  

 førtidspension.
Dermed gav afgørelsen ikke (A) fuldt ud medhold, jf.  

 forvaltningslovens § 22.
 Det fremgik i øvrigt af  

 sagens akter at (A) ikke var tilfreds med kommunens indstilling om  

 tilkendelse  

 af mellemste førtidspension hvilket han meddelte kommunen den 24. april 1998  

   

 forud for sagens oversendelse til  

 Det  

 Sociale Nævn for Københavns Amt  

 (tidligere Revaliderings- og  

 Pensionsnævnet for Københavns Amt  

 ).  

 Det må lægges til grund at nævnet var bekendt med dette.
Det Sociale Nævn for Københavns Amts afgørelse af 31. juli 1998  

 opfyldte ikke begrundelseskravet i forvaltningslovens § 24.  

 Det fremgik  

 således ikke af afgørelsen hvilke hensyn nævnet tillagde vægt, herunder  

 hvilken  

 vægt nævnet tillagde speciallæge (D)s og overlæge (C)s  

 erklæringer af  

 henholdsvis 23. januar 1998 og 16. juni 1998. Afgørelsen indeholdte heller  

 ingen redegørelse for de faktiske omstændigheder i sagen der blev tillagt  

 væsentlig betydning for afgørelsen.
Nævnet havde herunder ikke nærmere  

 konkretiseret sin bedømmelse af (A)s resterhvervsevne.
 Jeg mener at  

 Det Sociale Nævn for Københavns Amts  

 mangelfulde  

 begrundelse er kritisabel, og dette har jeg gjort nævnet bekendt med.
Den Sociale Ankestyrelses behandling af (A)s sag Ved afgørelse af 13. oktober  

 1998 tiltrådte Den Sociale Ankestyrelse  

 Det  

 Sociale Nævn for Københavns Amts afgørelse af 31. juli 1998 med følgende  

 begrundelse:
 Begrundelsen er, at  

 Ankestyrelsen skønner, at Deres erhvervsevne ikke er varigt nedsat til det  

 ubetydelige i ethvert erhverv.
Dette er en betingelse for at få højeste  

 pension  

 efter lovens § 14, stk. 1.
Ankestyrelsen har lagt vægt  

 på de i sagen foreliggende lægelige oplysninger.
Efter beskrivelsen vurderer  

 vi, at Deres lidelse ikke er af en sådan sværhedsgrad, at forudsætningen for  

 tilkendelse af højeste førtidspension er opfyldt.
 Ankestyrelsen har herved  

 bl.a. lagt vægt på, at selv om der er følger efter operationen i form af  

 betydelig hemiparese og højresidig ataksi, er der ikke tale om så svære  

 følger,  

 at Deres erhvervsevne kan betragtes som ophævet.
 I sin uddybende begrundelse  

 af 26. juli 1999 anførte Ankestyrelsen bl.a.:
 I denne anledning kan  

 Ankestyrelsen oplyse, at Ankestyrelsen ved sin afgørelse har været opmærksom  

 på  

 de konklusioner, der er anført i de to ovennævnte speciallægeerklæringer.
 Når det i  

 speciallægeerklæring af 23. januar 1998 er anført, at erhvervsevnen er  

 reduceret til under 1/3 betyder det, at erhvervsevnen er nedsat med godt 66%.  

 Erhvervsevnen kan således ikke i følge erklæringen anses for ophævet.
 For så vidt angår udtalelsen  

 fra speciallæge (C), så er der, hvis man sammenligner denne udtalelse med  

 speciallægeerklæringen af 23. januar 1998, ikke beskrevet nogen forværring af  

 Deres søns tilstand, selv om det anføres, at erhvervsevnetabet er væsentligt  

 over 65%, og at Deres søn ikke vil kunne varetage et arbejde.
 Ankestyrelsen har ikke  

 kunnet følge overlæge (C)s konklusion ud fra den beskrivelse af Deres  

 søns  

 helbredstilstand, der i øvrigt fremgår af sagen.
 Det kan i denne forbindelse  

 oplyses, at Ankestyrelsen ved sin afgørelse ikke er forpligtet til at følge  

 de  

 konklusioner, der fremgår af de speciallægeerklæringer, der foreligger i  

 sagen.
 Ankestyrelsen foretager og  

 er forpligtet til at foretage sin egen vurdering af det samlede lægelige  

 grundlag, der foreligger i en sag.
Det understreges i denne  

 forbindelse, at der ved sagens behandling i Ankestyrelsen medvirkede  

 rådgivende  

 speciallæge. Ankestyrelsen anførte i sin  

 udtalelse til mig af 16. februar 2000 bl.a. følgende:
 Følgerne af (A)s operation  

 for svulsten på højre hørenerve er beskrevet i speciallægeerklæring af 23.  

 januar 1998. Operationen har medført tab af hørelsen på højre øre, højresidig  

 kraftnedsættelse, påvirkning af ansigtets følenerve samt lettere nedsat  

 funktion  

 af højre arm og højre ben.
 Ankestyrelsen lagde ved sin  

 afgørelse vægt på, at (A) var i stand til at køre bil.
 Ankestyrelsen har på  

 baggrund af oplysningerne om (A)s helbredsmæssige forhold sammenholdt  

 med  

 oplysningerne om, at han fortsat kan køre bil, lagt til grund, at han har  

 mulighed for at udnytte sin resterhvervsevne ved et skånejob, f.eks. ved  

 udkørsel af lettere varer for en virksomhed.
 Ankestyrelsen finder, at  

 (A)s opholdskommune skal være ham behjælpelig med at skaffe et  

 skånejob.
Ankestyrelsen kan i øvrigt  

 oplyse, at det ikke er sædvanligt, at Ankestyrelsen i forbindelse med, at der  

 træffes afgørelse i en pensionssag, peger på konkrete arbejdsområder, hvor  

 pensionisten har mulighed for at udnytte sin resterhvervsevne. Som det fremgår af pensionslovens § 15, stk.  

 3, skal der ved bedømmelsen af i hvilket omfang erhvervsevnen er nedsat,  

 foretages en sammenligning mellem den indtægt som den pågældende skønnes at  

 kunne opnå ved et arbejde der svarer til den pågældendes kræfter og  

 færdigheder,  

 og som under hensyn til uddannelse og tidligere virksomhed kan forlanges af  

 den  

 pågældende, og den indtægt som personer med lignende uddannelse normalt opnår  

 i  

 samme egn.
Der skal endvidere tages hensyn til alder, livsstilling, bopæl og  

 beskæftigelsesmuligheder og til sådanne andre omstændigheder der i det  

 enkelte  

 tilfælde findes at burde tillægges vægt.
 På baggrund af denne  

 lovbestemmelse og af pkt. 57 i vejledningen om social pension må det  

 konkluderes at spørgsmålet om nedsættelse af erhvervsevnen og omfanget heraf  

 rummer både lægelige og sociale elementer.
I de to højesteretsdomme som  

 jeg har nævnt ovenfor, har Højesteret kort refereret de  

 speciallægeerklæringer  

 som myndighederne havde indhentet i sagerne, herunder gengivet  

 speciallægernes  

 vurdering af graden af de pågældende borgeres erhvervsevnenedsættelse.
På  

 dette  

 grundlag traf Højesteret afgørelse om at tilsidesætte myndighedernes  

 vurdering  

 af bl.a. pensionsgraden.
 Den Sociale Ankestyrelse  

 tilsidesatte i (A)s sag overlæge (C)s vurdering af  

 erhvervsevnenedsættelsen.
 Hverken i afgørelsen af 13.  

 oktober 1998 eller i den uddybende begrundelse af 26. juli 1999 argumenterede  

 Ankestyrelsen nærmere for at Ankestyrelsen vurderede (A)s erhvervsevne  

 som  

 større end overlægen gjorde.
I afgørelsen af 13. oktober  

 1998 konstaterede Ankestyrelsen blot at (A)s lidelse ikke var af en  

 sådan  

 sværhedsgrad at forudsætningen for tilkendelse af højeste førtidspension var  

 opfyldt.
I den uddybende begrundelse af 26. juli 1999 anførte Ankestyrelsen  

 at  

 styrelsen ikke kunne følge overlæge (C)s konklusion ud fra den  

 beskrivelse af  

 (A)s helbredstilstand der i øvrigt fremgik af sagen.
Ankestyrelsen  

 henviste i  

 den forbindelse til at det af speciallæge (D)s erklæring alene fremgik  

 at  

 erhvervsevnen var reduceret til under 1/3.
 Jeg mener ikke at disse  

 begrundelser i tilstrækkelig grad argumenterer for årsagen til at  

 Ankestyrelsen  

 vurderede (A)s erhvervsevne anderledes end overlæge (C) som løbende  

 havde  

 fulgt (A)s helbredstilstand.
 Ved min gennemgang af sagen  

 har jeg hæftet mig ved at kommunens lægekonsulent  hvis udtalelse er  

 den  

 eneste lægekonsulentudtalelse jeg har kendskab til indholdet af  i sit  

 notat  

 af 5. december 1997 bl.a. anførte:
Efter operationen har  

 klienten været præget af udtalt balanceusikkerhed, koordinationsbesvær og  

 ansigtslammelse. ( ) Vi har modtaget en funktionsbeskrivelse fra Fysiurgisk  

 Hospital, dateret 5.11.97. Heraf fremgår det, at klienten er selvhjulpen, kan  

 gå inde uden stokke, har lejlighedsvist balancetab, kan klare trappe med  

 gelænder.
Hans tale er præget af manglende motorisk styring.
Den er såkaldt  

 dysartrisk.
En neurologisk undersøgelse viser lette hukommelsesproblemer og  

 nedsat spændvidde og psykomotorisk tempo.
Klienten er ordblind. Det fremgår af  

 Ankestyrelsens uddybende begrundelse af 26. juli 1999 at Ankestyrelsen lagde  

 afgørende vægt på at det af speciallæge (D)s erklæring fremgik at  

 erhvervsevnen var reduceret til under 1/3. Ifølge Ankestyrelsen fulgte det  

 ikke  

 af denne speciallægeerklæring at erhvervsevnen var ophævet.
Ankestyrelsen indhentede  

 ikke yderligere speciallægeerklæringer til belysning af om (A)s  

 erhvervsevne  

 var nedsat til det ubetydelige i ethvert erhverv, jf. § 14, stk. 1, i lov om  

 social pension.
Under henvisning til ovennævnte udlægning af (D)s  

 speciallægeerklæring tilsidesatte Ankestyrelsen imidlertid overlæge  

 (C)s  

 udtalelse  som i øvrigt ikke blev indhentet af myndighederne   

 hvorefter (A)  

 ikke kunne varetage et arbejde.
Ifølge den ovenfor citerede  

 udtalelse fra kommunens lægekonsulent var (A)s tale dysartrisk, og han  

 var  

 præget af ansigtslammelse, koordinationsbesvær og balanceusikkerhed.
Der var  

 endvidere konstateret hukommelsesproblemer, nedsat spændvidde og  

 psykomotorisk  

 tempo.
Vurderingen af om det  

 oplysningsgrundlag som foreligger i sagen, herunder de lægelige erklæringer,  

 er  

 så fyldestgørende at der kan træffes afgørelse i sagen på forsvarligt  

 grundlag,  

 hænger nøje sammen med bedømmelsen af sagens materielle indhold.
Som jeg har  

 redegjort for ovenfor, er der væsentlige begrænsninger for mine muligheder  

 for  

 at foretage en nærmere selvstændig vurdering af det lægelige  

 oplysningsgrundlag  

 i sagen.
Imidlertid forekommer det mig  ud fra min gennemgang af  

 indholdet af  

 de speciallægeerklæringer som foreligger i sagen, og Ankestyrelsens  

 begrundelse  

 for afgørelsen af 13. oktober 1998, herunder den uddybende begrundelse af 26.  

 juli 1999  at de forhold som jeg har nævnt fra udtalelsen fra kommunens  

 lægekonsulent, ikke er blevet tilstrækkeligt belyst i forbindelse med  

 Ankestyrelsens behandling af (A)s sag.
Jeg henviser i den forbindelse  

 også til  

 Ankestyrelsens udtalelse til mig af 16. februar 2000 hvoraf det fremgår at  

 Ankestyrelsen lagde til grund at (A) kunne udnytte sin resterhvervsevne ved  

 et  

 skånejob som f.eks. kunne bestå i udkørsel af lettere varer for en  

 virksomhed.
På denne baggrund er det min  

 opfattelse at der ved Ankestyrelsens afgørelse i sagen var en betydelig  

 usikkerhed omkring (A)s resterhvervsevne.
Jeg mener derfor det ville  

 have  

 været rigtigst om Ankestyrelsen havde indhentet yderligere oplysninger til  

 belysning af resterhvervsevnen, herunder supplerende speciallægeerklæringer,  

 således at Ankestyrelsen kunne have inddraget disse oplysninger ved  

 behandlingen af (A)s sag.
 Da mine muligheder for at  

 bedømme det lægelige oplysningsgrundlag som nævnt er begrænset af min  

 manglende  

 lægefaglige ekspertise, har jeg ikke grundlag for at udtale kritik af Den  

 Sociale Ankestyrelse på dette punkt.
 Jeg har imidlertid sendt  

 sagen til Ankestyrelsen idet jeg henstiller til Ankestyrelsen at tage  

 stilling  

 til om oplysningsgrundlaget skal suppleres således at der på dette grundlag  

 kan  

 træffes ny afgørelse i sagen.
(B) har i sit brev til mig  

 af 27. marts 2000 bl.a. kommenteret Ankestyrelsens udtalelse til mig af 16.  

 februar 2000, herunder Ankestyrelsens bedømmelse af (A)s mulighed for  

 at  

 udnytte sin resterhvervsevne. (B) har endvidere indsendt (C)s brev til  

 B af  

 23. marts 2000. Han har heri bl.a. anført at han ikke forstår Ankestyrelsens  

 afgørelse i sagen idet han ikke anser (A)s tilstand for at være  

 så god, at  

 man på nogen måde kan forvente brugbar erhvervsevne.
Dette går ikke alene på  

 synsforstyrrelser og den nedsatte funktion i højre arm og ben, men også i den  

 helt klare demens.
 Jeg har sendt en kopi af  

 (B)s brev til mig af 27. marts 2000 og overlæge (C)s brev til (B)  

 af 23.  

 marts 2000 til Den Sociale Ankestyrelse idet jeg har bedt Ankestyrelsen om at  

 inddrage det (B) og overlægen har anført i brevene, i forbindelse med  

 Ankestyrelsens stillingtagen til om oplysningsgrundlaget skal suppleres.
 Som følge af højesteretsdommen  

 af 22. december 1999 har Den Sociale Ankestyrelse den 21. februar 2000  

 udsendt  

 en pressemeddelelse der beskriver mulighederne for at få en sag genoptaget  

 som  

 følge af den ændring af praksis som Højesterets dom har givet anledning til.  

 Jeg har anmodet Ankestyrelsen om at tage stilling til om den nævnte  

 praksisændring har betydning i forhold til (A)s sag.
 Jeg har bedt Den Sociale  

 Ankestyrelse om at underrette mig om hvad der videre sker i sagen.
Pensionsmyndighedernes bedømmelse af resterhvervsevnen For så vidt angår  

 pensionsmyndighedernes eventuelle beskrivelse af resterhvervsevne, har jeg  

 gjort mig følgende overvejelser:
Jeg er opmærksom på at  

 pensionsmyndighederne ikke i hidtidig praksis i sine begrundelser for  

 afgørelser om pension har beskrevet hvori en efter pensionsmyndighedernes  

 opfattelse eventuel resterende erhvervsevne bestod.
Denne praksis indebærer  

 imidlertid  efter min opfattelse  at det bliver vanskeligt at  

 forstå hvori  

 den resterende erhvervsevne består, og dermed at kunne forstå graden af den  

 tilkendte førtidspension.
Selv om der ved bedømmelse  

 af om en borger skal have tilkendt laveste, mellemste eller højeste  

 førtidspension indgår en vurdering af den pågældendes invaliditet, mener jeg  

 på  

 baggrund af bestemmelsens og vejledningens ordlyd at der tillige skal  

 redegøres  

 for den eventuelle resterhvervsevne der efter pensionsmyndighedernes  

 vurdering  

 består.
Det kunne f.eks. være i form af en beskrivelse af de funktioner som  

 den  

 pågældende har i behold, og som kan anvendes erhvervsmæssigt, eller som en  

 vis  

 konkretisering af hvilken karakter af arbejde den pågældende ville kunne  

 bestride.
En sådan redegørelse vil  som nævnt  efter min  

 opfattelse gøre  

 afgørelserne lettere at forstå, både for borgeren og for senere  

 prøvelsesinstanser.
 Efter min opfattelse burde  

 Det Sociale Nævn for Københavns Amt og  

 Den  

 Sociale Ankestyrelse i deres begrundelser for afgørelserne af henholdsvis 31.  

 juli 1998 og 13. oktober 1998 have konkretiseret deres bedømmelse af  

 (A)s  

 resterhvervsevne.
Jeg har gjort  

 Det Sociale Nævn for Københavns Amt og Den  

 Sociale Ankestyrelse bekendt med min opfattelse og  

 foretager mig  

 herefter ikke mere i sagen. Den Sociale Ankestyrelse  

 meddelte ved brev af 6. juli 2001 at Ankestyrelsen havde besluttet at  

 genoptage  

 sagen.
