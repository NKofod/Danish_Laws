 Efter § 7 i lov nr. 234 af 4. juni 1980 om barselorlov m.v. fastsættes  

 efter forhandling med industriministeriet følgende:
 § 1.  Lov om barselorlov m.v. finder med de nedenfor  

 anførte ændringer anvendelse på søfarende, der er tjenstgørende på dansk  

 skib, jfr. vedrørende retten til dagpenge kapitel 12 i lov om dagpenge ved  

 sygdom eller fødsel og socialministeriets bekendtgørelse nr. 619 af 6.  

 december 1980 om dagpenge til søfarende ved sygdom eller fødsel.
 Stk. 2.  Ved søfarende forstås skibsførere og personer,  

 der er omfattet af §§ 1 og 2 i sømandslov nr. 420 af 13. juni 1973, for så  

 vidt de ikke alene arbejder om bord, medens skibet ligger i havn.
 § 2.  For søfarende, der er omfattet af sømandslovens  

 § 1, gælder barselorlovslovens § 3 dog alene med de begrænsninger, der følger  

 af sømandslovens § 16, stk. 1, nr. 3, hvorefter en skibsfører kan afskedige  

 en søfarende, der som følge af graviditet bliver ude af stand til at varetage  

 sin tjeneste.
 § 3.  Bekendtgørelsen har virkning fra samme tidspunkt  

 som lov om barselorlov m.v.
