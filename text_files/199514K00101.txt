Nr BTL 101 Betænkning over Forslag til lov om ændring af lov om individuel  

 boligstøtte (Ændret mindsteudbetaling, ændret fordeling af boligydelseslån og  

 -tilskud til ejere og andelshavere, udvidet personkreds for  

 flygtningebestemmelser)   

 Nr L 101 1995-96, 1. samling Afgivet af Boligudvalget Afgivet: 19951207 Udvalget har behandlet lovforslaget i et møde og har herunder stillet  

 spørgsmål til boligministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Boligselskabernes Landsforening.
Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
De af boligministeren  

 stillede ændringsforslag medfører bl.a., at lovforslaget deles i 2 dele.  

 Udvalget har tiltrådt delingen af lovforslaget.
 Herefter indstiller et flertal (Socialdemokratiets, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de af  

 boligministeren stillede ændringsforslag.
Et mindretal (Venstres medlemmer af udvalget) indstiller  

 lovforslaget til forkastelse ved 3. behandling.
Mindretallet kan  

 tiltræde de af boligministeren stillede ændringsforslag.
 Et andet mindretal (Socialistisk Folkepartis og Enhedslistens  

 medlemmer af udvalget) indstiller det under A nævnte lovforslag til  

forkastelse ved 3. behandling, men indstiller det under B nævnte  

 lovforslag til vedtagelse med det under nr. 4 stillede  

 ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet kan dog tiltræde de af boligministeren stillede ændringsforslag.  

 Mindretallet har endvidere stillet ændringsforslag, der indebærer en  

 ligestilling mellem ejere og andelshavere.
Ændringsforslag a Ændringsforslag om deling af lovforslagetAf boligministeren,  

 tiltrådt af udvalget:
 1) Lovforslaget deles i to lovforslag med følgende titler og  

 indhold:
 A. »Forslag til lov om ændring af lov om individuel  

 boligstøtte. (Ændret mindsteudbetaling, ændret fordeling af boligydelseslån  

 og -tilskud til ejere og andelshavere)» omfattende § 1, indledningen,  

 nr. 3, 6-9, 14, 15, og § 2.
 B. »Forslag til lov om ændring af lov om individuel  

 boligstøtte. (Udvidet personkreds for flygtningebestemmelser, adgang for  

 kommuner til at indbringe spørgsmål om lejens størrelse for huslejenævn og  

 boligret)» omfattende § 1, indledningen og nr. 1, 2, 4, 5, 10-13, 16, og  

 § 2.
Til § 1 b Ændringsforslag til det under A nævnte lovforslagAf et mindretal  

 (FP):
 2) Nr. 3 affattes således:
»3. I § 24 g, stk. 2, ændres »med 50 pct. som  

 tilskud og 50 pct. som lån« til: »som lån«.' 3) Nr. 7 affattes således:
»7. I § 32, stk. 1, ændres »med halvdelen som  

 tilskud og halvdelen som lån« til: »som lån«.' c Ændringsforslag til det under B nævnte lovforslagAf  

boligministeren, tiltrådt af udvalget:
 4) I det under nr. 12 foreslåede § 59, stk. 5,  

 indsættes efter 1. pkt. som nyt punktum:
»Er lejerens hidtidige bolig beliggende i en anden kommune, kan det  

 dog aftales, at lån ydes af fraflytningskommunen.« Bemærkninger Til nr. 1 Det foreslås at opdele lovforslaget i to dele.
 Del A indeholder efter ændringsforslaget de ændringer, der er foreslået  

 ved L 101 med henblik på at dæmpe væksten i de offentlige udgifter til  

 individuel boligstøtte.
Del B indeholder forslaget om udvidelse af den personkreds, der omfattes  

 af boligstøttelovens gældende flygtningebestemmelser.
Herudover indeholder  

 del B forskellige mindre ændringer, herunder forslaget om adgang for  

 kommunerne til at indbringe lejens størrelse for huslejenævn og boligret samt  

 forslaget om, at frivillige beboerindskudslån kun kan ydes af den kommune,  

 hvori boligen er beliggende.
 Økonomiske bemærkninger:
 Del A, der indeholder forslag med henblik på at dæmpe væksten i de  

 offentlige udgifter til individuel boligstøtte, medfører følgende økonomiske  

 besparelser i 1996 og BO-årene (1996-niveau).
 1) Besparelser er angivet med (-).
 2) Uoverensstemmelser vedrørende decimaler skyldes afrunding.
 Til nr. 2 og 3 Ændringsforslagene indebærer, at både ejere og andelshavere  

 skal have lån.
 Til nr. 4 Efter det under § 1, nr. 12, foreslåede § 59, stk. 5, 1. pkt.,  

 er det alene den kommune, hvor en bolig ligger, der kan yde frivilligt  

 beboerindskudslån til boligen, uanset hvilken kommune låneansøgeren hidtil  

 har boet i.
 Det foreslås, at det i de tilfælde, hvor tilflytnings- og  

 fraflytningskommune er enige herom, kan aftales mellem kommunerne, at lån  

 ydes af fraflytningskommunen.
Hans Peter Baadsgaard (S) fmd.
Hugo Sørensen (S) Lissa Mathiasen (S)  

 Jørn Pedersen (S) Jytte Wittrock (S) Villy Søvndal (SF) Jørgen Estrup (RV)  

 Keld Albrechtsen (EL) Sonja Albrink (CD) Pia Larsen (V) Bodil Thrane (V)  

 Erling Oxdam (V) Jens Hald Madsen (V) John Vinther (KF) Gitte Seeberg (KF)  

 Kai Dige Bach (KF) Kirsten Jacobsen (FP) nfmd.
 Dansk Folkeparti havde ikke medlemmer i udvalget.
