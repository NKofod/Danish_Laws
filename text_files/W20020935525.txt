Kendelse fra Pressenævnet i sag nr.  

 41/2002 [En mand   K] har klaget til Pressenævnet over to  

 billeder bragt i Holbæk Amts Venstreblad den 23. marts 2002, idet han  

 mener, at god presseskik er tilsidesat.
Klagen vedrører to billeder, der blev bragt i  

 forbindelse med en artikel om et gammelt hus i Rørvig i bladets  

 boligtillæg.
De to billeder viste førstesalen i huset  

 fotograferet indefra.
Billederne var ledsaget af en beskrivelse af  

 førstesalens indretning.
Klager bebor førstesalen i huset.
Klageren har anført, at skribenten/fotografen ikke  

 havde hans tilladelse til at offentliggøre billederne.
Det er et klart  

 brud på god presseskik   fremskaffelse af billedmateriale samt misbrug  

 af tillid.
Klageren har oplyst, at han blev kontaktet af skribenten,  

 der var på besøg hos klagers nabo, og som var ved at skrive en  

 artikel om huset.
Klager meddelte skribenten, at han ikke ville have  

 offentliggjort billeder af lejligheden, men han lukkede skribenten ind, da  

 denne oplyste, at han ikke ville tage billeder, men "kun se"  

 lejligheden.
Skribenten spurgte igen, om han måtte tage et par  

 billeder, hvilket klager afviste.
Efter længere tids pres gik klager  

 imidlertid med til at lade skribenten tage billeder fra to vinkler til  

 "hans arkiv", som skribenten udtrykte det.
Klager fjernede herefter  

 af forfængelighed et par genstande, så lejligheden  

 fremtrådte ryddelig.
Inden skribenten gik, aftalte parterne igen, at  

 billederne ikke måtte offentliggøres.
Bladet har oplyst, at artiklen er en del af en  

 løbende serie om særlig arkitektur, der gør sig  

 gældende for udvalgte ejendomme i bladets udgivelsesområde.  

 Artiklerne køber bladet af arkitekt  Erik  Pingel.
Der afregnes for  

 hver enkelt artikel, og der er således ikke tale om noget egentligt  

 ansættelsesforhold.
Bladet modtager artiklerne med billeder og tager i  

 hvert enkelt tilfælde stilling til, om en fremsendt artikel skal  

 bringes.
Bladet har på baggrund af oplysninger fra skribenten  

 anført, at der er tale om en misforståelse.
Det  

 handlingsforløb, der resulterede i, at der overhovedet blev taget  

 interiørbilleder, viser, at dette er tilfældet.
Det er  

 skribentens opfattelse, at klager ikke ønskede at fremstå i  

 avisen, men at klager på trods heraf accepterede optagelsen af de to  

 interiørbilleder med henblik på at bringe dem i avisen.
Det er  

 af skribenten anført, at klager ryddede op, og at han var med til at  

 vurdere optagelsesvinklerne med det formål ikke at vise kostbart indbo.  

 Skulle bladet have gjort sig skyldig i et brud på god presseskik,  

 bør der føres et klart bevis for, at skribenten har misbrugt  

 klagers tillid, og at bladet havde været vidende derom.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
 Pressenævnet bemærker indledningsvis, at et  

 medie er ansvarlig for al redaktionel tekst, der offentliggøres i  

 mediet, herunder artikler skrevet af freelance-journalister.
Nævnet bemærker endvidere, at billederne, der  

 er fra et privat hjem, er fotograferet på et sted, der ikke er  

 offentlig tilgængeligt, og en offentliggørelse af billederne vil  

 derfor forudsætte ejerens udtrykkelige samtykke.
Henset til parternes  

 modstridende oplysninger finder nævnet det ikke godtgjort, at der til  

 offentliggørelsen har foreligget et sådant samtykke.
Bladet har  

 derfor ved at bringe billederne handlet i strid med god presseskik, og  

 nævnet udtaler sin kritik.
 I medfør af medieansvarslovens § 49  

 pålægges det herefter den ansvarshavende redaktør af  

 Holbæk Amts Venstreblad at offentliggøre følgende:
 "Kendelse fra Pressenævnet:
Den 23. marts 2002 bragte Holbæk Amts Venstreblad i  

 bladets boligtillæg en omtale af et gammelt hus i Rørvig.
I den  

 forbindelse blev der bragt to billeder fra førstesalen fotograferet  

 indefra.
Ejeren af førstesalen har klaget til Pressenævnet, idet  

 han finder, at bladet har tilsidesat god presseskik ved at  

 offentliggøre billederne, hvilket han ikke har givet samtykke til.
Pressenævnet bemærker, at billederne, der er  

 fra et privat hjem, er fotograferet på et sted, der ikke er offentlig  

 tilgængeligt, og en offentliggørelse af billederne vil derfor  

 forudsætte ejerens udtrykkelige samtykke.
Henset til parternes  

 modstridende oplysninger finder nævnet det ikke godtgjort, at der til  

 offentliggørelsen har foreligget et sådant samtykke.
Bladet har  

 derfor ved at bringe billederne handlet i strid med god presseskik, og  

 nævnet udtaler sin kritik.
 København, den 19. juni 2002.
Axel Kierkegaard, Aage Lundgaard, Kaare R.
Skou og Kirsten  

 Dyregaard." Afsagt den 19. juni 2002.
