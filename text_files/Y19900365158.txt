 SID klager over en af arbejdsmarkedsnævnet truffet afgørelse hvorefter  

 en virksomhed betragtes som en del af en koncern/virksomhed for så vidt angår  

 varslingsreglerne, idet virksomheden ikke kan foretage ansættelser eller  

 afskedigelser udenom en i koncernen centralt placeret personaleafdeling.
 Arbejdsmarkedsstyrelsen finder, at det udslagsgivende for definitionen  

 af en virksomhed er, hvor den faktiske kompetence i ansættelse og  

 afskedigelsessager er placeret, hvorfor virksomheden bør betragtes som en del  

 af koncernen.
I skrivelse af 8. marts 1990 anmodede De på vegne af  

 specialarbejderforbundet i Danmark, om Arbejdsministeriets bedømmelse af en  

 af sekretariatet for arbejdsmarkedsnævnet i København afgivet erklæring  

 vedrørende Rockfon A/S set i relation til varslingsreglerne.
Sagen blev den  

 19. marts 1990 oversendt til Arbejdsmarkedsstyrelsen.
 Arbejdsmarkedsstyrelsen sendte den 9. april 1990 sagen til høring i  

 AF-regionen i København hvorfra der kom svar ved skrivelse af 6. juni 1990.
 Arbejdsmarkedsstyrelsen anmodede herefter i skrivelse af 20. juni  

 1990 København's regionen om at undersøge Rockwool A/S ledelses- og  

 kompetenceforhold i personalesager nærmere.
Arbejdsformidlingen i København har i skrivelse af 7. august 1990 meddelt,  

 at Rockfon ikke kan foretage ansættelser eller afskedigelser udenom den  

 i Rockwool A/S placerede personalefunktion.
Det oplyses endvidere, at det vil  

 blive betragtet som et klart brud mod de gældende bestemmelser og  

 overskridelse af direktions-beslutning, hvis en person eller et selskab  

 foretager f.eks. afskedigelser i større eller mindre omfang af  

 beskæftigelsesmæssig årsager uden at have inddraget personaleafdelingen  

 i Rockwool A/S.
 Der henvises endvidere til, at de tre aktieselskaber Rockfon A/S, Rockwool  

 A/S og Rockment A/S, som tilsammen udgør Rockwool-gruppen har organiseret sig  

 med en fælles personaleafdeling.
 Under henvisning til bekendtgørelse nr. 74 af 4. marts 1977 jf. § 2, om  

 virksomhedsbegrebet, er det herefter regionskontorets vurdering, at det i  

 forhold til varslingsreglerne ikke er afgørende, om der er tale om tre  

 selvstændige aktieselskaber med egen bestyrelse, eget cir. nr. m.m., men  

 hvordan aktieselskaberne rent faktisk har organiseret sig indbyrdes for så  

 vidt angår kompetencen i afskedigelsessager.
I det Arbejdsmarkedsstyrelsen skal henvise til ovennævnte bekendtgørelse,  

 skal Arbejdsmarkedsstyrelsen bemærke, at kun virksomheder der har en ledelse,  

 dere selvstændigt kan foretage afskedigelser af større omfang jf- lovens § 23  

 a, stk. 1, vil være at anse som en virksomhed i forhold til  

 varslingsreglerne.
Det, der i disse regler er udslagsgivende for definitionen  

 af en virksomhed, er således, hvor den faktiske kompetence i ansættelse og  

 adskedigelsessager er placeret, hvilket i det konkret tilfælde synes at være  

 i Rockwool A/S.
