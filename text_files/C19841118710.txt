Ifølge færdselslovens § 37, stk. 1, kan politiet meddele tilladelse til  

 afholdelse af cykelløb.
Man skal anmode om, at ansøgninger om tilladelse til  

 afholdelse af disse løb meddeles efter følgende retningslinier:
Tilladelse meddeles af politimesteren i den politikreds, hvor løbet  

 startes.
Ansøgning indgives derfor til denne politimester, uanset om løbet  

 skal afholdes i flere politikredse.
Når cykelløb skal afholdes i flere  

 politikredse, kan tilladelsen kun meddeles, hvis politimesterene i de  

 pågældende politikredse meddeler samtykke til løbets afholdelse og godkender  

 vilkårene for løbet.
Ansøgningen skal være indgivet senest 1 måned før løbets  

 afholdelse.
 Ansøgningen skal indeholde en angivelse af løbets rute, og politimesteren  

 afgør under hensyn til de lokale færdselsmæssige forhold, om den foreslåede  

 løbsrute kan godkendes.
 Politimesteren fastsætter i hvert enkelt tilfælde under hensyn til de  

 lokale færdselsmæssige forhold tidspunkterne for løbets start og opløb.  

 Løbene bør i almindelighed tilrettelægges således, at de afsluttes inden kl.  

 12.00.
Politimesteren fastsætter, hvor mange cykelryttere der maksimalt må  

 deltage i en samlet start.
Dette antal bør ved løb i Danmarks Cykle Unions A-  

 og B-klasser samt juniorklasse normalt ikke overstige 75. Ved andre løb bør  

 antallet normalt ikke overstige 50.
Tilladelse til at afholde cykelløb kan alene meddeles, når det af  

 ansøgningen fremgår, at løbsledelsen er således opbygget og virker på en  

 sådan måde, at den under løbet kan skride effektivt ind mod deltagere, der  

 overtræder færdselslovgivningen eller vilkårene for tilladelsen.
Endvidere  

 skal det fremgå, at løbsledelsen har beføjelse til at iværksætte fornødne  

 sanktioner over for deltagere, der gør sig skyldig i sådanne overtrædelser.
 Politiet kan i tilfælde af grovere eller gentagne overtrædelser af  

 færdselslovgivningen udtage den eller de pågældende cykelryttere af løbet  

 eller om fornødent afbryde løbet.
 Justitsministeriets cirkulæreskrivelse af 25. august 1972 om cykelvæddeløb  

 ophæves.
