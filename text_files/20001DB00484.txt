Betænkning afgivet af Kulturudvalget den  

 25. april 2001 Betænkning over Forslag til folketingsbeslutning om forbud  

 mod udsendelse af porno på ukodede betalingsfri tv-kanaler [af Frank Dahlgaard (UP)] 1. Udvalgsarbejdet Beslutningsforslaget blev fremsat den 5. december 2000 og  

 var til 1. behandling den 23. januar 2001. Beslutningsforslaget blev efter 1.  

 behandling henvist til behandling i Kulturudvalget.
Møder Udvalget har behandlet beslutningsforslaget i 3  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Foreningen Pornofrit Miljø, KLF, Kirke & Medier Anne Marie Mikkelsen, Hvidovre og Birgit K.
Nielsen, Stokkemarke.
 Henvendelserne til udvalget er optrykt som bilag 3 til  

 betænkningen.
Deputationer Endvidere har Foreningen Pornofrit Miljø og KLF,  

 Kirke & Medier mundtligt over for udvalget redegjort for deres holdning  

 til beslutningsforslaget.
Spørgsmål Udvalget har stillet 19 spørgsmål til  

 kulturministeren til skriftlig besvarelse, som denne har besvaret.
Udvalgets  

 spørgsmål til kulturministeren og dennes svar herpå er  

 optrykt som bilag 2 til betænkningen.
2. Indstillinger og politiske bemærkninger Et flertal i udvalget (S, V, KF, SF, RV og Ole  

 Donner (UP)) indstiller beslutningsforslaget til forkastelse.
 Et mindretal i udvalget (CD) indstiller  

 beslutningsforslaget til forkastelse, idet Centrum-Demokraterne  

 finder, at de nuværende regler er anvendelige.
 Et  andet mindretal i udvalget (DF og KRF)  

 indstiller beslutningsforslaget til vedtagelse uændret.
Mindretallet henviser til, at alle mennesker  

 påvirkes af massemedierne   og især børn.
Specielt de  

 elektroniske medier har stor indflydelse på, hvilke normer og  

 holdninger, der udvikles, og hvilket syn børn får på  

 kvinder, på mænd og på mennesket i det hele taget.
Porno i  

 medierne er med til at give børn og unge billeder, som de tror er  

 virkelighed.
Dette fremgår blandt andet af en undersøgelse, som  

 mediabureauet Carat Danmark har lavet, jf. dagbladet Politiken af 9. april  

 2000.
 Mindretallet påpeger, at pædagoger, psykologer  

 og børnelæger samstemmende siger, at det er skadeligt for  

 børn at se pornofilm.
Det er svært for forældrene at værne om  

 børnene, når pornoen findes overalt i det offentlige rum.
Retten  

 til medbestemmelse krænkes således af pornografiens  

 uhæmmede frie tilstedeværelse, og mange forældre  

 føler sig magtesløse.
Mindretallet hæfter sig ved, at Søndagsavisen  

 omkring årsskiftet 2000-2001 bragte en meningsmåling fra PLS  

 Rambøll, som viste, at hele 86 pct. af befolkningen ønsker  

 pornoblade væk fra butikshylder i børnehøjde.
Dette  

 førte til, at Forbrugerombudsmanden, Hagen Jørgensen, i januar  

 i år henstillede til de forretningsdrivende at fjerne pornoblade i  

 butikker og kiosker fra børnehøjde.
Mindretallet kan endvidere  

 henvise til Forbrugerombudsmandens vejledning fra 1998. Heri gøres det  

 klart, at det som led i god markedsføringsskik er ønskeligt at  

 beskytte børn og unge mod markedsføring af pornografisk og  

 voldelig karakter.
Mindretallet finder, at nærværende forslag om  

 at forbyde udsendelse af pornofilm på ukodede betalingsfri tv-kanaler  

 er på linje med Forbrugerombudsmandens henstilling.
Formålet er i  

 begge tilfælde at beskytte børn og unge.
 Enhedslisten og Demokratisk Folkeparti var på  

 tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Hanne Andersen (S) fmd.  

  Søren Hansen (S)  Jytte Andersen (S)  

  Peder Sass (S)  Jytte Wittrock (S)  

  Margrete Auken (SF)  Peter Duetoft (CD)  

 Niels Helveg Petersen (RV)  Ole Sohn (SF)  

  Ester Larsen (V)  Kim Andersen (V)  

  Kristian Jensen (V)  Jens Rohde (V)  

  Brian Mikkelsen (KF)  Tove Videbæk (KRF)  

 Poul Nødgaard (DF) nfmd.  

  Ole Donner (UP) Enhedslisten og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 65 Bilagsnr.
Titel 1 Spm. 1 om regeringens holdning til pornoprogrammer i dansk tv, til  

 kulturministeren Spm. 2, om arbejdsgruppe fremlægger resultatet af sine overvejelser  

 om bl.a. pornografiske programmer på lokal-tv, til kulturministeren Spm. 3, om ministeren er imod, at borgere udsættes for pornofilm  

 på almindelige tv-kanaler, til kulturministeren Spm. 4, om ministeren er enig med pædagoger og psykologer i, at det  

 ikke er sundt for børn at se porno, til kulturministeren Spm. 5, om TV2000 overtræder bekendtgørelsen om lokalradio-  

 og fjernsynsvirksomhed med sine pornofilm, til kulturministeren Spm. 6 om, hvordan ministeren på den ene side kan sige, at det  

 på nogle områder er gået for vidt, og på den anden  

 side kan sige, at vi beskytter børnene med medielovgivningen, til  

 kulturministeren Spm. 7, om ministeren vil tage initiativ til at stoppe udsendelser af  

 pornofilm på danske tv-kanaler, til kulturministeren Spm. 8, om ministeren er enig i beretningen vedrørende B 46, til  

 kulturministeren 2 Henvendelse af 2/2-01 fra Foreningen Pornofrit Miljø 3 Henvendelse af 2/2-01 fra KLF, Kirke & Medier 4 Henvendelse af 6/2-01 fra Birgit K.
Nielsen, Stokkemark 5 Spm. 9 om ministerens kommentar til henvendelse af 6/2-01 fra Birgit K.  

 Nielsen, Stokkemark, til kulturministeren 6 Bilag tilbagetaget.
Se B 65   bilag 3 7 Svar på spm. 1 om regeringens holdning til pornoprogrammer i dansk  

 tv, fra kulturministeren Svar på spm. 2, om arbejdsgruppe fremlægger resultatet af sine  

 overvejelser om bl.a. pornografiske programmer på lokal-tv, fra  

 kulturministeren Svar på spm. 3, om ministeren er imod, at borgere udsættes for  

 pornofilm på almindelige tv-kanaler, fra kulturministeren Svar på spm. 4, om ministeren er enig med pædagoger og  

 psykologer i, at det ikke er sundt for børn at se porno, fra  

 kulturministeren Svar på spm. 5, om TV2000 overtræder bekendtgørelsen om  

 lokalradio- og fjernsynsvirksomhed med sine pornofilm, fra  

 kulturministeren Svar på spm. 6 om, hvordan ministeren på den ene side kan  

 sige, at det på nogle områder er gået for vidt, og på  

 den anden side kan sige, at vi beskytter børnene med  

 medielovgivningen, fra kulturministeren Svar på spm. 7, om ministeren vil tage initiativ til at stoppe  

 udsendelser af pornofilm på danske tv-kanaler, fra kulturministeren Svar på spm. 8, om ministeren er enig i beretningen  

 vedrørende B 46, fra kulturministeren 8 Svar på spm. 9 om ministerens kommentar til henvendelse af 6/2-01  

 fra Birgit K.
Nielsen, Stokkemark, fra kulturministeren 9 Materiale fra Frank Dahlgaard (UP) til brug for udvalgets behandling af  

 beslutningsforslaget 10 Baggrundsmateriale i forbindelse med foretræde for udvalget, fra  

 KLF, Kirke & Medier 11 Spm. 10 om mindreårige i forbindelse med pornografiske udsendelser,  

 til kulturministeren Spm. 11 om rapport fra arbejdsgruppen om lokal-tv-ordningen, til  

 kulturministeren Spm. 12 om Kanal København, til kulturministeren Spm. 13 om forbud mod udsendelse af hårde pornofilm på ukodede  

 betalingsfri tv-kanaler, til kulturministeren 12 Spm. 14 om Radio- og tv-nævnets afgørelse i forbindelse med  

 Kanal Københavns udsendelser af pornofilm, til kulturministeren Spm. 15 om reklamer for pornofilm, til kulturministeren 13 Henvendelse af 9/3-01 fra Anne Marie Mikkelsen, Hvidovre 14 Spm. 16 om ministerens kommentar til henvendelse af 9/3-01 fra Anne Marie  

 Mikkelsen, Hvidovre, til kulturministeren 15 Svar på spm. 10 om mindreårige i forbindelse med pornografiske  

 udsendelser, fra kulturministeren Svar på spm. 11 om rapport fra arbejdsgruppen om lokal-tv-ordningen,  

 fra kulturministeren Svar på spm. 12 om Kanal København, fra kulturministeren Svar på spm. 13 om forbud mod udsendelse af hårde pornofilm  

 på ukodede betalingsfri tv-kanaler, fra kulturministeren 16 Svar på spm. 16 om ministerens kommentar til henvendelse af 9/3-01  

 fra Anne Marie Mikkelsen, Hvidovre, fra kulturministeren 17 Svar på spm. 14 om Radio- og tv-nævnets afgørelse i  

 forbindelse med Kanal Københavns udsendelser af pornofilm, fra  

 kulturministeren Svar på spm. 15 om reklamer for pornofilm, fra kulturministeren 18 1. udkast til betænkning 19 Meddelelse om frist for betænkningsbidrag m.v.
20 Spm. 17 om børn seksualitet i forbindelse med pornografi, til  

 kulturministeren Spm. 18 om unges informationskilder vedrørende sex, til  

 kulturministeren 21 Bilag tilbagetaget.
Se B 65   bilag 14 22 Svar på spm. 17 om børns seksualitet i forbindelse med  

 pornografi, fra kulturministeren Svar på spm. 18 om unges informationskilder vedrørende sex,  

 fra kulturministeren 23 Bilag tilbagetaget.
Se B 65   bilag 16 24 Spm. 20 om ministerens kommentar til henvendelse fra KLF, Kirke &  

 Medier, til kulturministeren 25 Betænkning afgivet den 25. april 2001 26 Svar på spm. 20 om ministerens kommentar til henvendelse fra KLF,  

 Kirke & Medier, fra kulturministeren Bilag 2 Udvalgets spørgsmål og kulturministerens svar  

 herpå Spørgsmålene og svarene er optrykt efter ønske fra DF  

 og KRF.
 Spørgsmål 1:
Hvad mener ministeren helt konkret med sin  

 bemærkning under 1. behandling af forslaget den 23. januar 2001, hvor  

 hun sagde: »Regeringen lægger vægt  

 på, at holdningen til pornografi i Danmark er relativt liberal, og at  

 denne tradition også må afspejle sig i reglerne for udsendelse af  

 pornoprogrammer i dansk tv« ? Svar:
Efter regeringens opfattelse er den danske holdning til  

 pornografi relativ liberal.
Dansk lovgivning indeholder ganske få  

 pornografibestemmelser og forbuddet mod billedpornografien blev ophævet  

 helt tilbage i 1969. Denne liberale tradition må nødvendigvis  

 også afspejle sig i reglerne for udsendelse af pornografi i dansk tv.  

 Regeringen lægger dog samtidig vægt på, at der på  

 dette område er den nødvendige beskyttelse af mindreårige.  

 Det tager de gældende regler højde for, da sådanne  

 programmer skal sendes på en måde, som sikrer, at  

 mindreårige normalt ikke vil kunne se eller høre  

 udsendelserne.
 Spørgsmål 2:
Hvornår kan det forventes, at den arbejdsgruppe, der  

 er nedsat i henhold til aftalen mellem regeringen, SF og CD om  

 mediepolitikken 2001-2004, fremlægger resultatet af sine overvejelser  

 om bl.a. pornografiske programmer på lokal-tv? Svar:
 I henhold til arbejdsgruppens kommissorium skal gruppen  

 færdiggøre sit arbejde i form af en rapport så vidt muligt  

 inden 1. marts 2001.
 Spørgsmål 3:
Når ministeren ud fra en miljøbetragtning er  

 imod, at borgere i det offentlige rum i Danmark påtvinges ubehaget og  

 sundhedsskaden ved andres støj og røg, hvorfor er ministeren da  

 ikke imod, at borgere imod deres ønske udsættes for pornofilm  

 på almindelige tv-kanaler? Svar:
Jeg er ikke enig i spørgerens tænkte  

 konklusion mellem min holdning til støj og røg og så  

 pornofilm.
Efter min bedste overbevisning er der ingen borgere, der imod  

 deres ønske udsættes for pornofilm på almindelige  

 tv-kanaler.
Det er stadig muligt at fravælge tv-kanaler, som man af den  

 ene eller anden grund ikke ønsker at se på.
 Spørgsmål 4:
Er ministeren enig med pædagoger og psykologer, som  

 éntydigt siger, at det ikke er sundt for børn og teenagere  

 der jo er i en alder, hvor de kæmper med identitet,  

 kønsbevidsthed og rollemodeller   at se pornofilm? Svar:
 Dette kan jeg svare bekræftende på, hvilket er  

 årsagen til, at regeringen lægger vægt på, at der  

 sker en beskyttelse af mindreårige, hvis der udsendes pornografiske  

 programmer på danske tv-kanaler.
 Spørgsmål 5:
Mener ministeren, at TV2000 med sine pornofilm på  

 Kanal København overtræder bekendtgørelsen om lokalradio  

 og fjernsynsvirksomhed? Svar:
Det er efter radio- og fjernsynsloven det lokale  

 tv-nævn, der udsteder tilladelse til lokal fjernsynsvirksomhed.  

 Nævnet fører tilsyn med virksomheden og påtaler  

 overtrædelser af loven.
De lokale nævn kan inddrage tilladelsen,  

 hvis stationerne overtræder lovgivningen.
Efter det for mig oplyste har det lokale  

 fjernsynsnævn inddraget TV2000´s programtilladelse.
Stationen har  

 påklaget denne afgørelse til Radio- og tv-nævnet, der  

 efter radio- og fjernsynsloven træffer den endelige administrative  

 afgørelse i sager indenfor lokalradio- og tv-virksomhed.
Jeg har  

 derfor ikke beføjelser til at gå ind i den konkrete sag.
Jeg har i denne sag hæftet mig ved, at det lokale  

 nævn har ageret på baggrund af bekendtgørelsens  

 bestemmelser om beskyttelse af mindreårige.
Dette bekræfter mig  

 i, at de gældende regler fungerer efter hensigten.
 Spørgsmål 6:
Hvordan kan ministeren under forslagets 1. behandling 23.  

 januar 2001 på den ene side sige » for mig  

 at se er det meget klart, at det er gået for vidt på nogle  

 områder, og at vi ganske enkelt ikke er gode nok til at beskytte  

 børnene, og at vi ikke sikrer, at børn har én eller  

 anden fundamental ret til netop at være børn «, og så på den anden side sige » jeg mener nemlig, at med dén medielovgivning,  

 vi har, så er vi i stand til at gå ind og beskytte  

 børnene«? Svar:
Herved mener jeg, at forslagsstilleren rejste en  

 væsentlig debat om, hvad der er godt, og hvad der ikke er godt for  

 børn, fordi det er vigtigt, at vi løbende har disse  

 værdidiskussioner om samfundets normer.
Debatten viste tydeligt, at der  

 er bred enighed om at fastholde et liberalt syn på pornografien i  

 Danmark og samtidig sørge for en beskyttelse af børnene.
 Spørgsmål 7:
Vil ministeren i lyset af Forbrugerombudsmandens indgriben  

 i januar måned 2001 over for pornoblade og pornofilm i  

 børnehøjde på tankstationer og i kiosker revidere sin  

 holdning og tage initiativ til at stoppe udsendelse af pornofilm på  

 almindelige danske tv-kanaler? Svar:
 Jeg hilser forbrugerombudsmandens initiativ velkommen, men  

 det giver mig ingen anledning til at revidere min holdning til udsendelse af  

 pornofilm på tv.
 Spørgsmål 8:
Er ministeren enig i den beretning om B 46, som et enigt  

 Forskningsudvalg i Folketinget har afgivet i begyndelsen af februar 2001, og  

 hvorledes harmonerer det i bekræftende fald med ministerens holdning  

 til B 65? Svar:
 Jeg er grundlæggende enig i synspunkterne i  

 beretningen om B 46 og mener, at det på bedste vis harmonerer med min  

 holdning til B 65. B 46 indeholder intet forslag til et forbud, som det er  

 tilfældet med B 65. I beretning over B 46 erklærer  

 Forskningsudvalget sig enig i intentionerne i beslutningsforslaget om at  

 sikre børn bedst mulig beskyttelse mod billeder og information  

 på Internettet, som kan have en skadelig virkning på børn.  

 Denne målsætning om beskyttelse af mindreårige er allerede  

 gældende for udsendelse af programmer på danske tv-kanaler.
 Spørgsmål 9:
Ministeren bedes kommentere henvendelsen af 6. februar  

 2001 fra Birgit K.
Nielsen.
 Svar:
 Jeg tillader mig at henvise til min besvarelse af  

 spørgsmål nr. 1-8 til forslaget til folketingsbeslutning om  

 forbud mod udsendelse af porno på ukodede betalingsfri tv-kanaler,  

 stillet af Kulturudvalget den 31. januar 2001.
 Spørgsmål 10:
Betyder ministerens benyttelse af ordet »normalt« i besvarelsen af  

 spørgsmål 1, hvor det hedder, at der i de gældende regler  

 er taget højde for, at pornoprogrammer »skal sendes på en måde, som sikrer, at  

 mindreårige normalt ikke vil kunne se eller høre  

 udsendelserne«, at ministeren erkender, at mange  

 mindreårige af og til ser pornofilm i fjernsynet   selv om det ikke er  

 normalt, dvs. ofte forekommer? Mener ministeren, at det ikke gør  

 indtryk på børnene, hvis de kun ser hårde pornofilm i  

 fjernsynet en gang imellem? Svar:
Jeg må erkende, at jeg har svært ved at  

 følge logikken i spørgsmålet.
Jeg forstår  

 spørgsmålet på den måde, at der bliver spurgt til,  

 om jeg mener, at det er i orden, at mindreårige børn ser  

 pornofilm en gang imellem.
Hertil kan jeg svare, at jeg ikke mener, at børn  

 skal se pornofilm i fjernsynet eller for den sags skyld andre steder, hvilket  

 netop er sigtet bag det gældende regelsæt på området.  

 Som sagt skal denne type programmer sendes på en måde, som  

 sikrer, at mindreårige normalt ikke vil kunne se eller høre  

 udsendelserne.
Jeg kan på den anden side ikke forhindre børn i  

 at se denne type udsendelser i fjernsynet, hvis eksempelvis deres  

 forældre finder det i orden.
Baggrunden for det gældende regelsæt om  

 udsendelse af programmer med pornografisk indhold er som bekendt, at  

 sådanne programmer antages at kunne skade mindreåriges fysiske,  

 psykiske eller moralske udvikling.
Dette betyder i sagens natur, at  

 sådanne programmer gør indtryk på børn, og de  

 derfor ikke bør se udsendelserne.
 Spørgsmål 11:
Med henvisning til ministerens besvarelse af  

 spørgsmål 2 bedes ministeren fremsende arbejdsgruppens rapport,  

 når den foreligger Svar:
 Det forventes, at arbejdsgruppens rapport vil foreligge i  

 begyndelsen af april 2001. Jeg skal hermed give tilsagn om at fremsende  

 rapporten til udvalget, når den foreligger.
 Spørgsmål 12:
Med henvisning til ministerens besvarelse af  

 spørgsmål 3 bedes ministeren uddybe, hvorledes mindreårige  

 børn, som zapper rundt på tv-kanalerne, kan undgå at zappe  

 ind på hårde pornofilm på Kanal København efter kl.  

 24.00? Svar:
Hvis mindreårige børn i  

 københavnsområdet zapper rundt på tv-kanaler efter kl.  

 24.00, er der i sagens natur mulighed for, at de zapper ind på Kanal  

 København.
Jeg har dog en stærk formodning om, at de fleste  

 mindreårige børn sover på dette tidspunkt eller er sammen  

 med deres forældre.
 Spørgsmål 13:
Når ministeren i sit svar på  

 spørgsmål 4 erklærer sig helt enig i, at det er skadeligt  

 for børn og teenagere at se pornofilm, hvorfor vil ministeren så  

 ikke medvirke til at stoppe udsendelsen af hårde pornofilm på  

 ukodede, betalingsfri tv-kanaler i Danmark? Svar:
 Jeg tillader mig her at henvise til min besvarelse af  

 spørgsmål nr. 1.
 Spørgsmål 14:
Hvad er ministerens kommentar til   og reaktion på  

 at det særlige radio- og tv-nævn i begyndelsen af marts  

 måned i år besluttede, at udsendelsen af pornofilm på Kanal  

 København kan fortsætte, og at reklamerne for disse film  

 også kan fortsætte? Svar:
Som bekendt træffer Radio- og tv-nævnet den  

 endelige administrative afgørelse i klagesager vedrørende  

 lokalradio- og tv-virksomhed.
Jeg har derfor ikke beføjelse til at  

 gå ind i disse sager.
Som jeg redegjorde for under 1. behandlingen af  

 beslutningsforslaget, og som jeg ved flere lejligheder har gentaget i mine  

 svar til udvalget, er det lovligt at udsende pornografiske programmer  

 på dansk tv, sålænge der bliver taget de nødvendige  

 forholdsregler til beskyttelse af mindreårige.
Jeg har på den  

 baggrund ingen kommentarer til, at der stadig bliver vist pornografi på  

 Kanal København.
Jeg kan dog tilføje, at Radio- og tv-nævnet  

 overfor mig har oplyst, at man har behandlet sagen på et møde  

 den 27. februar 2001. Her besluttede man at meddele Det Fælles  

 Fjernsynsnævn for Københavnsområdet, at Radio- og  

 tv-nævnet finder det nødvendigt, at der bliver truffet en ny  

 afgørelse i sagen.
Radio- og tv-nævnet har i den forbindelse  

 anmodet det lokale nævn om en udtalelse senest den 6. april 2001. Der  

 er altså endnu ikke truffet endelig afgørelse i sagen.
 For så vidt angår reklamerne på Kanal  

 København har Radio- og tv-nævnet påpeget overfor  

 tilladelseshaver, at nogle af reklamerne bevæger sig på kanten af  

 det lovlige, hvilket bør undgås.
 Spørgsmål 15:
Er ministeren bekendt med, at reklamerne for pornofilm  

 på Kanal København sendes længe før midnat, hvor  

 børn ofte ser tv, og at disse »appetitvækkere« i sig selv er  

 klart pornografiske? Svar:
 Jeg forstår spørgsmålet på den  

 måde, at der her refereres til Kanal Københavns egenreklamer,  

 dvs. spots for egne udsendelser.
Hertil kan jeg oplyse, at der gælder de samme regler  

 for spots som for egentlige programmer.
Egenreklamer med pornografisk indhold  

 må altså kun sendes på en måde, som sikrer, at  

 mindreårige normalt ikke vil kunne se eller høre udsendelserne.
Det er det lokale tv-nævn, der fører tilsyn  

 med virksomheden og påtaler overtrædelser af loven.
Som  

 nævnt i mit svar på spørgsmål nr. 14 er sagen om  

 udsendelse af pornografiske programmer på Kanal København stadig  

 under behandling i det lokale nævn.
 Spørgsmål 16:
Ministeren bedes kommentere henvendelsen af 9. marts 2001  

 fra Anne Marie Mikkelsen, jf.
B 65   bilag 13.
 Svar:
Indledningsvis vil jeg gerne gøre opmærksom  

 på, at henvendelsen af 9. marts 2001 refererer til udtalelser fremsat  

 af en række af ordførerne under 1. behandlingen af  

 beslutningsforslaget, som jeg ikke ser mig i stand til at svare uddybende  

 på.
Jeg kan udelukkende kommentere henvendelsen af 9. marts 2001 ud fra  

 regeringens holdning til beslutningsforslaget og de stillede  

 spørgsmål.
Som jeg gav udtryk for under 1. behandlingen af  

 beslutningsforslaget, og som jeg senere har gentaget i blandt andet mit svar  

 på spørgsmål nr. 10, mener jeg ikke, at mindreårige  

 skal se pornofilm i fjernsynet eller andre steder.
Samtidig er det  

 regeringens opfattelse, at den danske holdning til pornografi er relativ  

 liberal, og dette nødvendigvis bør afspejle sig i reglerne for  

 udsendelse af pornografi i dansk tv.
Dette er på ingen måde ensbetydende med, at  

 mindreårige skal konfronteres med denne slags udsendelser.
Regeringen  

 lægger vægt på, at der på dette område er en  

 beskyttelse af mindreårige.
Dette sker gennem de gældende regler,  

 hvor sådanne programmer skal sendes på en måde, som sikrer,  

 at mindreårige normalt ikke vil kunne se eller høre  

 udsendelserne.
I praksis betyder dette, at det først er tilladt at  

 sende denne type programmer på et tidspunkt, hvor det må  

 formodes, at mindreårige sover.
Jeg vil atter gerne give udtryk for, at forslagsstilleren  

 rejste en væsentlig debat om, hvad der er godt og skidt for vores  

 børn, fordi det er vigtigt, at vi løbende har disse  

 værdidiskussioner om samfundets normer.
Debatten i folketingssalen  

 viste tydeligt, at der er bred enighed om at fastholde et liberalt syn  

 på pornografien i Danmark og samtidig sørge for beskyttelse af  

 børnene.
 Spørgsmål 17:
Er ministeren uenig med psykolog Mimi Strange, der  

 stærkt kritiserer den omsiggribende pornoficering af samfundet, som hun  

 påpeger kan have svære skadevirkninger for børns og unges  

 seksualitet - og vil ministeren afvise Stranges udtalelse til Berlingske  

 Tidende den 12. april 2001 om, at porno i værste fald kan traumatisere  

 børns seksualitet? Svar:
 Jeg er ikke uenig med psykolog Mimi Stranges betragtninger  

 om pornos mulige skadevirkninger for børns seksualitet.
Som det fremgår af mit svar på Udvalgets  

 spørgsmål nr. 10, mener jeg ikke, at børn skal se  

 pornofilm i fjernsynet eller for den sags skyld andre steder.
Det er netop  

 sigtet bag det gældende regelsæt på området, hvor  

 pornoprogrammer som bekendt skal sendes på en måde, som sikrer,  

 at mindreårige normalt ikke vil kunne se eller høre  

 udsendelserne.
 Baggrunden for det gældende regelsæt om  

 udsendelse af programmer med pornografisk indhold er som bekendt, at  

 sådanne programmer antages at kunne skade mindreåriges fysiske,  

 psykiske eller moralske udvikling, som psykolog Mimi Strange også giver  

 udtryk for i den refererede artikel.
 Spørgsmål 18:
Er ministeren uenig med sekretariatschef i foreningen Sex  

 & Samfund, Bjarne B.
Christensen, når han i dagbladet Politiken den  

 19. april 2001 kalder det dybt problematisk, at unges væsentligste  

 informationskilde vedrørende sex i dag er pornoudsendelserne på  

 tv, fordi  det indtryk, som disse udsendelser efterlader hos de unge, er  

 stærkt medvirkende til, at unge får et fortegnet billede af  

 kønsrelationer? Svar:
Jeg mener ikke, at det er dokumenteret, at unges  

 væsentligste informationskilde vedrørende sex er  

 pornoudsendelser på tv.
Jeg finder derfor ingen anledning til at  

 kommentere påstanden.
 Spørgsmål 20:
Ministeren bedes kommentere henvendelsen fra KLF, Kirke  

 & Medier, jf.
B 65 - bilag 10.
 Svar:
Jeg kan stort set tilslutte mig de betragtninger, som KLF,  

 Kirke & Medier gør sig om pornografi.
Som jeg har slået fast  

 i mit svar på spørgsmål nr. 17, mener jeg også, at  

 porno kan være skadelig for børns seksualitet.
Jeg mener derfor ikke, at børn skal se pornofilm i  

 fjernsynet eller for den sags skyld andre steder.
Det er netop sigtet bag det  

 gældende regelsæt på området, hvor programmer med  

 pornografisk indhold som bekendt skal sendes på en måde, der  

 sikrer, at mindreårige normalt ikke vil kunne høre eller se  

 udsendelserne.
Bilag 3 Henvendelser til udvalget Henvendelserne er optrykt efter ønske fra DF og KRF.
Marianne Pornofrit Miljø 2. februar 2001 Her er de ting jeg regner med at komme ind på:
 Unge søger information om sex fra tv.
 Børns seksuelle udvikling påvirkes af  

 porno.
 Protest mod pornoficeringen af Danmark.
Marianne Larsen.
Formand for Pornofrit Miljø 2. februar 2001 Foretræde Til Kulturudvalget Jævnfør telefonsamtale anmoder vi hermed om  

 foretræde for Kulturudvalget onsdag 7. februar 2001, idet vi  

 ønsker at udtale os om B 65: Forslag til folketingsbeslutning om  

 forbud mod udsendelse af porno på ukodede betalingsfri tv-kanaler, ved  

 Frank Dahlgaard, MF (UP).
 Vi ønsker at udtale vor støtte til  

 forslaget, idet vi mener, at det er ikke blot forældrenes ansvar, men  

 også samfundets og medie-chefernes ansvar, hvad børn frit har  

 adgang til i medierne.
 Foretrædet sker på vegne af KLF, Kirke &  

 Medier (tidligere: Kristelig Lytter- og Fjernseerforening) ved:
 Næstformand Kim Borregaard Eriksen,  

 Nørre-Alslev, og mediekonsulent Bo Torp Pedersen,  

 København.
Venlige hilsner BO TORP PEDERSEN MEDIEKONSULENT   KLF, KIRKE & MEDIER BREMENSGADE 19, 1.t.h.; 2300 KØBENHAVN S Til rette vedkommende! Kulturudvalget Stokkemarke 6/2-01 Vi er en gruppe på 8 kvinder, der mødes 1 x  

 ugentlig, for i bøn, at fremlægge Danmarks sag for vor  

 øverste myndighed, Kongernes Konge, Jesus Kristus.
Vi er flove og dybt ulykkelige over Danmarks og vor egen  

 situation!   skæmmet over vor ligegyldighed og laden stå til i  

 forholdet til pornografiens fremmarch   lige ind i vore stuer! Nok er nok! Vi vil derfor med dette brev, støtte op om Frank  

 Dahlgaards beslutningsforslag om forbud mod udsendelse af porno på  

 ukodede betalingsfri Tv.-kanaler (B 65).
 Giv venligst brevet her til rette vedkommende og lad os  

 sammen bede og gøre noget for et rent Danmark, der kan være sig  

 selv bekendt.
Gud velsigne Jer Med venlig hilsen Birgit K.
Nielsen Sursvej 7 DK-4952 Stokkemarke Hanne Andersen Kulturudvalget Folketinget, Christiansborg 1240 København K København d. 9. marts 2001 Ang.
Mødet i Folketinget d. 23. Januar 2001, vedr.  

 B 65. (Forslag til folketingsbeslutning om forbud mod udsendelse af porno  

 på betalingsfri tv-kanaler).
 I forbindelse med de udtalelser der fremkom på  

 mødet i folketinget d. 23.1.00, sender vi uddybende brev, og vil meget  

 gerne bede om svar, så vidt det kan lade sig gøre, på  

 følgende spørgsmål:
Med venlig hilsen (på gruppens vegne) Anne-Marie Mikkelsen Bilag: brev & forskellige artikler Kulturudvalget Folketinget, Christiansborg 1240 København K København d. 9. marts 2001 Vedr. møde i folketinget d. 23. januar 2001, ang.
B 65.  

(Forslag til folketingsbeslutning om forbud mod udsendelse af porno  

 på betalingsfri tv-kanaler).
 Efter at have læst de forskellige argumenter for  

 ikke at gribe ind overfor hard-core pornoudsendelserne på Kanal  

 København, efterlades der nogle meget vigtige ubesvarede  

 spørgsmål, som jeg og en gruppe af andre, med interesse for  

 sagen, finder det yderst relevant at få besvaret.
 Hvordan kan man sige at det er forældrenes ansvar,  

 at børnene ikke ser udsendelserne? Hvis man forestiller sig at  

 forældrene sørger for at deres børn, evt. via koder, ikke  

 kan se programmerne, hvordan vil man så forhindre, at den nemme og  

 ganske gratis adgang til at optage disse film (som jo er muligt i op til 5  

 timer nogle dage), ikke bliver misbrugt af andre børn, hvis  

 forældre ikke tager så tungt på deres børns  

 udvikling (se kopi nr. 1 og 5).
 Ud over de »almindelige« familiers børn findes der  

 grund til at tro, at der vil være endnu større chance for  

 påvirkning af de børn, som kommer fra familier med omsorgssvigt  

 (som der jo er et stigende antal af her i landet).
Børn og unge kan ganske gratis, uden at bruge en  

 øre af deres lommepenge, optage, sælge eller videregive disse  

 film til børn, hvis forældre ikke ønsker, at deres  

 børn skal oplæres til den seksualitet som vises i filmene  

 (f.eks. én kvinde der har samleje med 2 mænd på én  

 gang, eller bliver brugt af op til 5 mænd efter tur), for blot at  

 nævne nogle eksempler.
Et andet eksempel, som specielt vedrører  

 unge, kunne være, at man ikke ønsker at ens børn skal  

 få den opfattelse, at det som vises i filmene er normalt, f.eks. at  

 mænd blot skal penetrere så meget som muligt i kvindekroppen,  

 selv når det drejer sig om en ung kvindes første møde med  

 en mand, som en af filmene viser (denne film må da af indlysende grunde  

 høre under opfordring til voldsporno!) At man kan bruge vores regel om ytringsfrihed som argument  

 for at sende pornofilm gratis og ukodet i 5 timer, er vel noget ude af  

 proportion med de øvrige regler og bestemmelser, som man har for  

 sundhedsskadelige produkter.
Der er jo ikke tale om at forbyde selve salget  

 af pornofilm i butikker, men simpelthen at begrænse den dårlige  

 påvirkning af børn og unge, som påviseligt finder sted (se  

 kopi nr. 1 og 3). Herudover må man vel også overveje hvilke  

 signaler man i Danmark ønsker at udbrede i så store  

 mængder som tilfældet er, og herved give signal til børn  

 og unge/andre om, at det er dette »normal-billede« af seksualitet, som vi  

 ønsker at mennesker skal oplæres i.
At sige at børn/unge blot må lære at  

 forholde sig til det, er efter vores mening en helt urimelig laissez  

 faire-politik, som i hvert fald ikke tager hensyn til de unge der evt.  

 mangler støtte til at få større indsigt i tingene, eller  

 som evt. overhovedet ikke er i stand til at give udtryk for, at de er i tvivl  

 om hvorvidt denne form for seksualitet, som vises i filmene, er rar eller  

 normal.
Selvom det »normale« har vide grænser, kan man jo f.eks.  

 spørge psykologerne om deres erfaring med at interviewe de omtalte  

 børn.
Eller hvorfor så mange kvinder nægter at se de  

 pornofilm som deres mænd vil se.
De mennesker der har betalingskanaler, hvor der sendes  

 hard-core pornofilm, kan måske ikke altid overvåge deres  

 børn, som evt. optager disse film, men disse kanaler sender i det  

 mindste kun den slags film i et par timer om dagen (ca. 2. dage om ugen). Det  

 er altså noget nemmere for forældre at overvåge deres  

 børns pornokiggeri på disse kanaler, mod de 4-5 timer x 2 dage  

 om ugen, som Kanal København sender.
Så chancen for at  

 børn/unge ser disse film, bliver endnu større ved at Kanal  

 København sender disse film gratis og ukodet hver uge (se i  

 øvrigt kopi nr. 5): Tænker man overhovedet ikke bl.a. på  

 den § (§10   om reklamer i lokal-tv), hvor der står: »De må ikke  

 underminere forældrenes autoritet og ansvar«.
Hvordan kan man drage sammenligninger med EU s  

 retningslinier, og sige, at når blot vi sender det efter kl. 24,  

 så holder vi reglerne? Findes der tilsvarende europæiske tv-stationer der,  

 som Kanal København, sender ukodet, ucensureret hard-core porno i 5  

 timer ganske gratis? Man har jo heller ikke uhindret adgang til at se spiritus-  

 og tobaksreklamer i timevis, for her er der jo også tale om mulige  

 skadevirkninger, selvom varerne kan købes i Danmark.
I EU er der af Parlamentet givet opfordring til at  

 fastlægge et selvreguleringskodeks for tv-selskaberne i Europa, da man  

 alvorligt tænker på at gøre så meget som muligt for  

 at beskytte børn og unge.
Men i Danmark går man åbenbart  

 den stik modsatte vej, og gør det nemmere for børn og unge at  

 se pornofilm, ved at tillade de mange timer på Kanal København  

 ganske gratis hver uge.
Hvem har egentlig mest gavn af dette? Der fremføres ofte som synspunkt, at børnene  

 jo alligevel kan se porno på internettet, men her skal der jo betales  

 for en stor del af materialet, og i øvrigt giver det en forskel hvad  

 man kan finde på nettet, og så hvad der er blåstemplet og  

 accepteret overfor børn og unge/andre i Danmark.
Hvorfor vil  

 regeringen støtte udbredelsen af disse film, og give urimelig meget  

 goodwill til pornoproducenterne bag Kanal København s pornofilm? Hvorfor skal dette kvindebillede, som udsendes på  

 Kanal København, have lov til at give signal til 1/3 af Danmarks  

 befolkning, om at sådan må kvinder behandles? Hvorfor sendes der ikke, som oplysning f.eks., udsendelser  

 der viser at pornofilm langtfra er et billede af hvordan mange  

 kvinder/mænd ønsker at deres seksualitet skal udøves?  

 Eller hvem der tjener mest på disse film, og hvordan mange af  

 modellerne bliver narkoafhængige, misbruges og havner på  

 rehabiliteringscentre, hvis de er heldige og ikke dør først (se  

 kopi nr. 10).
Stort set samtlige pornofilm der vises på Kanal  

 København, giver et billede af at kvinder skal oversprøjtes i  

 hovedet og på kroppen, og gerne bruges af op til flere kvinder og  

 hårdtpumpende mekaniske mænd.
De giver faktisk et billede af, at  

 det er sådan piger/kvinder nyder det, hvilket jo langtfra ligner  

 virkeligheden (se kopi nr. 3).
Som argument for at børn ikke tager skade af porno,  

 fremføres ofte at børn heller ikke bliver voldspsykopater af at  

 se voldsfilm.
Men der er en stor forskel mellem f.eks. volds- og splatterfilm  

 og så pornofilm (se kopi nr. 2).
Børn og unge møder normalt ikke grov vold i  

 deres hverdag, og behøver derfor heller at reagere med noget grov vold  

 de evt. har set i en film.
Men tilbud og mulighed for seksuelle kontakter er  

 dagligt tilstede, og giver derfor større mulighed for at udleve en  

 situation de evt. har set i pornofilm (se kopi nr. 2 og 3).
 Børn og unge ser jo i øvrigt heller ikke  

 noget, der kunne give en slags modvægt til, at seksualitet kan  

 udøves på andre måder, end den der f.eks. vises på  

 Kanal København (se kopi nr. 2).
Hvorfor kan man ikke se på, at når der hersker  

 så stor uenighed blandt fagfolk om de skadelige virkninger, som  

 børn og unge udsættes for, så evt. lade tvivlen komme  

 vores børn og unge til gode? I øvrigt, hvis der er tvivl om hvorvidt  

 forældre kan sørge for, at deres børn får en  

 ordentlig madpakke med i skolen, hvordan kan man så tiltro de samme  

 forældre, at de skulle kunne varetage at beskytte deres børn  

 flere timer i døgnet fra at se hard-core pornofilm på tv? Man har jo også indført begrænsninger  

 for f.eks. alkohol, hvilket vel må være bevis for, at der er ting  

 som forældre ikke magter at styre selv.
 I øvrigt bør pornoudsendelserne på  

 Kanal København måske ses i forbindelse med den øvrige  

 påvirkning som børn og unge udsættes for i Danmark (se  

 kopi nr. 4).
De ungdomsblade der gratis bliver lagt ud til  

 folkeskolerne (bl.a.
CHILI og Tjeck-magazine), er ofte fyldt med reklamer,  

 hvori indgår vold, stereotype opfattelser af mænd/kvinder samt  

 sex (også som skjulte symboler og opfordringer i reklamer i samme blade  

 (se kopi nr. 6, 7, 8 og 9), samt artikler om hvor nemt og hvor meget man kan  

 tjene ved sex-ydelser osv.
Specielt som kvinde, er det svært at forstå,  

 at der ikke ydes bedre omsorg for piger, da det jo er påvist, at det  

 oftest er piger fra dårlige sociale kår, der havner som  

 prostituerede eller i pornofilm.
Vi mener i hvert fald, at pornofilmene  

 på Kanal København er et dårligt signal at sende til bl.a.  

 børn og unge.
 Det er også utroligt svært at forstå den  

 modvilje, der er til at lytte til de mange kvindeorganisationer, der mener at  

 disse gratis pornoudsendelser burde stoppes (porno i det offentlige rum i det  

 hele taget er til debat). Kvinderådet, som har mere end 1 mill.  

 medlemmer (også mænd), har f.eks. klart meldt ud ang. deres  

 mening.
 Specielt med den megen ligestillingsdiskussion der er i  

 Danmark, må man undre sig over, at der via Kanal København gives  

 gratis reklame, som fastholder et kvindebillede som »den lykkelige luder«  

 der finder sig i alt.
Man behøver vel ganske enkelt blot at nævne  

 undersøgelser for almindelige reklamer, der påviste, at en stor  

 del mennesker valgte det de havde set i reklamer, hvis de var i tvivl om  

 hvilket produkt de skulle vælge.
Hermed lå billedet automatisk  

 på rygraden.
Det burde ikke kræve professor-titler, men blot  

 simpel fornuft, at kunne overføre tendensen fra almindelige reklamer,  

 til behandlingen af kvinder/mænd, udfra hvad man  

 (børn/unge/andre) har set i pornofilmene.
 Der er jo faktisk både udenlandske tal og rapporter,  

 samt nyere danske undersøgelser, der viser sammenhængen mellem  

 pornofilm og menneskelig undertrykkelse/vold.
Ifølge oplysninger fra Kristeligt Folkeparti s  

 Ungdom, har sociologen Edith Hansen påvist en sammenhæng mellem  

 pornografi og vold mod kvinder.
Og der findes i øvrigt et klart bevis  

 for, at det i mange tilfælde er dokumenteret, at der er en  

 sammenhæng, f.eks. i det materiale der indgår i  

 undersøgelsen som kan læses i den amerikanske bog »Pornography  

 and Sexual Violence   Evidence of the Links« (Everywoman, 1988). Her findes  

 udtalelser både fra psykologer og fra f.eks. prostituerede som klart  

 påviser en sammenhæng.
Men pudsigt nok bliver denne sammenhæng pure afvist  

 af folk, som altid har økonomisk eller nydelsesmæssig interesse  

 i at pornofilm bliver mere udbredte.
Uden at de overhovedet omtaler den  

 gruppe mennesker som bliver uheldigt påvirket (både fysisk og  

 psykisk   gruppevoldtægter, prostitution m.m.).
 Man fristes til at tro, at den tilsyneladende  

 berøringsangst der er forbundet med kritik af Kanal København,  

 ikke har noget med »angst for tilbagevenden til snerpetheden« at gøre,  

 men snarere er et udtryk for, hvor lidt frihed vi har til at kritisere ting i  

 vort samfund, som beviseligt påvirker og vildfører en del af  

 samfundets børn og unge/andre.
 Vi synes, politikerne burde tænke meget mere, over  

 det signal der sendes, ved at der tilsyneladende ikke er politisk vilje til  

 at tage ordentligt fat om problemet.
Med venlig hilsen (på gruppens vegne) Anne-Marie Mikkelsen Egevolden 186, 2.tv.
2650 Hvidovre Spørgsmål og budskab i brevet støttes  

 af:
 1. »X-reklamer«.
 (En gruppe der har til formål at stoppe sexistiske  

 og voldelige reklamer).
Anna Faucll 2. Marianne Larsen Formand for Pornofrit Miljø.
 Oversigt over kopieret materiale:
 1. 	 »Unge tror på tv-sex«, Politiken d. 9.4.2000.
 Påviser at børn/unge påvirkes af sex-programmer fra  

 tv.
 2. 	 »Kedelig porno«, Aktuelt d. 21.3.2000.
 Omtaler bl.a. børns referencerammer   et vigtigt argument for  

 at se tingene udfra børns opfattelse af omverdenen.
 3.  	»Sex kan være et pres«, B.T. d. 30.7.2000.
 Påviser hvordan unge bliver påvirket til at tro, at de  

 skal gøre ligesom pornomodellerne.
 4.  	»Porno og børn på internet«, Aktuelt d.  

 20.11.2000.
 Påpeger bl.a. faren for at børns reaktionsmønstre  

 er under påvirkning af dette medieskabte billede af virkeligheden.
 5.  	»Børns seksuelle lege«, Helse, sept. 2000.
 Påviser bl.a. at børn helt ned til 2. klasse, ser  

 hard-core porno på Kanal København, uden at deres forældre  

 ved det.
 6. 	 Reklame i ungdomsbladet »Tjeck-magazine«, okt. 98.
 Dette blad uddeles gratis til skolebørn, og der lægges  

 slik og chips i nærheden, så de unge måske får  

 større interesse for at kigge i bladene.
 Reklamen ser ud til at vise de unge, hvad de skal synes er »tjecked«,  

 altså, pornofilm er tjecked! (hvis man analyserer budskabet, er dette i  

 hvert fald en mulig fortolkning!).
 7.  	Artikel fra Tjeck-magazine, okt. 98.
 Her fortælles om hvor nemt man kan tjene penge ved escort/sex  

 arbejde, med priser på forskellige ydelser osv.
 8.  	Artikel i Tjeck-magazine, okt. 98.
 Omhandler det populære piercing, s/m osv. blandt unge.
 Interviewet omfatter en del erotiske dansere, og unge som arbejder i  

 pornoforretninger.
 Det kan ligne et forsøg på at få pornobranchen til  

 at se tillokkende ud for unge.
 9. 	 En reklame i Tjeck-magazine, okt. 98.
 Den er placeret lige efter artiklen om s/m, efter et billede af en fyr  

 der sidder parat til at bruge sine håndjern.
 Et eksempel på hvilken rolle den billedmæssige del  

 forsøger at tildele f.eks. piger.
 10.  	Artikel i Tjeck-magazine, april 2000.
 Handler om pornobranchen og bl.a. om dens ofre, og hvad der kan  

 forventes i fremtiden.
 11. 	1. »Tjeck på børns tv-sening«, Politiken d.  

 5.11.00.
 2. »Forstoppelse«, leder i Politiken d. 21.3.00.
 3. Læserbrev i B.T. jan. 2001.
 12.  	Uddrag fra bogen »Kvindens krop«, Høst & Søn,  

 1996.
 Viser en undersøgelse der står skarpt i kontrast til det  

 af Claus Sørensen (tv2000, kan.køb.), påståede  

 normale sexliv.
 Procenterne taler for sig selv, men også fremgangsmåde, og  

 den manglende oplysning om renlighed/smittefare m.m. står i kontrast  

 til Kanal København s pornofilm.
 I øvrigt viste Kanal København d. 21.2.01. kl. 23 klip  

 fra hard-core pornofilm, en scene med anal-sex, og opmuntring fra en  

 »sexterapeut« til at både mænd og kvinder burde dyrke det (husk  

 venligst kopi nr. 3). Bagefter var der reklame for sex-redskaber der kunne  

 bruges og købes på sextv.dk.
Kanal København viste i øvrigt i »Marilyn«, d. 3.3.01,  

 klip fra en pornofilm, hvor mandens replik var: »Jeg vil kneppe hendes  

 røv i laser, de er alle små ludere (pigerne skulle forestille at  

 være unge babysittere)«.
Er det et billede man ønsker at  

 oplære unge til? 12a.
Uddrag fra bogen »Fra kvinde til kvinde«, Lucienne Lanson, Chr.  

 Eriksens Forlag 1980.
 13.  	To artikler der påpeger børns mulige  

 forvrængede opfattelse af seksualitet.
 14.  	Artikel af sexolog Gerd Winter, fra ALT for damerne, 22.2.01.
