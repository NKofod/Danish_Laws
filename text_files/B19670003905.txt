 § 1.  Enhver kan med de begrænsninger, der følger af  

 lov om udlændinges adgang til landet m. v. og de i medfør af denne lov givne  

 bestemmelser samt af nærværende bekendtgørelse, frit indrejse til eller  

 udrejse fra Grønland.
 § 2.  For rejsende til Grønland, der ikke udgår fra  

 dansk territorium, kræves en af de danske konsulære myndigheder på stedet  

 udstedt attest for, at der ikke dem bekendt findes ondartede smitsomme  

 sygdomme (pest, kolera, kopper, plettyfus og tilbagefaldsfeber) på  

 afgangsstedet.
 Stk. 2.  Herudover skal rejsende, der ankommer til  

 Grønland fra udlandet, og som inden for de sidste 14 dage før ankomsten til  

 Grønland har opholdt sig i lande uden for Europa, USA, Canada, Azorerne,  

 Madeira, De Kanariske Øer og Marokko, og som ikke kan anses for at være  

 tilstrækkeligt beskyttet mod kopper ved tidligere at have haft denne sygdom,  

 på forlangende forevise en internationalt gyldig attest for vaccination mod  

 kopper.
 § 3.  For indrejse i og ophold på de i  

 overensstemmelse med den 27. april 1951 undertegnede overenskomst i henhold  

 til Den nordatlantiske Traktat mellem regeringerne i kongeriget Danmark og  

 Amerikas Forenede Stater om forsvaret af Grønland oprettede forsvarsområder i  

 Grønland gældende følgende regler:
 Stk. 2.  Adgang til andre militære områder i Grønland er  

 betinget af tilladelse fra vedkommende danske militære myndighed.
§ 4.  Enhver, som ønsker at indrejse i Grønland for at  

 foretage bjerg- eller gletscherbestigning, passage af Indenlandsisen eller  

 for at udøve anden lignende sportsmæssig aktivitet, skal, forinden indrejsen  

 finder sted, foretage anmeldelse til Ministeriet for Grønland.
Anmeldelsen  

 skal indeholde oplysninger om ekspeditionens formål og operationsormdåe,  

 antallet af ekspeditionsdeltagere samt disses navne og kvalifikationer (evt.  

 dokumenteret af en bjergbestigningsorganisation i vedkommende land),  

 opholdets forventede varighed samt sådanne andre oplysninger, som ministeriet  

 i øvrigt måtte anse for ønskelige.
Ministeriet kan under særlige  

 omstændigheder, herunder sådanne tilfælde, hvor den anmeldte ekspedition  

 skønnes at være åbenbart uforsvarlig, nedlægge forbud mod dens gennemførelse.
Stk. 2.  Indsamling af geologisk eller arkæologisk  

 materiale (herunder subfossilt drivtømmer, som findes i strandvolde) samt  

 udgravninger eller kortlægning må kun foretages med særlig tilladelse fra  

 Ministeriet for Grønland.
Ministeriets tilladelse til sådanne  

 foranstaltninger vil kunne gøres betinget af, at ministeriet bliver gjort  

 bekendt med resultaterne deraf.
Afhandlinger, bøger og kort, der måtte  

 udkomme som resultat af nævnte virksomhed, vil kunne forlanges indsendt til  

 ministeriet.
Stk. 3  Metoriter skal afleveres til vedkommende  

 videnskabelige institutioner i Danmark.
Det samme gælder genstande af  

 arkæologisk interesse, medmindre andet er aftalt på forhånd.
Stk. 4.  Foruden de i stk. 1 til 3 anførte betingelser  

 kan der af Ministeriet for Grønland stilles sådanne yderligere betingelser,  

 som måtte anses for hensigtsmæssige.
Det vil således kunne bestemmes, at  

 danske videnskabelige institutioner skal have adgang til - uden udgift for  

 vedkommende institution - her i landet at gøre sig bekendt med indsamlinger  

 af geologisk art.
Ligeledes vil det kunne bestemmes, at den enkelte  

 ekspedition forinden afrejse stiller fornøden sikkehed til dækning af  

 udgifter i Grønland, herunder den danske stats eventuelle udgifter til  

 undsætningsforanstaltninger.
Stk. 5.  Udenlandske statsborgere, som ønsker at udøve  

 aktivitet af den i stk. 1 nævnte karakter eller at foretage videnskabeligt  

 arbejde af den i stk. 2 nævnte karakter, må i rimelig tid inden afrejsen  

 gennem deres eget lands regering indsende anmeldelse, henholdsvis ansøgning  

 til den danske regering.
For videnskabelig ekspeditioners vedkommende, jfr.  

 stk. 2, kan Ministeriet for Grønland kræve, at ansøgninger bilægges en  

 udtalelse fra en videnskabelig institution.
 Stk. 6.  Uden godkendelse fra Ministeriet for Grønland  

 må der ikke i officielle publikationer optages nye navne på geografiske  

 lokaliteter i Grønland.
 § 5.  Overtrædelse af denne bekendtgørelse straffes  

 med bøde, jfr. § 117, stk. 3, i Kriminallov for Grønland nr. 55 af 5. marts  

 1954.
 § 6.  Bekendtgørelsen træder i kraft den 1. april  

 1967.
Stk. 2.  Samtidig ophæves Statsministeriets  

 bekendtgørelse nr. 79 af 22. marts 1954 om rejser til og i Grønland (* 1)),  

 som ændret ved bekendtgørelse af 12. maj 1961 (* 2)), samt bekendtgørelse af  

 16. juli 1955 om rejsetilladelse gennem forsvarsområderne. (* 3)) Ministeriet for Grønland, den 22.  

 februar 1967.
Carl P.
Jensen.
(* 1) Kundgørelser vedr.
Grønland, Afsnit 2, Gruppe 12, lb. nr. 5.
 (* 2) Nalunaerutit A, 1961, pag. 42.
(* 3) Kundgørelser vedr.
Grønland, Afsnit 2, Gruppe 12, lb. nr. 7.
