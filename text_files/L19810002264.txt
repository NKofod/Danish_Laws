 I tilslutning til udenrigsministeriets bekendtgørelse nr. 74 af 8.  

 september 1980, Lovtidende C, af traktat af 28. maj 1979 mellem medlemmerne  

 af De europæiske Fællesskaber og Grækenland om Grækenlands tiltrædelse af Det  

 europæiske økonomiske Fællesskab og Det europæiske Atomenergifællesskab  

 meddeles det, at Grækenland i medfør af traktatens artikel 2, stk. 2, har  

 deponeret sit instrument om tiltrædelse af Det europæiske Kul- og  

 Stålfællesskab hos Den franske Republiks regering den 1. januar 1981.
 Traktaten er dermed trådt i kraft med virkning fra den 1. januar 1981.
