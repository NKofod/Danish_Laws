Et anpartsselskab søgte varemærket LAXABAL registreret som ordmærke  

 for alle varer i klasse 5. Ansøgningen blev afslået på grund af  

 forvekslelighed med det tidligere registrede ordmærke LAXOBERAL År 1993, den 16. april afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.
V 46/91: Klage fra Boehringer Ingelheim KG, Tyskland,  

 v/Internationalt Patentbureau over Patentdirektoratets afgørelse af 10. maj  

 1991 af varemærke- ansøgning nr.
VA 8475/88 fra Stenius og Larsen ApS,  

 København, v/Advokat Torben Stenius, København.
 Den 6. december 1988 indleverede Stenius og Larsen ApS, København en  

 ansøgning om registrering af varemærket LAXABAL (ordmærke) for alle varer i  

 klasse 5. Ansøgningen blev den 9. maj 1990 bekendtgjort i Dansk  

 Varemærketidende.
Ved skrivelse af 9. juli 1990 nedlagde klageren i denne sag i medfør af  

 varemærkelovens § 20, stk. 2 indsigelse mod registrering af det ansøgte  

 mærke.
Klageren, som er indehaver af registrering VR 2128 1970 LAXOBERAL  

 anførte som begrundelse:
»Indsigelsen begrundes med, at de to mærker, der her skal  

 lighedsbedømmes, nemlig ordene LAXABAL = LAXOBERAL som sådanne i deres helhed  

 må anses for egnede til at hidføre forvekslinger.
Indledningen i de to  

 betegnelser LAX er nøjagtig den samme og de første stavelser LAXO og LAXA  

 ligger i alle henseender hinanden så nær, at de må karakteriseres som  

 kvasi-identiske.
Dertil kommer, at også mærkernes endelser RAL og BAL  

 frembyder en meget betydelig lighed, og det samme gælder ikke mindst den  

 samlede mærkebestanddel, BERAL i indsigermærket sammenholdt med BAL.
Alt  

 dette fører til, at de to betegnelser i deres helhed kommer for nær på  

 hinanden.
Ganske vist er de ikke lige lange, men dette følger udelukkende af,  

 at de to bogstaver E og R i indsigernes mærkebestanddel BERAL ikke forefindes  

 i ansøgermærket, således at sidste led i dette udgøres af suffikset BAL.
En  

 så uvæsentlig uoverensstemmelse bør efter vort og indsigernes standpunkt ikke  

 kunne anses for relevant, thi bogstavfølgen LAX-B-AL vil stadig gå igen i  

 begge mærker og bevirker, at der mellem de to helhedsbilleder er en endog  

 meget betragtelig lighed både visuelt og auditivt.
Under henvisning hertil gøres det gældende, at forvekslelighed ubetinget  

 må siges at foreligge som følge af selve mærkernes nærhed (jf. at fx også  

 følgende mærker i indsigelsessager er fundet indbyrdes forvekslelige:  

 NETAGEN/NESTARGEL, PALOSEIN/PALOXIN, QUIADON/QUIESCON, XYLODENT/XYLIMENT,  

 EVACYCLIN/EKVACILLIN, FLUOCARIL/FLUO-CALCIN, METRIXAN/MITEXAN) og skal  

 afslutningsvis pege på, at der er tale om et fuldstændigt identisk  

 vareområde, nemlig samtlige af klasse 5 omfattede varearter, på begge sider.  

 Ansøgermærket vil, sagt med andre ord, ikke kunne tages i anvendelse for en  

 eneste af de mange varer, som ansøgningen angår, uden at nøjagtig den samme  

 vil være omfattet af det beskyttelsesområde, som indsigermærket er forlenet  

 med.
At det hele vejen igennem er varearter under klasse 5, det drejer sig  

 om, mener vi ikke, der kan lægges afgørende vægt på«.
 I skrivelse af 19. juli 1990 til klageren anførte ansøgeren følgende:
 »Indledningsvis bemærkes, at min klient for nylig har overtaget  

 varemærkerettighederne til ovennævnte navn efter at den oprindelige  

 varemærkeindehaver, MADAL BAL ApS er gået konkurs.
 Med henblik på Deres indsigelse skal jeg høfligst anmode Dem om at meddele  

 mig, hvorvidt Deres klient faktisk benytter det registrerede varemærke her i  

 landet.
 I bekræftende fald skal jeg tillige anmode om at få oplyst, hvilken type  

 produkt varemærket anvendes for.
 Endelig skal jeg anmode Dem om at oplyse, hvorvidt Deres klients varemærke  

 er registreret i andre vareklasser og i givet fald hvilke.
 Så snart jeg har modtaget de ønskede oplysninger skal jeg fremkomme med  

 mine bemærkninger til den af Dem fremsendte indsigelse.
 Afslutningsvis ser jeg mig nødsaget til under de givne omstændigheder at  

 forbeholde mig min klients advokatomkostninger i videst muligt omfang.
 Kopi af nærværende skrivelse er tilstillet Patentdirektoratet«.
 Ved skrivelse af 8. februar 1991 imødegik ansøgeren over for direktoratet  

 indsigelsen og anførte følgende:
 »Indledningsvis bemærkes, at det omhandlede ordmærke anvendes af  

 ansøgeren i forbindelse med salg af såkaldte helsekostprodukter på det danske  

 marked.
 Det er først og fremmest ansøgerens opfattelse, at der mellem omhandlede  

 ordmærker ikke foreligger den fornødne mærkelighed, hverken ud fra et  

 visuelt, auditivt eller associationsmæssigt synspunkt.
 Det bør i den forbindelse bemærkes, at indledningen i de to ordmærker LAX  

 næppe i sig selv vil kunne registreres på grund af manglende særpræg, hvorfor  

 disse mærker i sig selv ikke bør indgå i en vurdering af  

 mærkelighedskriteriet.
 Endelig er det ansøgerens opfattelse, at det af indsigeren registrerede  

 ordmærke er et svagt, ikke indarbejdet mærke, der derfor ej heller ud fra en  

 almindelig vurdering vil kunne være egnet til at skabe fare for vildledning  

 eller anden form for konkurrenceskade.
 Endvidere er det ansøgerens opfattelse, at der ikke er tale om  

 vareartslighed og at indsigerens anbringender allerede som følge heraf ikke  

 bør tages til følge.
 Der er formentlig tale om varer, der i relation til sammensætning,  

 anvendelsesområde samt formål må antages at være stærkt forskelligartede.
 Det forhold, at ordmærkerne er registrerede inden for samme klasse,  

 betyder som bekendt ikke nødvendigvis, at der foreligger vareartslighed.
 Konkluderende må det derfor efter ansøgerens opfattelse lægges til grund,  

 at der ud fra den samlede vurdering af såvel mærke- som vareartslighed ikke  

 er tale om forvekslelige varemærker.
 Til illustration vedlægges afslutningsvis billedkopi af produkterne  

 GERIMAX og Gericomplex, der i relation til de anvendte ordmærker i en  

 tidligere sag ansås som værende ikke forvekslelige.
 Der er oven i købet her tale om produkter inden for samme branche,  

 helsekostbranchen«.
 Patentdirektoratet traf afgørelse i sagen den 10. maj 1991 og afviste  

 indsigelsen med følgende begrundelse:
»Det skal indledningsvis fastslås, at der er tale om direkte og  

 fuldstændig varekollision.
Ansøgningen omfatter samtlige varer i klasse 5, og  

 indsigernes registrering omfatter også samtlige varer i klasse 5, især  

 farmaceutiske præparater.
Det har ved afgørelsen af denne sag ingen betydning  

 for hvilke varearter mærkerne rent faktisk anvendes.
Registreringen dækker  

 alle varer i klasse 5. Det afgørende for, om mærkerne herefter kan anses som  

 forvekslelige er, om der er mærkelighed til stede, altså om ordene Laxabal og  

 Laxoberal ligner hinanden så meget, at der kan opstå risiko for forveksling.  

 Dette mener direktoratet ikke er tilfældet.
Når to mærker skal sammenlignes, skal der ses på disse i deres helhed, og  

 det forhold, at en mærkedel i sig selv ikke er registrerbar bevirker ikke, at  

 der helt kan bortses fra denne del af mærket.
I nærværende tilfælde begynder  

 begge ordene med Lax, og direktoratet er enig med ansøger i, at denne del af  

 mærkerne må opfattes som en svag bestanddel, der ikke i sig selv kan bevirke,  

 at mærkerne er forvekslelige.
Ordet Laxoberal er et firstavelsesord og derfor  

 længere end Laxabal, der alene er på tre stavelser.
Dette gør mærkerne både  

 visuelt og auditivt forskellige.
 Da der ikke er mærkelighed, kan mærkerne ikke anses for forvekslelige, og  

 indsigelsen kan ikke tages til følge«.
 Denne afgørelse har klageren ved skrivelse af 4. juli 1991 indbragt for  

 Patentankenævnet med påstand om, at afgørelsen bør ændres derhen, at det  

 ansøgte mærke nægtes registrering i henhold til varemærkelovens § 14, stk. 1,  

 nr. 6, som følge af forvekslelighed med klagers mærke LAXOBERAL.
 Klageren har i skrivelse af 23. december 1991 begrundet klagen således:
 »Klagernes mærke LAXOBERAL nyder beskyttelse for samtlige af klasse 5  

 omfattede varearter.
 Det er vor opfattelse, at direktoratet ved den trufne afgørelse ikke på  

 langt nær har taget fornødent hensyn til den lige nævnte kendsgerning.
Vareklasse 5 in extenso - som også ansøgermærket LAXABAL angår - omfatter  

 mange mange tusind forskellige farmaceutiske, medicinske og lignende  

 præparater, præparater til sundhedspleje, herunder hygiejnebind etc.,  

 diatetiske præparater, plastre, forbindinger og lignende, dentalpræparater og  

 -produkter, desinfektionsmidler af enhver art, desodoriseringsmidler,  

 plantebeskyttelsesmidler, midler til udryddelse af skadedyr og lignende.
For  

samtlige  disse varearter vil ansøgermærket LAXABAL, hvis det bliver  

 registreret, kunne benyttes i konkurrence med indsigermærket LAXOBERAL, der  

 nyder beskyttelse ligeledes for samtlige af klasse 5 omfattede varearter.  

 Disse varearter er ikke på langt nær alle medicinske og/eller farmaceutiske,  

 og kun en forsvindende lille del af dem hører til kategorien afføringsmidler  

 (laksativer): hvad angår de varer, som det ansøgte mærke benyttes for i  

 praksis, nemlig helsekostprodukter, bedes bemærket, at heller ikke de har  

 noget med laksativer at gøre.
På denne baggrund må det efter vor standpunkt være klart, at selve de  

 betegnelser, der her skal lighedsbedømmes, i deres helhed ligger hinanden for  

 nær.
Anderledes ville det måske have ligget, dersom der på et eller andet  

 punkt havde været tvivl med hensyn til spørgsmålet om varekollision.
Men  

 dette er ikke tilfældet, og det er hævet over al tvivl, at spørgsmålet om,  

 hvorvidt fornøden mærkelighed er tilstede, i høj grad afhænger af, om de  

 vareområder der står over for hinanden er identiske - således som tilfældet  

 er her - eller om det modsatte er tilfældet.
Det samspil, der nødvendigvis må  

 være mellem spørgsmålet om varelighed og spørgsmålet om mærkelighed (som vi  

 nu skal komme til) har direktoratet efter vor overbevisning ikke taget  

 fornødent hensyn til.
 Thi selve mærkerne frembyder i deres helhed en så umiskendelig lighed, at  

 de helt klart under de foreliggende omstændigheder - jf. ovenfor - må siges  

 at ligge hinanden for nær.
Det drejer sig om de rene ordmærker LAXA BAL/LAXO- BERAL, hvis femte  

 bogstav B går igen i begge betegnelser og akcentueres på nøjagtig samme måde.  

 Dette bogstav er til den ene side forbundet med afslutningerne -AL og -ERAL,  

 der frembyder stor lighed i og med, at de både lydligt (begge udtales med  

 tryk) og udseendemæssigt - når de forbindes med konsonanten B - ligger  

 hinanden særdeles nær.
Til den anden side er den akcentuerede konsonant B  

 forbundet med præfikserne LAXA og LAXO, der frembyder så stor lighed, at de  

 må karakteriseres som kvasi-identiske: deres udseende er praktisk talt det  

 samme, på samme måde ligger det med udtalen af dem, og betydningsmæssigt  

 peger de ikke i forskellige retninger.
 Den omstændighed, at stavelsesantallet i de to mærker ikke er det samme,  

 og at indledningen LAX i et vist omfang - men ikke på langt nær med hensyn  

 til alle de varearter, der går igen under de to vareområder - er mærkeretligt  

 svag (dog uden at være direkte deskriptiv) bør herefter ikke være afgørende.  

 Tværtimod må og bør de to mærker ud fra en helhedsbedømmelse anses som  

 forvekslelige«.
 Ansøgeren har ved skrivelse af 23. april 1992 anført følgende:
 »Indledningsvis bemærkes, at jeg i det store hele kan henholde mig  

 til det tidligere i min skrivelse til Patentdirektoratet af den 8. februar  

 1992 anførte, ligesom jeg kan henholde mig til Patentdirektoratets afgørelse  

 og de deri anførte præmisser.
 Dog skal jeg specielt henlede opmærksomheden på en tidligere verserende  

 sag under varemærkeregistrering VR 363/83 - ordmærket Gerimax, der efter  

 indklagedes opfattelse i særlig grad ligner den foreliggende sag.
 Den tidligere sag endte efter Sø- og Handelsrettens tilkendegivelse med et  

 retsforlig, hvorefter indsigeren hævede sagen, da der ikke efter Sø- og  

 Handelsrettens opfattelse var tale om forvekslelige ordmærker.
 Jeg henviser i øvrigt til vedhæftede billedkopi af ordmærkerne Gerimax og  

 Gerikomplex.
 Det er i øvrigt stadig indklagedes opfattelse, at der som en retsstiftende  

 kendsgerning må tages hensyn til, at klagerens varemærke ikke er i brug og  

 angiveligt ikke har været det igennem en årrække, mens det modsatte er  

 tilfældet for indklagedes varemærke, der som tidligere oplyst anvendes ved  

 salg af et produkt inden for helsekostbranchen.
 Særlig i lyset af den nugældende varemærkelov, hvor der i vidt omfang er  

 indført brugspligt, bør det før anførte indgå som et led i Ankenævnets  

 afgørelse«.
 Ankenævnet har behandlet sagen på sit møde den 16. marts 1993.
For klageren mødte cand.jur.
Peter Larsen.
 For ansøgeren mødte advokat Torben Stenius.
 Sagen procederedes under henvisning til de skriftlige indlæg og eksempler  

 fra registreringspraksis.
 Ankenævnet skal udtale:
 Under hensyn til, at der foreligger vareartslighed, til begge mærkers  

 svage forstavelser og det auditivt dominerende A i sidste stavelse findes  

 mærkerne trods en vis visuel forskel efter en helhedsbetragtning  

 forvekslelige.
Herefter bestemmes:
 Varemærkeansøgning 8475/88 afslås.
Grønning-Nielsen.
Hans Chr.
Thomsen.
Gulmann.
