Nr LSF 244 Forslag til Lov om ændring af lov om økonomisk støtte til politiske  

 partier m.v. (Forhøjelse af den offentlige partistøtte m.v.) Fremsat af indenrigsministeren (Birte Weiss) Ændringsforslag stillet den  

 24. maj den 27. april 1995 Vedtaget ved tredjebehandling den 2. juni 1995 Lov nr. 383 af 14/06/1995 § 1 I lov nr. 940 af 23. december 1986 om økonomisk støtte til politiske  

 partier m.v. foretages følgende ændringer:
1. I § 2, stk. 1 og 2, ændres »5 kr.« til:  

 »19,50 kr.« 2. I § 3, stk. 1, ændres »2 kr.« til: »2,50  

 kr.« 3. I § 4, stk. 1, ændres »3 kr.« til: »4  

 kr.«, og »5 kr.« ændres til: »6,50 kr.« 4. Efter § 4 indsættes:
» § 4 a.
De i § 2, stk. 1 og 2, § 3, stk. 1, og § 4, stk. 1,  

 nævnte beløb reguleres hvert år den 1. januar med 2,0 pct. tillagt eller  

 fratrukket tilpasningsprocenten for det pågældende finansår, jf. lov om en  

 satsreguleringsprocent.
Det herved fremkomne beløb afrundes opad til nærmeste  

 beløb, der kan deles med 25 øre.
Stk. 2. Reguleringen sker på grundlag af de på  

 reguleringstidspunktet gældende beløb før afrunding.« 5. § 5, stk. 2, affattes således:
»Stk. 2. Ansøgning om tilskud skal indgives og underskrives  

 af formanden for partiets landsorganisation henholdsvis kandidaten uden for  

 partierne.
Tilskud udbetales til partiets landsorganisation henholdsvis  

 kandidaten uden for partierne.« 6. § 6, stk. 1 og 2, affattes således:
 »Ansøgning om tilskud skal indgives senest 2 måneder efter, at der  

 har været afholdt folketingsvalg, og herefter hvert år inden den 1. marts.  

 Indgives ansøgning som nævnt i 1. pkt., ydes tilskud herefter med virkning  

 fra udgangen af det år, hvor folketingsvalget blev afholdt, til udgangen af  

 det år, hvor næste folketingsvalg afholdes, jf. dog stk. 3, § 7, stk. 2, og §  

 7 a, stk. 3.
Stk. 2. Tilskud udbetales en gang årligt inden den 1. april i det  

 år, tilskuddet vedrører, jf. dog stk. 3, § 7, stk. 2, og § 7 a, stk. 3.« 7. Efter § 7 indsættes:
» § 7 a.
Politiske partier, der er omfattet af § 3 i lov nr.  

 404 af 13. juni 1990 om private bidrag til politiske partier og  

 offentliggørelse af politiske partiers regnskaber, skal hvert år inden den 1.  

 marts til indenrigsministeren indsende en kopi af det seneste regnskab, som  

 partiet efter den nævnte lov er forpligtet til at aflægge.
 Stk. 2. Bestemmelsen i stk. 1 gælder ikke for partier, som ikke er  

 berettiget til økonomisk støtte efter denne lov, eller som ikke ansøger om  

 sådan støtte.
Stk. 3. Indenrigsministeren påser, at det indsendte regnskab  

 indeholder de oplysninger, der kræves efter bestemmelsen i § 3 i den i stk. 1  

 nævnte lov.
Er dette ikke tilfældet, udsættes udbetalingen af tilskud fra  

 staten.« 8. § 8, stk. 2, affattes således:
»Stk. 2. For kandidatlister, der er opstillet for et parti,  

 der pr. 1. august i det seneste kommunale valgår var opstillingsberettiget  

 til folketingsvalg, skal ansøgning indgives af og tilskud udbetales til  

 vedkommende partiorganisation.« 9. I § 8, stk. 3, ændres »§ 12 a, stk. 4« til:  

 »§ 25, stk. 3«.
 10. § 9, stk. 1, affattes således:
»Ansøgning om tilskud skal indgives inden 2 måneder efter, at der har  

 været afholdt valg til amtsrådet, og herefter hvert år inden den 1. marts.  

 Indgives ansøgning som nævnt i 1. pkt., ydes tilskud herefter med virkning  

 for amtsrådets valgperiode, jf. dog § 10, stk. 4.« 11. I § 9, stk. 2, ændres »§ 10, stk. 2« til:  

 »§ 10, stk. 4«.
 12. § 10, stk. 2, affattes således:
»Stk. 2. Tilskudsmodtageren skal hvert år inden 1. marts  

 indsende en erklæring til amtsrådet om, at tilskudsbeløbet for det foregående  

 kalenderår er anvendt til politisk arbejde i amtskommunen, samt at dette  

 agtes videreført.
Erklæringen skal ligeledes indeholde oplysning om, hvorvidt  

 tilskudsmodtageren, jf. stk. 3, i det foregående kalenderår fra samme private  

 tilskudsyder har modtaget et eller flere tilskud, der tilsammen overstiger  

 20.000 kr.
Såfremt dette er tilfældet, skal tilskudsyderens navn og adresse  

 oplyses.
Erklæringen skal herudover indeholde oplysning om den samlede  

 størrelse af eventuelle anonyme tilskud og om størrelsen af hvert enkelt  

 anonymt tilskud på mere end 20.000 kr.« 13. I § 10 indsættes som stk. 3 og 4:
 »Stk. 3. Hvis tilskudsmodtageren er amtsorganisationen for et parti,  

 der er omfattet af § 8, stk. 2, skal de oplysninger, der er nævnt i stk. 2,  

 2.-4. pkt., tillige omfatte partiets eventuelle kredsorganisationer i  

 vedkommende amtskommune (amtskreds).
Stk. 4. Dersom en fyldestgørende erklæring som nævnt i stk. 2, jf.  

 stk. 3, ikke indsendes, kan amtsrådet bestemme, at kommende udbetalinger af  

 tilskud skal udsættes eller bortfalde.« 14. I § 11 indsættes som stk. 3:
»Stk. 3. Hvis tilskudsmodtageren er kommuneorganisationen for et  

 parti, der er omfattet af § 8, stk. 2, skal de oplysninger, som svarer til  

 dem, der er nævnt i § 10, stk. 2, 2.-4. pkt., tillige omfatte eventuelle  

 lokale partiorganisationer i vedkommende kommune.« 15. I § 12, stk. 2, ændres »Stk. 4« til:  

»Stk. 2«, og »§ 10, stk. 2« ændres til: »§  

 10, stk. 4«.
§ 2 Stk. 1. Loven træder i kraft ved bekendtgørelsen i Lovtidende og  

 har første gang virkning for økonomisk støtte, der udbetales for tilskudsåret  

 1996.
 Stk. 2. Bestemmelsen i § 1, nr. 4, har første gang virkning den 1.  

 januar 1997.
 Stk. 3. Bestemmelserne i § 1, nr. 12-14, har, for så vidt angår  

 oplysningerne om tilskud fra private tilskudsydere samt om anonyme tilskud,  

 første gang virkning for de erklæringer, der skal indsendes inden 1. marts  

 1997 for tilskudsbeløb udbetalt i 1996.
Oprindeligt fremsat forslag § 1 I lov nr. 940 af 23. december 1986 om økonomisk støtte til politiske  

 partier m.v. foretages følgende ændringer:
 1. I § 2, stk. 1 og 2 , ændres »5 kr.« til:  

 »19,50 kr.«.
 2. I § 3, stk. 1 , ændres »2 kr.« til: »2,50  

 kr.«.
 3. I § 4, stk. 1 , ændres »3 kr.« til: »4  

 kr.«, og »5 kr.« ændres til: »6,50 kr.«.
 4. Efter § 4 indsættes:
» § 4 a.
De i § 2, stk. 1 og 2, § 3, stk. 1, og § 4, stk. 1,  

 nævnte beløb reguleres hvert år den 1. januar med 2,0 pct. tillagt eller  

 fratrukket tilpasningsprocenten for det pågældende finansår, jf. lov om en  

 satsreguleringsprocent.
Det herved fremkomne beløb afrundes opad til nærmeste  

 beløb, der kan deles med 25 øre.
 Stk. 2. Reguleringen sker på grundlag af de på  

 reguleringstidspunktet gældende beløb før afrunding.«.
 5. § 5, stk. 2, affattes således:
»Stk. 2. Ansøgning om tilskud skal indgives og underskrives  

 af formanden for partiets landsorganisation henholdsvis kandidaten uden for  

 partierne.
Tilskud udbetales til partiets landsorganisation henholdsvis  

 kandidaten uden for partierne.«.
 6. § 6, stk. 1 og 2, affattes således:
 »Ansøgning om tilskud skal indgives senest 2 måneder efter, at der  

 har været afholdt folketingsvalg, og herefter hvert år inden den 1. marts.  

 Indgives ansøgning som nævnt i 1. pkt., ydes tilskud herefter med virkning  

 fra udgangen af det år, hvor folketingsvalget blev afholdt, til udgangen af  

 det år, hvor næste folketingsvalg afholdes, jf. dog stk. 3, § 7, stk. 2, og §  

 7 a, stk. 3.
 Stk. 2. Tilskud udbetales en gang årligt inden den 1. april i det  

 år, tilskuddet vedrører, jf. dog stk. 3, § 7, stk. 2, og § 7 a, stk.  

 3.«.
 7. Efter § 7 indsættes:
» § 7 a.
Politiske partier, der er omfattet af § 3 i lov nr.  

 404 af 13. juni 1990 om private bidrag til politiske partier og  

 offentliggørelse af politiske partiers regnskaber, skal hvert år inden den 1.  

 marts til indenrigsministeren indsende en kopi af det seneste regnskab, som  

 partiet efter den nævnte lov er forpligtet til at aflægge.
 Stk. 2. Bestemmelsen i stk. 1 gælder ikke for partier, som ikke er  

 berettiget til økonomisk støtte efter denne lov, eller som ikke ansøger om  

 sådan støtte.
Stk. 3. Indenrigsministeren påser, at det indsendte regnskab  

 indeholder de oplysninger, der kræves efter bestemmelsen i § 3 i den i stk. 1  

 nævnte lov.
Er dette ikke tilfældet, udsættes udbetalingen af tilskud fra  

 staten.«.
 8. § 8, stk. 2, affattes således:
 »Stk. 2. For kandidatlister, der er opstillet for et parti, der pr.  

 1. august i det seneste kommunale valgår var opstillingsberettiget til  

 folketingsvalg, skal ansøgning indgives af og tilskud udbetales til  

 vedkommende partiorganisation.«.
 9. I § 8, stk. 3, ændres »§ 12 a, stk. 4« til:  

 »§ 25, stk. 3«.
 10. § 9, stk. 1 , affattes således:
 »Ansøgning om tilskud skal indgives inden 2 måneder efter, at der har  

 været afholdt valg til amtsrådet, og herefter hvert år inden den 1. marts.  

 Indgives ansøgning som nævnt i 1. pkt., ydes tilskud herefter med virkning  

 for amtsrådets valgperiode, jf. dog § 10, stk. 4.«.
 11. I § 9, stk. 2, ændres »§ 10, stk. 2« til:  

 »§ 10, stk. 4«.
 12. § 10, stk. 2 , affattes således:
»Stk. 2. Tilskudsmodtageren skal hvert år inden 1. marts  

 indsende en erklæring til amtsrådet om, at tilskudsbeløbet for det foregående  

 kalenderår er anvendt til politisk arbejde i amtskommunen, samt at dette  

 agtes videreført.
Erklæringen skal ligeledes indeholde oplysning om, hvorvidt  

 tilskudsmodtageren, jf. stk. 3, i det foregående kalenderår fra samme private  

 tilskudsyder har modtaget et eller flere tilskud, der tilsammen overstiger  

 20.000 kr.
Såfremt dette er tilfældet, skal tilskudsyderens navn og adresse  

 oplyses.
Erklæringen skal herudover indeholde oplysning om den samlede  

 størrelse af eventuelle anonyme tilskud og om størrelsen af hvert enkelt  

 anonymt tilskud på mere end 20.000 kr.«.
 13. I § 10 indsættes som stk. 3 og 4:
 »Stk. 3. Hvis tilskudsmodtageren er amtsorganisationen for et  

 parti, der er omfattet af § 8, stk. 2, skal de oplysninger, der er nævnt i  

 stk. 2, 2.-4. pkt., tillige omfatte partiets eventuelle kredsorganisationer i  

 vedkommende amtskommune (amtskreds).
 Stk. 4. Dersom en fyldestgørende erklæring som nævnt i stk. 2, jf.  

 stk. 3, ikke indsendes, kan amtsrådet bestemme, at kommende udbetalinger af  

 tilskud skal udsættes eller bortfalde.«.
 14. I § 11 indsættes som stk. 3:
 » Stk. 3. Hvis tilskudsmodtageren er kommuneorganisationen for  

 et parti, der er omfattet af § 8, stk. 2, skal de oplysninger, som svarer til  

 dem der er nævnt i § 10, stk. 2, 2.-4. pkt., tillige omfatte eventuelle  

 lokale partiorganisationer i vedkommende kommune.«.
 15. I § 12, stk. 2, ændres »Stk. 4« til  

»Stk. 2«, og »§ 10, stk. 2« ændres til: »§  

 10, stk. 4«.
§ 2 Loven træder i kraft ved bekendtgørelsen i Lovtidende og har første gang  

 virkning for økonomisk støtte, der udbetales for tilskudsåret 1996.
 Stk. 2. Bestemmelsen i § 1, nr. 4, har første gang virkning den 1.  

 januar 1997.
 Stk. 3. Bestemmelserne i § 1, nr. 12-14, har, for så vidt angår  

 oplysningerne om tilskud fra private tilskudsydere samt om anonyme tilskud,  

 første gang virkning for de erklæringer, der skal indsendes inden 1. marts  

 1997 for tilskudsbeløb udbetalt i 1996.
Bemærkninger til lovforslaget Almindelige bemærkninger 1. Formålet med lovforslaget Lovforslaget har primært til formål at gennemføre en forhøjelse af den  

 offentlige økonomiske støtte, der udbetales til de politiske partier.  

 Herudover indeholder lovforslaget bestemmelser om, at der skal indgives  

 årlige ansøgninger om partistøtte, og om en sammenkædning mellem udbetaling  

 af partistøtte og pligten til at aflægge partiregnskaber.
 2. Baggrunden for lovforslaget.
 2.1. De politiske partiers mulighed for at tage aktivt del i den politiske  

 proces bør sikres bedst muligt.
 Formålet med den offentlige partistøtteordning, der blev gennemført i  

 1986, er at styrke det grundlæggende arbejde, der udføres af de politiske  

 partier, på samme måde som det offentlige yder støtte på andre områder, hvor  

 man af samfundsmæssige grunde ønsker at styrke det folkelige arbejde.
Udviklingen i de forløbne år har i betydelig grad påvirket de politiske  

 partiers muligheder for at spille den aktive rolle, der er en forudsætning  

 for folkestyrets funktion.
De mere komplekse samfundsforhold, udviklingen  

 inden for informationsteknologien og den stigende internationalisering gør  

 det nødvendigt at anvende stadig flere ressourcer for at kunne tage del i den  

 politiske debat og beslutningsproces på kvalificeret måde.
 De politiske partier og de lokale partiforeninger har herved fået sværere  

 ved at fungere som ramme for den politiske debat og fastholde deres position  

 i forhold til organisationer og andre aktører med større økonomiske midler  

 til rådighed.
2.2. Partistøtteordningerne i både Norge og Sverige indebærer en  

 væsentligt højere støtte end den danske ordning.
I Norge ydes der således 40  

 Nkr. pr. stemme ved valg til Stortinget og 20 Nkr. pr. stemme ved valg til  

 kommunerne.
I Sverige ydes der et grundtilskud på ca. 4 mio.
Skr. til  

 partier, som ved valg til Riksdagen har opnået mindst 4 pct. af stemmerne.  

 Herudover ydes der et tilskud på ca. 250.000 Skr. for hvert mandat, det  

 pågældende parti er repræsenteret med.
 Hertil kommer, at de politiske partier generelt oplever et fald i  

 medlemstallet og dermed et ændret økonomisk grundlag for deres arbejde.  

 Endvidere må den større åbenhed, der lægges op til med det samtidig hermed  

 fremsatte forslag til ændring af loven om private bidrag til politiske  

 partier og offentliggørelse af politiske partiers regnskaber, antages i et  

 vist omfang at ville indebære en nedgang i de private tilskud til partierne.  

 Efter lovforslaget skal de regnskabspligtige partier oplyse navn og adresse  

 på tilskudsydere, der giver særligt store tilskud (mere end 20.000 kr.).
 2.3. På denne baggrund foreslås det, at der gennemføres en  

 væsentlig forhøjelse af den offentlige partistøtte, der har været uændret i  

 henved 10 år.
Partistøtten udgør i dag et beløb svarende til ca. 6 kr. pr. indbygger.  

 Til sammenligning kan det nævnes, at de offentlige udgifter til musik  

 sammenlagt er på 106 kr. pr. indbygger i 1995, mens filmudgifterne beløber  

 sig til 47 kr. pr. indbygger.
Endelig udgør de samlede statslige og kommunale  

 udgifter til idræt og fritidsundervisning henholdsvis 423 kr. og 467 kr. pr.  

 indbygger.
3. Gældende regler De gældende regler om offentlig økonomisk støtte til politiske partier  

 findes i lov nr. 940 af 23. december 1986 om økonomisk støtte til politiske  

 partier m.v.
Lovens forarbejder findes i Folketingstidende 1986-87, sp. 2527  

 ff., 4353 ff., 4820 ff., Tillæg A, sp. 1509 ff. og Tillæg B, sp. 321.
Lovens princip er, at politiske partier m.v., der har deltaget i det  

 senest afholdte valg til Folketinget, amtsrådet eller kommunalbestyrelsen,  

 har ret til økonomisk støtte.
Støtten beregnes som et bestemt antal kr. for  

 hver stemme, som det pågældende parti m.v. har opnået ved det seneste valg.  

 Støttesatserne i den gældende lov er 5 kr. pr. stemme ved folketingsvalg, 2  

 kr. pr. stemme ved amtsrådsvalg og 3 kr. pr. stemme ved  

 kommunalbestyrelsesvalg (dog 5 kr. pr. stemme ved valg i Københavns og  

 Frederiksberg Kommuner).
Ansøgning om økonomisk støtte skal indgives inden to måneder efter, at det  

 pågældende valg har fundet sted.
Støtten ydes herefter med virkning for hele  

 valgperioden.
 Loven indeholder ikke bestemmelser om periodevis regulering af  

 støttesatserne.
4. Lovforslagets indhold 4.1. Lovforslaget indebærer som anført, at den økonomiske støtte til de  

 politiske partier forhøjes.
 Det foreslås, at det beløb, der ydes i årlig støtte pr. stemme, forhøjes  

 til 19,50 kr. for så vidt angår valg til Folketinget, 2,50 kr. for så vidt  

 angår valg til amtsråd og 4 kr. for så vidt angår valg til  

 kommunalbestyrelser (dog 6,50 kr. i Københavns og Frederiksberg Kommuner).
Den gældende lov indeholder som nævnt (pkt. 3) ikke bestemmelser om  

 periodevis regulering af støttesatserne.
Det foreslås derfor, at lovens  

 støttebeløb hvert år den 1. januar reguleres i overensstemmelse med loven om  

 en satsreguleringsprocent (lov nr. 385 af 13. juni 1990 som ændret ved lov  

 nr. 450 af 30. juni 1993).
4.2. Som anført skal partier m.v., der ønsker at modtage økonomisk  

 støtte i medfør af loven, indgive ansøgning herom inden to måneder efter  

 afholdelsen af det valg, der berettiger partiet til økonomisk støtte.
Støtte  

 ydes herefter for hele valgperioden.
Det forelås, at loven ændres, således at ansøgning om økonomisk støtte  

 skal indgives inden to måneder efter valgets afholdelse og herefter hvert år  

 inden den 1. marts.
Endvidere foreslås det udtrykkeligt fastsat, at ansøgning  

 fra partier om støtte fra staten skal underskrives af formanden for partiets  

 landsorganisation.
I tilfælde, hvor et parti ikke har en formand for partiets  

 landsorganisation, må ansøgningen underskrives af medlemmerne af det organ  

 inden for partiet, der kan forpligte partiet udadtil.
4.3. Der er en vis sammenhæng mellem på den ene side reglerne om  

 offentlig økonomisk støtte til de politiske partier og på den anden side de  

 regler om offentliggørelse af regnskaber, der gælder for partier, som har  

 været opstillet til det senest afholdte valg til Folketinget eller  

 Europa-Parlamentet.
Det må således anses for naturligt, at udbetaling af  

 offentlig partistøtte gøres afhængig af, at det pågældende parti dokumenterer  

 at have overholdt reglerne om offentliggørelse af partiregnskaber.
På den baggrund indeholder lovforslaget en bestemmelse, hvorefter de  

 politiske partier, som efter § 3 i lov nr. 404 af 13. juni 1990 om private  

 bidrag til politiske partier og offentliggørelse af politiske partiers  

 regnskaber skal aflægge årsregnskab, hvert år inden den 1. marts til  

 indenrigsministeren skal indsende en kopi af det seneste regnskab, som  

 partiet har skullet aflægge.
Hvis partiet ikke indsender et sådant regnskab,  

 eller hvis regnskabet ikke er fyldestgørende, udsættes udbetalingen af  

 partistøtte fra staten.
Derimod vil manglende indsendelse eller mangelfuld  

 udfyldelse af partiregnskab ikke have betydning for den ret til udbetaling af  

 partistøtte, der er opnået ved deltagelse i amtsråds- og kommunevalg.
De færøske og grønlandske partier samt kandidater uden for partierne, der  

 er omfattet af partistøttelovens regler om statslig partistøtte, dvs. støtte  

 i forhold til stemmetallet ved folketingsvalg, er ikke omfattet af  

 regnskabspligten i loven om private bidrag til politiske partier og  

 offentliggørelse af partiregnskaber.
Disse partier henholdsvis kandidater  

 uden for partierne vil derfor fortsat kunne modtage statslig partistøtte uden  

 at aflægge nogen form for regnskab.
4.4. Den under pkt. 4.3. omtalte regnskabspligt påhviler alene et  

 partis landsorganisation.
Det er imidlertid fundet rimeligt, at der også for  

 partiernes amts-, kreds-, kommune- og lokalorganisationer samt for  

 organisationer for lokallister, skal gives oplysning om større tilskud (mere  

 end 20.000 kr.), der modtages fra private tilskudsydere samt om eventuelle  

 anonyme tilskud.
Det foreslås, at oplysning herom skal gives i forbindelse  

 med indsendelse af den årlige erklæring til amtsrådet henholdsvis  

 kommunalbestyrelsen om anvendelse af amtskommunal henholdsvis kommunal  

 partistøtte, jf. den gældende lovs § 10, stk. 2, jfr. § 11, stk. 2.  

 Indenrigsministeriet vil herefter kunne indhente de fornødne oplysninger om  

 større private tilskud til amtslige og kommunale partiorganisationer m.v. fra  

 amtsrådene og kommunalbestyrelserne.
5. Lovforslagets økonomiske og administrative konsekvenser Lovforslaget indebærer, at de gældende tilskudssatser forhøjes med 30 pct.  

 som følge af pris- og lønudviklingen siden 1986, svarende til en årlig  

 merudgift på ca. 9 mio. kr.
Herudover tredobles satsen pr. stemme ved  

 folketingsvalg.
Denne forhøjelse medfører en årlig merudgift på ca. 44 mio.  

 kr., således at den samlede årlige merudgift ved forslaget er ca. 53 mio. kr.  

 Partistøtten i Danmark vil herefter svare til ca. 16 kr. pr. indbygger.
 Kommunernes og amtskommunernes merudgifter kompenseres efter det udvidede  

 totalbalanceprincip.
 Lovforslaget har ikke erhvervsøkonomiske eller miljømæssige konsekvenser  

 og indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1-3 De foreslåede bestemmelser indebærer, at den offentlige økonomiske støtte  

 til de politiske partier m.v. forhøjes.
Til nr. 4 Den gældende lov indeholder ikke bestemmelser om periodevis regulering af  

 støttesatserne.
Det foreslås derfor, at lovens støttebeløb hvert år den 1.  

 januar reguleres i overensstemmelse med loven om en satsreguleringsprocent  

 (lov nr. 385 af 13. juni 1990 som ændret ved lov nr. 450 af 30. juni 1993).
Af administrative hensyn foreslås det, at det herved fremkomne beløb  

 afrundes opad til nærmeste beløb, der kan deles med 25 øre.
Reguleringen sker  

 på grundlag af de på reguleringstidspunktet gældende beløb før afrunding.
Til nr. 5 I den foreslåede ændring til § 5, stk. 2, fastslås det udtrykkeligt, at  

 ansøgning om støtte fra staten skal underskrives af partiets landsformand  

 henholdsvis kandidaten uden for partierne.
I tilfælde, hvor et parti ikke har  

 en landsformand, må ansøgningen underskrives af det organ inden for partiet,  

 der udadtil kan forpligte partiet.
Til nr. 6 og 10 De foreslåede bestemmelser indebærer, at der ikke - som efter den gældende  

 lov - kun skal søges om økonomisk støtte en gang i hver valgperiode, men i  

 stedet en gang om året inden den 1. marts.
Dette gælder både med hensyn til  

 støtte fra staten og med hensyn til støtte fra amtskommuner og kommuner.
Til nr. 7 Den foreslåede bestemmelse i § 7a indebærer, at udbetaling af partistøtte  

 fra staten gøres afhængig af, at det pågældende parti dokumenterer at have  

 overholdt reglerne om offentliggørelse af partiregnskaber, jf. §§ 3-5 i lov  

 nr. 404 af 13. juni 1990 om private bidrag til politiske partier og  

 offentliggørelse af politiske partiers regnskaber, som ændret ved det  

 samtidig hermed fremsatte lovforslag om ændring af denne lov.
 De færøske og grønlandske partier samt kandidater uden for partierne er  

 ikke omfattet af § 3 i nævnte bidrags- og regnskabslov, hvorfor bestemmelsen  

 i § 7a ikke får betydning for disse partier henholdsvis kandidater.
Efter bestemmelsen i stk. 1 skal partier, der er omfattet af § 3 i  

 den nævnte lov (partier, der har været opstillet til det senest afholdte valg  

 til Folketinget eller Europa-Parlamentet) hvert år inden den 1. marts til  

 indenrigsministeren indsende en kopi af det seneste regnskab, som det efter  

 den nævnte lov er forpligtet til at aflægge.
Bestemmelsen skal ses i  

 sammenhæng med den gældende lovs § 7, stk. 2, hvorefter tilskudsmodtageren  

 hvert år inden den 1. marts til indenrigsministeren skal indsende en  

 erklæring om, at tilskudsbeløbet for det foregående kalenderår er anvendt til  

 politisk arbejde her i landet, og at dette agtes videreført.
 Efter § 5 i nævnte bidrags- og regnskabslov skal regnskabet indsendes til  

 Folketinget senest 12 måneder efter regnskabsårets afslutning (31. december).  

 Dette indebærer, at pligten til indsendelse af regnskab til  

 indenrigsministeren ikke omfatter regnskabet for det umiddelbart foregående  

 regnskabsår, men for året før.
 En vedtagelse af dette lovforslag vil betyde, at partierne i praksis vil  

 kunne ansøge om statslig støtte, indsende regnskab og afgive erklæring om  

 tilskudsbeløbets anvendelse i en og samme ekspedition, idet fristen for  

 opfyldelse af de tre krav er den samme (1. marts).
 Efter bestemmelsen i stk. 2 gælder pligten til indsendelse af  

 regnskab til indenrigsministeren ikke for partier, som ikke er berettiget til  

 partistøtte, eller som ikke ansøger om sådan støtte.
Bestemmelsen er nødvendig, fordi visse partier, der er regnskabspligtige  

 efter loven om partiregnskaber, ikke er berettigede til partistøtte (og  

 derfor ikke bør være omfattet af indsendelsespligten). Det gælder for  

 partier, der alene har været opstillet ved valg til Europa-Parlamentet, og  

 for partier, der har været opstillet ved valg til Folketinget, men som har  

 opnået færre end 1000 stemmer ved valget.
Indsendelsespligten bør heller ikke  

 omfatte partier, som er berettigede til partistøtte, men som ikke ansøger  

 herom.
Efter bestemmelsen i stk. 3 skal indenrigsministeren påse, at det  

 indsendte regnskab indeholder de oplysninger, der kræves efter loven om  

 partiregnskaber.
Indenrigsministeren skal således påse, at en kopi af  

 det omhandlede regnskab er indsendt inden den 1. marts, og at de  

 poster, som regnskabet efter den nævnte lov skal indeholde, er udfyldt.
Der  

 skal ikke foretages en efterprøvelse af regnskabets rigtighed.
Såfremt et parti ikke har indsendt kopi af regnskabet, eller hvis  

 regnskabet er mangelfuldt, følger det af den foreslåede bestemmelse, at  

 udbetalingen af partistøtte fra staten skal udsættes.
Partistøtte fra staten  

 kan herefter først udbetales, når der foreligger et korrekt regnskab.
Derimod  

 vil manglende indsendelse eller mangelfuld udfyldelse af partiregnskab ikke  

 have betydning for den ret til udbetaling af partistøtte, der opnås ved  

 deltagelse i amtsråds- og kommunevalg.
Til nr. 8-9 De foreslåede ændringer er af teknisk karakter, idet de er en konsekvens  

 af, at der siden 1986 er gennemført en ny kommunal valglov (lov nr. 140 af 8.  

 marts 1989).
Til nr. 11 Den foreslåede ændring er af teknisk karakter, i det den er en konsekvens  

 af ændringerne af § 10.
Til nr. 12-14 Som nævnt i de almindelige bemærkninger, pkt. 4.4, er det fundet rimeligt,  

 at også amtslige og kommunale partiorganisationer m.v. skal give oplysning om  

 modtagne større tilskud (mere end 20.000 kr.) fra private tilskudsydere samt  

 om eventuelle anonyme tilskud.
 Med hensyn til afgrænsningen af private tilskudsydere henvises til det  

 samtidigt fremsatte lovforslag om ændring af loven om private bidrag til  

 politiske partier og offentliggørelse af politiske partiers regnskaber.
Til nr. 15 De foreslåede ændringer er af teknisk karakter.
Den første ændring  

 vedrører rettelse af en trykfejl, mens den anden ændring er en konsekvens af  

 ændringerne af § 10.
Til § 2 Det foreslås, at loven træder i kraft ved bekendtgørelsen i Lovtidende, og  

 at loven første gang har virkning for økonomisk støtte, der udbetales for  

 tilskudsåret 1996. Bestemmelsen i forslagets § 1, nr. 4, vedrørende  

 periodevis regulering af lovens støttesatser har dog efter forslaget første  

 gang virkning den 1. januar 1997, ligesom bestemmelserne i § 1, nr. 11-13 for  

 så vidt angår oplysninger om større private tilskudsydere først får virkning  

 for de erklæringer, der skal afgives inden 1. marts 1997 for tilskud modtaget  

 for 1996.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 940 af 23. december 1986 om økonomisk støtte til politiske  

 partier m.v. foretages følgende ændringer:
 1. I § 2, stk. 1 og 2 , ændres »5 kr.« til:  

 »19,50 kr.«.
§ 2. Et parti, der har deltaget i det senest afholdte  

 folketingsvalg, har ret til tilskud til partiets politiske arbejde her i  

 landet.
Tilskuddet udgør årligt 5 kr. for hver stemme, partiet har fået ved  

 valget, jf. dog stk. 3.
Stk. 2. En kandidat, der har opstillet sig uden for partierne ved  

 det senest afholdte folketingsvalg, har ret til tilskud til sit politiske  

 arbejde her i landet.
Tilskuddet udgør årligt 5 kr. for hver stemme,  

 kandidaten har fået ved valget, jf. dog stk. 3.
 Stk. 3 . Der ydes ikke tilskud til partier og kandidater uden for  

 partierne, der har fået færre end 1.000 stemmer ved valget.
 2. I § 3, stk. 1 , ændres »2 kr.« til: »2,50  

 kr.«.
§ 3. En kandidatliste, der har deltaget i det seneste afholdte  

 amtsrådsvalg, har ret til tilskud til kandidatlistens politiske arbejde i  

 amtskommunen.
Tilskuddet udgør årligt 2 kr. for hver stemme, kandidatlisten  

 har fået ved valget, jf. dog stk. 2 og 3.
 Stk. 2 . Der ydes ikke tilskud til kandidatlister, der har fået  

 færre end 500 stemmer ved valget, jf. dog stk. 3.
 Stk. 3 . Til kandidatlister, som i henhold til den kommunale  

 valglov indgik i et listeforbund, ydes tilskud uanset bestemmelsen i stk. 2,  

 såfremt listeforbundet har fået 500 stemmer eller derover.
 3. I § 4, stk. 1 , ændres »3 kr.« til: »4  

 kr.«, og »5 kr.« ændres til: »6,50 kr.«.
§ 4. En Kandidatliste, der har deltaget i det senest afholdte  

 kommunalbestyrelsesvalg, har ret til tilskud til kandidatlistens politiske  

 arbejde i kommunen.
Tilskuddet udgør årligt 3 kr., i Københavns og  

 Frederiksberg Kommuner 5 kr., for hver stemme, kandidatlisten har fået ved  

 valget, jf. dog stk. 2 og 3.
 Stk. 2 . Der ydes ikke tilskud til kandidatlister, der har fået  

 færre end 100 stemmer, i Københavns Kommune 500 stemmer, ved valget jf. dog  

 stk. 3.
 Stk. 3 . Til kandidatlister, som i henhold til den kommunale  

 valglov indgik i et listeforbund, ydes tilskud uanset bestemmelsen i stk. 2,  

 såfremt listeforbundet har fået 100 stemmer, i Københavns Kommune 500  

 stemmer, eller derover.
 4. Efter § 4 indsættes:
»§ 4 a.
De i § 2, stk. 1 og 2, § 3, stk. 1, og § 4, stk. 1,  

 nævnte beløb reguleres hvert år den 1. januar med 2,0 pct. tillagt eller  

 fratrukket tilpasningsprocenten for det pågældende finansår, jf. lov om en  

 satsreguleringsprocent.
Det herved fremkomne beløb afrundes opad til nærmeste  

 beløb, der kan deles med 25 øre.
 Stk. 2 . Reguleringen sker på grundlag af de på  

 reguleringstidspunktet gældende beløb før afrunding.«.
 5. § 5, stk. 2 , affattes således:
»Stk. 2. Ansøgning om tilskud skal indgives og underskrives  

 af formanden for partiets landsorganisation henholdsvis kandidaten uden for  

 partierne.
Tilskud udbetales til partiets landsorganisation henholdsvis  

 kandidaten uden for partierne.«.
 § 5. Partier og kandidater uden for partierne, der ønsker at  

 modtage tilskud efter § 2, skal indgive ansøgning herom til  

 indenrigsministeren, der afgør, om betingelserne for at yde tilskud er  

 opfyldt.
 Stk. 2 . Ansøgning om tilskud skal indgives af og tilskud udtales  

 til partiets landsorganisation henholdsvis kandidaten uden for partierne.
 6. § 6, stk. 1 og 2 , affattes således:
 »Ansøgning om tilskud skal indgives senest 2 måneder efter, at der  

 har været afholdt folketingsvalg, og herefter hvert år inden den 1. marts.  

 Indgives ansøgning som nævnt i 1. pkt., ydes tilskud herefter med virkning  

 fra udgangen af det år, hvor folketingsvalget blev afholdt, til udgangen af  

 det år, hvor næste folketingsvalg afholdes, jf. dog stk. 3, § 7, stk. 2, og §  

 7 a, stk. 3.
 Stk. 2. Tilskud udbetales en gang årligt inden den 1. april i det  

 år, tilskuddet vedrører, jf. dog stk. 3, § 7, stk. 2, og § 7 a, stk.  

 3.«.
§ 6. Ansøgning om tilskud skal indgives senest 2 måneder efter, at  

 der har været afholdt folketingsvalg.
Tilskud ydes med virkning fra udgangen  

 af det år, hvor folketingsvalget blev afholdt, til udgangen af det år, hvor  

 næste folketingsvalg afholdes, jf. dog stk. 3 og § 7, stk. 2.
 Stk. 2 . Tilskud udbetales en gang årligt inden 1. april i det år,  

 tilskuddet vedrører, jf. dog stk. 3 og § 7, stk. 2.
Stk. 3 . Tilskud til partier og kandidater uden for partierne, der  

 ikke har deltaget i det foregående folketingsvalg eller ikke fik mindst 1.000  

 stemmer ved dette valg, ydes med virkning fra udgangen af den måned, hvor  

 ansøgning er indgivet.
Tilskud udbetales første gang senest 2 måneder efter  

 indgivelse af ansøgning og med en forholdsmæssig del af det årlige  

 tilskudsbeløb, regnet fra udgangen af den måned, hvor ansøgningen blev  

 indgivet.
 7. Efter § 7 indsættes:
»§ 7 a.
Politiske partier, der er omfattet af § 3 i lov nr.  

 404 af 13. juni 1990 om private bidrag til politiske partier og  

 offentliggørelse af politiske partiers regnskaber, skal hvert år inden den 1.  

 marts til indenrigsministeren indsende en kopi af det seneste regnskab, som  

 partiet efter den nævnte lov er forpligtet til at aflægge.
 Stk. 2 . Bestemmelsen i stk. 1 gælder ikke for partier, som ikke  

 er berettiget til økonomisk støtte efter denne lov, eller som ikke ansøger om  

 sådan støtte.
Stk. 3 . Indenrigsministeren påser, at det indsendte regnskab  

 indeholder de oplysninger, der kræves efter bestemmelsen i § 3 i den i stk. 1  

 nævnte lov.
Er dette ikke tilfældet, udsættes udbetalingen af tilskud fra  

 staten.«.
 8. § 8, stk. 2 , affattes således:
 »Stk. 2. For kandidatlister, der er opstillet for et parti,  

 der pr. 1. august i det seneste kommunale valgår var opstillingsberettiget  

 til folketingsvalg, skal ansøgning indgives af og tilskud udbetales til  

 vedkommende partiorganisation.«.
 9. I § 8, stk. 3 , ændres »§ 12 a, stk. 4« til:  

 »§ 25, stk. 3«.
 § 8. Kandidatlister, der ønsker at modtage tilskud efter § 3, skal  

 indgive ansøgning herom til amtsrådet, der afgør, om betingelserne for at yde  

 tilskud er opfyldt.
 Stk. 2 . For kandidatlister, der er opstillet for et parti, der i  

 henhold til den kommunale valglov har anvendt samme bogstavbetegnelse for  

 sine kandidatlister i hele landet, skal ansøgning indgives af og tilskud  

 udbetales til vedkommende partiorganisation.
 Stk. 3 . For andre kandidatlister end de nævnte i stk. 2 skal  

 ansøgning indgives af og tilskud udbetales til den stiller, som  

 valgbestyrelsen kan rette henvendelse til vedrørende kandidatlisten, jf. den  

 kommunale valglovs § 12 a, stk. 4. Hvis denne stiller ikke mere er vælger i  

 amtskommunen eller er udtrådt af det politiske arbejde for kandidatlisten,  

 kan en anden vælger i amtskommunen indtræde som ansøger eller modtager af  

 tilskud, såfremt vedkommende er berettiget til at optræde som repræsentant  

 for kandidatlisten.
 10. § 9, stk. 1 , affattes således:
 »Ansøgning om tilskud skal indgives inden 2 måneder efter, at der har  

 været afholdt valg til amtsrådet, og herefter hvert år inden den 1. marts.  

 Indgives ansøgning som nævnt i 1. pkt., ydes tilskud herefter med virkning  

 for amtsrådets valgperiode, jf. dog § 10, stk. 4.«.
 11. I § 9, stk. 2, ændres »§ 10, stk. 2« til:  

 »§ 10, stk. 4«.
§ 9. Ansøgning om tilskud skal indgives inden 2 måneder efter, at  

 der har været afholdt valg til amtsrådet.
Tilskud ydes med virkning for  

 amtsrådets valgperiode, jf. dog § 10, stk. 2.
 Stk. 2 . Tilskud udbetales en gang årligt inden 1. april i det år,  

 tilskuddet vedrører, jf. dog § 10, stk. 2.
 12. § 10, stk. 2 , affattes således:
»Stk. 2. Tilskudsmodtageren skal hvert år inden 1. marts  

 indsende en erklæring til amtsrådet om, at tilskudsbeløbet for det foregående  

 kalenderår er anvendt til politisk arbejde i amtskommunen, samt at dette  

 agtes videreført.
Erklæringen skal ligeledes indeholde oplysning om, hvorvidt  

 tilskudsmodtageren, jf. stk. 3, i det foregående kalenderår fra samme private  

 tilskudsyder har modtaget et eller flere tilskud, der tilsammen overstiger  

 20.000 kr.
Såfremt dette er tilfældet, skal tilskudsyderens navn og adresse  

 oplyses.
Erklæringen skal herudover indeholde oplysning om den samlede  

 størrelse af eventuelle anonyme tilskud og om størrelsen af hvert enkelt  

 anonymt tilskud på mere end 20.000 kr.«.
 13. I § 10 indsættes som stk. 3 og 4:
 » Stk. 3. Hvis tilskudsmodtageren er amtsorganisationen for et  

 parti, der er omfattet af § 8, stk. 2, skal de oplysninger, der er nævnt i  

 stk. 2, 2.-4. pkt., tillige omfatte partiets eventuelle kredsorganisationer i  

 vedkommende amtskommune (amtskreds).
 Stk. 4. Dersom en fyldestgørende erklæring som nævnt i stk. 2, jf.  

 stk. 3, ikke indsendes, kan amtsrådet bestemme, at kommende udbetalinger af  

 tilskud skal udsættes eller bortfalde.«.
 § 10. Tilskudsbeløbet skal indsætte på en særskilt bank-,  

 sparekasse- eller girokonto, der ikke må benyttes til andre formål.
Stk. 2 . Tilskudsmodtageren skal hvert år inden 1. marts indsende  

 en erklæring til amtsrådet om, at tilskudsbeløbet for det foregående  

 kalenderår er anvendt til politisk arbejde i amtskommunen, samt at dette  

 agtes videreført.
Dersom en fyldestgørende erklæring ikke indsendes, kan  

 amtsrådet bestemme, at kommende udbetalinger af tilskud skal udsættes eller  

 bortfalde.
 14. I § 11 indsættes som stk. 3:
 »Stk. 3. Hvis tilskudsmodtageren er kommuneorganisationen for  

 et parti, der er omfattet af § 8, stk. 2, skal de oplysninger, som svarer til  

 dem der er nævnt i § 10, stk. 2, 2.-4. pkt., tillige omfatte eventuelle  

 lokale partiorganisationer i vedkommende kommune.«.
 § 11. Kandidatlister, der ønsker at modtage tilskud efter § 4,  

 skal indgive ansøgning herom til kommunalbestyrelsen, der afgør, om  

 betingelserne for at yde tilskud er opfyldt.
 Stk. 2. Bestemmelserne i § 8, stk. 2 og 3, samt §§ 9 og 10 finder  

 tilsvarende anvendelse på tilskud efter § 4.
 15. I § 12, stk. 2, ændres »Stk. 4« til:  

 »Stk. 2«, og »§ 10, stk. 2« ændres til: »§ 10, stk.  

 4«.
§ 12. Indenrigsministeriet nedsætter et partistøttenævn bestående  

 af en formand og en næstformand og 4 andre medlemmer.
Formanden og  

 næstformanden og stedfortrædere for disse beskikkes af indenrigsministeren.  

 Af nævnets 4 andre medlemmer udpeges 1 af Amtsrådsforeningen i Danmark. 2 af  

 Kommunernes Landsforening og 1 af Københavns og Frederiksberg Kommuner i  

 forening.
Foreningen og kommunerne udpeger endvidere en stedfortræder for  

 hvert af de 4 medlemmer.
Beskikkelserne og udpegningerne gælder for 4 år.
Stk. 4. Afgørelser efter § 8, § 10, stk. 2, og § 11 kan indbringes  

 for nævnet.
Nævnets afgørelser kan ikke indbringes for anden administrativ  

 myndighed.
Ændringsforslag stillet den 24. maj 1995 Af Jette Gottlieb (EL):
 Til § 1 2) Efter nr. 1 indsættes som nyt nummer:
 »01. I § 2 indsættes efter stk. 3 som nyt stykke:
» Stk. 4. For hver afgiven stemme ved det senest afholdte  

 folketingsvalg afsættes et årligt beløb på 5 kr. til støtte for folkelige  

 bevægelser og græsrodsorganisationer.
Beløbet administreres af et råd på 7  

 personer, som vælges af Folketinget efter indstilling af folkelige  

 organisationer og græsrodsorganisationer.
Ansøgning om støtte til konkrete  

 projekter kan indgives af folkelige bevægelser og græsrodsorganisationer, men  

 ikke af partier.
Penge, der ved finansårets udløb ikke er bevilget, tilfalder  

 statskassen.«» Bemærkninger Til nr. 2 Enhedslisten går ind for, at der anvendes midler til at styrke  

 det politiske arbejde generelt.
Det er ganske rimeligt, at der gives  

 økonomisk tilskud til partierne for at repræsentere vælgerne godt.
 Men den foreslåede stigning i partistøtten er uacceptabel stor.
Enhedslisten foreslår derfor, at en del af den påtænkte stigning (5 kr.  

 pr. stemme) i stedet bruges til at styrke hele befolkningens muligheder for  

 aktiv deltagelse i den demokratiske proces.
Det må undgås, at der udvikles en  

 lille politisk elite med priviligerede arbejdsvilkår og uanede ressourcer,  

 som har magten til at bevilge flere penge til sig selv.
Derfor går vi ind for, at der gives mest og først til de  

 "laveste" niveauer i det politiske system.
Det handler om  

 bevægelser, græsrodsgrupper og folkelige organisationer af enhver slags.  

 Deres muligheder for at få informationer og for at være aktive og gennemføre  

 projekter skal styrkes.
