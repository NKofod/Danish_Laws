Skriftlig fremsættelse (16. december 1998) Undervisningsministeren (Marianne Jelved, fg.):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 erhvervsgrunduddannelse m.v. (Revision, skoleydelse og  

 specialundervisning).
(Lovforslag nr.
L 143).
Fremsættelsen af lovforslaget skyldes dels kravet i  

 den gældende lovs § 16 om, at der skal foretages en revision i  

 folketingsåret 1998-99, dels at skoleydelsens størrelse for  

 fremtiden alene skal fremgå af de årlige finanslove.
Endelig  

 skyldes fremsættelsen et ønske fra Det centrale  

 Handicapråd om, at reglerne om specialundervisning eller anden  

 specialpædagogisk bistand bliver taget med i selve loven i stedet for i  

 bekendtgørelsen for at sikre eleverne mest muligt.
 For så vidt angår skoleydelsens  

 størrelse, blev der ved finanslovsforliget 1999 aftalt, at elever  

 på produktionsskoler, der er under 18 år, skal have 440 kr. om  

 ugen, og at elever på produktionsskoler, der er fyldt 18 år, skal  

 have 1.070 kr. om ugen.
 Erhvervsgrunduddannelsen (egu) er ikke specifikt omtalt i  

 finanslovsaftalen, men jeg finder det naturligt, at størrelsen af  

 egu-elevernes skoleydelse stadig skal følge produktionsskoleelevernes  

 skoleydelse, således som det har været tilfældet fra  

 erhvervsgrunduddannelsens start.
 Herudover foreslås nogle mindre ændringer af  

 loven.
