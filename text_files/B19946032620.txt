 I medfør af § 10, stk. 2, og § 16, stk. 4, i lov om erhvervsfremme, jf.  

 lovbekendtgørelse nr. 84 af 22. februar 1993, og i tilslutning til  

 Erhvervsfremme Styrelsens bekendtgørelse nr. 643 af 7. juli 1994 om  

 akkreditering til certificering af miljøstyringssystemer og  

 miljøverifikation, fastsættes:
 § 1.  Selskaber, d.v.s. private og offentlige  

 selskaber, institutioner, organisationer mv., der akkrediteres til  

 certificering af miljøstyringssystemer, herefter certificeringsorganer, skal  

 opfylde kriterierne i standarden DS/EN 45012: »Generelle kriterier for  

 certificeringsorganer, der udfører certificering af kvalitetssystemer«  

 med undtagelse af følgende punkter i standarden: 10, 11, 12g, 17, 18 og 19.
 § 2.  De under § 1 nævnte punkter i standarden DS/EN  

 45012 erstattes af følgende:
 Certificerings- og overvågningsprocedurer.
 10.1 Certificeringsorganet skal have de nødvendige faciliteter og  

 dokumenterede procedurer til at kunne gennemføre bedømmelse, certificering og  

 overvågning af miljøstyringssystemer i overensstemmelse med kravene i  

 relevante standarder og andre normative dokumenter.
 10.2 Certificeringsorganet skal kræve, at virksomheden har et dokumenteret  

 miljøstyringssystem.
 10.3 Certificeringsorganet skal vedligeholde regelmæssig overvågning af  

 virksomhedens miljøstyringssystem.
 Nødvendige certificerings- og overvågningsfaciliteter.
Certificeringsorganet skal have de nødvendige faciliteter i form af  

 personale med certificeringsekspertise og faglig ekspertise inden for  

 miljøområdet, samt udstyr til at foretage bedømmelse, certificering og  

 overvågning af, om virksomhedens miljøstyringssystem opfylder kravene.
Dette  

 udelukker ikke brugen af eksterne ressourcer, når det er nødvendigt.
 Misbrug af certifikater.
 17.1 Certificeringsorganet skal udøve passende kontrol med brugen af dets  

 certifikater for miljøstyringssystemer.
 17.2 Ukorrekt henvisning til certificeringssystemet eller misvisende brug  

 af certifikater fundet i reklamer, kataloger, osv., skal behandles med egnede  

 foranstaltninger.
 Note: Sådanne foranstaltninger kan indbefatte korrigerende handlinger,  

 offentliggørelse og om nødvendigt retsforfølgelse.
 Klager.
 Certificeringsorganet skal kræve, at certificerede virksomheder  

 registrerer alle klager og korrektioner vedrørende miljøstyringssystemet.
 Tilbagetrækning og annulering af certifikater.
 Certificeringsorganet skal have dokumenterede procedurer for  

 tilbagetrækning og annulering af certifikater for miljøstyringssystemer.
 § 3.  Forskriften træder i kraft den 19. august 1994.
