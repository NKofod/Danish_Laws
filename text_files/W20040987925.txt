VEU-godtgørelse Ankenævnet har behandlet xx´s klage vedrørende refusion  

 i forbindelse med xxx´s kursusdeltagelse på møde den 8. september 2004.
Nævnet traf denne A F G Ø R E L S E xx er ikke berettiget til refusion for afholdte  

 lønudgifter i forbindelse med xxx´s deltagelse i kurset xx, som  

 blev afholdt  

 i perioden den 10. til 12. februar 2004.
B E G R U N D  

 E L S E Ankenævnet har ved afgørelsen lagt til grund, at   

 	  

 xxx er gymnasieelev,   

 	  

 xxx modtager SU, og   

 	  

 xxx ved siden af  

 studierne er ansat som husassistent ved xx, og at hun har vagter i weekends  

 og  

 i ferier.
 Ifølge § 7 i bekendtgørelse om godtgørelse ved deltagelse i  

 erhvervsrettet voksen- og efteruddannelse har beskæftigede lønmodtagere,  

 selvstændige erhvervsdrivende og ledige med ret til selvvalgt uddannelse ret  

 til godtgørelse for tab af indtægt eller arbejdsmulighed ved deltagelse i  

 uddannelse efter bekendtgørelsen.
 Der kan dog ikke udbetales VEU-godtgørelse, når ansøgeren har  

 adgang til at opnå godtgørelse efter andre offentlige eller private  

 godtgørelsesordninger, jf. bekendtgørelsens § 8.
 Ankenævnet har ved afgørelsen lagt vægt på, at xxx er  

 gymnasieelev.
 Ankenævnet har endvidere lagt vægt på, at xxx i forbindelse med  

 gymnasieuddannelse modtager godtgørelse i form af SU.
 xxx tilhører således ikke den personkreds, der er berettiget til  

 VEU-godtgørelse ved kursusdeltagelse.
 xx er som følge heraf ikke berettiget til refusion for afholdte  

 lønudgifter.
xx har i klagen anført, at gennemførelse af kurset er en  

 forudsætning for xx´s fortsatte ansættelse.
Ankenævnet skal hertil bemærke,  

 at  

 der ikke er hjemmel i reglerne til at lægge vægt på denne omstændighed ved  

 afgørelsen om ret til VEU-godtgørelse.
 Ankenævnet henviser til §§ 1, 2, 3, 4 og 9 i Lov om  

 godtgørelse ved deltagelse i erhvervsrettet voksen- og efteruddannelse, jf.  

 lovbekendtgørelse nr. 600 af 26. juni 2002 med de ændringer, der følger af  

 lov  

 nr. 1035 af 17. december 2002 om ændring af lov om arbejdsløshedsforsikring  

 m.v., lov om statens voksenuddannelsesstøtte (SVU), lov om godtgørelse ved  

 deltagelse  

 i erhvervsrettet voksen- og efteruddannelse og lov om  

 arbejdsmarkedsuddannelser,  

 lov nr. 447 af 10. juni 2003 om ændring af lov om åben uddannelse  

 (erhvervsrettet voksenuddannelse) m.v., lov om godtgørelse ved deltagelse i  

 erhvervsrettet voksen- og efteruddannelse og forskellige andre love, lov nr.  

 418 af 10. juni 2003 om ændring af lov om kompensation til handicappede i  

 erhverv m.v. med flere love og lov nr. 1228 af 27. december 2003 om ændring  

 af  

 lov om Arbejdsgivernes Elevrefusion, lov om erhvervsuddannelser, lov om  

 godtgørelse ved deltagelse i erhvervsrettet voksen- og efteruddannelse, lov  

 om  

 arbejdsmarkedsuddannelser m.v. og lov om produktionsskoler, og §§ 1, 2,  

 7  

 og 19 i Undervisningsministeriets bekendtgørelse nr. 1255 af 29. december  

 2003  

 om godtgørelse ved deltagelse i erhvervsrettet voksen- og efteruddannelse.
 Ankenævnet tiltræder således Arbejdsformidlingens afgørelse af 10.  

 marts 2004.
 Ankenævnet skal bemærke, at xx har klaget over  

 Arbejdsformidlingens afgørelse vedrørende VEU-godtgørelse og afgørelsen  

 vedrørende befordringstilskud. xx er dog ikke uden xx´s fuldmagtserklæring  

 klageberettiget vedrørende afgørelsen om befordringstilskud, hvorfor  

 ankenævnet  

 alene har behandlet spørgsmålet om VEU-godtgørelse.
 For så vidt angår spørgsmålet om VEU-godtgørelse er arbejdsgiver  

 direkte klageberettiget, idet arbejdsgiver efter § 19 har mulighed for  

 ret  

 til refusion.
På ankenævnets vegne Xxx  

  

 xx De kan læse om afgørelsens faktiske og retlige grundlag  

 på de følgende sider.
 Kopi til:
Xxx  

  

 Arbejdsformidlingen xx 1. Sagsforløb Ved ansøgning af 22. februar 2004 søgte xxx om  

 VEU-godtgørelse og befordringstilskud ved deltagelse i kurset xx  

 (AMU-type),  

 som blev afholdt i perioden den 10. til 12. februar 2004.
 xx søgte i samme forbindelse om refusion for afholdte lønudgifter.
 Det fremgår af sagen, at xxx går i gymnasiet, og at hun i weekends  

 og i ferier arbejder som husassistent på xx.
2. Arbejdsformidlingens  

 afgørelse Ved brev af 10. marts 2004 traf a-kassen følgende  

 afgørelse:
 Efter modtagelsen af ansøgning om godtgørelse for tabt  

 arbejdsfortjeneste og befordringstilskud under deltagelse i ovennævnte kursus  

 skal man meddele, at ansøgningerne af følgende grunde ikke kan imødekommes:
 Du oplyser på din ansøgning om VEU-godtgørelse, at du er  

 studerende.
 I henhold til § 7 i Undervisningsministeriets bekendtgørelse  

 nr. 1255 af 29. december 2003 har bl.a. beskæftigede lønmodtagere og  

 selvstændige erhvervsdrivende ret til at modtage VEU-godtgørelse under  

 uddannelse efter § 1, stk. 2 i samme bekendtgørelse, jf. dog  

 § 3  

 og § 8.
 Efter § 7, stk. 1 i vejledning til ovennævnte  

 bekendtgørelse har studerende m.fl. imidlertid ikke ret til VEU-godtgørelse,  

 når de deltager i erhvervsrettet voksen- og efteruddannelse, idet de ikke  

 tilhører ovennævnte personkreds, ligesom der ikke foreligger tab af indtægt  

 eller arbejdsmulighed.
3. Klagen til  

 ankenævnet Ved brev modtaget i Arbejdsformidlingen den 22. marts  

 2004 klagede xx over Arbejdsformidlingens afgørelse, idet der anførtes  

 følgende:
 Vedrørende afslag på tabt arbejdsfortjeneste og  

 befordringsgodtgørelse til xxx, med begrundelse efter § 7 er jeg ikke  

 enig  

 i beslutningen, der er taget.
 I henhold til Sundhedsministeriets bekendtgørelse nr. 1000,  

 kapitel 12, § 83, stk. 2, er det et krav, at man skal gennemføre  

 det  

 certifikatgivende levnedsmiddelhygiejnekursus, straks man fylder 18 år.
xxx er ansat på xx, og er dermed lønmodtager i den forstand, at  

 hun har fritidsjob i weekender og ferier.
I de 3 dage, kurset varede, mistede  

 hun arbejdsmuligheden som ferievikar.
Hun ville ligeledes miste  

 arbejdsmuligheden  

 her, hvis hun ikke gennemførte uddannelsen, da det ifølge  

 Levnedsmiddellovgivningen  

 er et krav for at være ansat.
4. Arbejdsformidlingens  

 bemærkninger til klagen Ved oversendelse af sagen til ankenævnet den 13. juli  

 2004 fastholdt Arbejdsformidlingen afslaget, og bemærkede endvidere følgende:
 Arbejdsformidlingen modtog den 26. februar 2004 en ansøgning om  

 VEU-godtgørelse for tab af indtægt eller arbejdsmulighed samt  

 befordringstilskud fra xxx, for kursusperioden 10.02.04 til 12.02.04.
 Kursets titel var xx og foregik på xx.
 xxx er ikke medlem af en arbejdsløshedskasse.
 Det søgte befordringstilskud bliver bevilget.
Kontoret har haft ansøgningen returneret på grund af manglende  

 oplysninger, og har efterfølgende fået oplyst, at xxx er studerende.
Hun har  

 samtidig et fritidsjob i weekends og ferier som husassistent ved xx.
Arbejdsgiveren ønsker, på grund af at have udbetalt løn under  

 kurset, den mulige VEU-godtgørelse udbetalt.
Efter oplysning pr. telefon blev  

 der udbetalt fuld løn under kurset.
Arbejdsformidlingen gav den 23. marts 2004 afslag på den søgte  

 VEU-godtgørelse.
Afslaget er givet i henhold til § 7 i  

 Undervisningsministeriets bekendtgørelse nr. 1255 af 29. december 2003 om  

 godtgørelse ved deltagelse i erhvervsrettet voksen- og efteruddannelse, og  

 til  

 § 7, stk. 1 i tilhørende vejledning nr. 11 af 12. februar 2004.
Den 1. april 2004 modtog kontoret en anke over det givne afslag.
I  

 henhold til telefonsamtale ønsker arbejdsgiveren sagen videresendt til  

 Arbejdsmarkedets  

 Ankenævn.
Arbejdsformidlingen har efterfølgende og senest den 22. juni 2004  

 taget kontakt for indhentning af yderligere oplysninger i sagen.
Vi har  

 derefter modtaget en arbejdsplan for køkkenet på xx i kursusperioden og en  

 lønspecifikation for den udbetalte løn i kursusperioden.
 Af begge papirer fremgår det, at der er udbetalt løn for 3 x 4  

 timer, og ikke som først oplyst for 7,4 timer pr. dag, hvilket  

 Arbejdsformidlingen antager, beror på en misforståelse af spørgsmål på  

 ansøgningen.
 Slutteligt har kontoret fået oplyst, at xx går på gymnasiet, og  

 modtager SU i den forbindelse.
 Under henvisning til § 7 i ovennævnte bekendtgørelse  hvoraf  

 det fremgår, at det er beskæftigede lønmodtagere, selvstændige m.v., der har  

 ret til VEU-godtgørelse med den uddybning i § 7, stk. 1 i  

 tilhørende  

 vejledning (nr. 11 af 12. februar 2004), at studerende, elever og andre under  

 uddannelse ikke har ret til VEU-godtgørelse, når de deltager i erhvervsrettet  

 voksen- og efteruddannelse, idet de ikke tilhører den nævnte personkreds, og  

 der foreligger ikke tab af indtægt eller arbejdsmulighed  fastholder  

 Arbejdsformidlingens det givne afslag, og videresender sagen med kopi af  

 samtlige bilag.
5. Nyt efter  

 klagen Sekretariatet kontaktede den 26. august 2004  

 Arbejdsformidlingen, som oplyste, at xxx ikke har fået bevilget  

 befordringstilskud, uanset at dette fremgår af oversendelsesskrivelsen af 13.  

 juli 2004.
6. Regler Lov om  

 godtgørelse ved deltagelse i erhvervsrettet voksen- og efteruddannelse, jf.  

 lovbekendtgørelse nr. 600 af 26. juni 2002 med de ændringer, der følger af  

 lov  

 nr. 1035 af 17. december 2002 om ændring af lov om arbejdsløshedsforsikring  

 m.v., lov om statens voksenuddannelsesstøtte (SVU), lov om godtgørelse ved  

 deltagelse i erhvervsrettet voksen- og efteruddannelse og lov om  

 arbejdsmarkedsuddannelser, lov nr. 447 af 10. juni 2003 om ændring af lov om  

 åben uddannelse (erhvervsrettet voksenuddannelse) m.v., lov om godtgørelse  

 ved  

 deltagelse i erhvervsrettet voksen- og efteruddannelse og forskellige andre  

 love, lov nr. 418 af 10. juni 2003 om ændring af lov om kompensation til  

 handicappede i erhverv m.v. med flere love og lov nr. 1228 af 27. december  

 2003  

 om ændring af lov om Arbejdsgivernes Elevrefusion, lov om  

 erhvervsuddannelser,  

 lov om godtgørelse ved deltagelse i erhvervsrettet voksen- og  

 efteruddannelse,  

 lov om arbejdsmarkedsuddannelser m.v. og lov om produktionsskoler § 1.  

  

 Loven har til formål at skabe  

 økonomisk grundlag for, at voksne, fortrinsvis kortuddannede, kan deltage i  

 erhvervsrettet voksen- og efteruddannelse til og med  

 erhvervsuddannelsesniveau.  

 Dette formål sikres ved, at deltagerne under uddannelsen kan opnå godtgørelse  

 for tab af indtægt eller arbejdsmulighed.
 § 2.  

  

 Den personkreds, der kan opnå  

 ydelser efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende, 3)  

 	  

 ledige, der er  

 berettigede til dagpenge efter § 55 i lov om arbejdsløshedsforsikring  

 m.v., og a)  

 	  

 er fyldt 25 år, og  

 som inden for de første 12 måneders sammenlagt ledighed efter eget valg  

 deltager i uddannelse, der er nævnt i § 3, nr. 1-9, dog højst i en  

 periode  

 på 6 uger, eller b)  

 	  

 endnu ikke er fyldt  

 25 år, og som inden for de første 6 måneders sammenlagt ledighed efter eget  

 valg deltager i uddannelse, der er nævnt i § 3, nr. 1-9, dog højst i en  

 periode på 6 uger, og Stk. 2.  

  

 Det er en betingelse for at opnå  

 ydelser efter § 1, at den pågældende ikke har en erhvervsrettet  

 uddannelse, der med hensyn til niveau og varighed overstiger  

 erhvervsuddannelse  

 eller anden uddannelse, der kan sidestilles med erhvervsuddannelse, medmindre  

 uddannelsen ikke har været anvendt de sidste 5 år.
 § 3.  

  

 Der  

 kan opnås ydelser efter § 1, jf. dog § 5, ved deltagelse i følgende  

 uddannelser til og med erhvervsuddannelser, i det omfang udbuddet, dog  

 undtaget  

 de i nr. 9 nævnte forløb, udløser tilskud efter lov om åben uddannelse  

 (erhvervsrettet voksenuddannelse) m.v.:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
 ...
 § 4.  

  

 Under deltagelse i uddannelse,  

 der er omfattet af § 3, kan beskæftigede lønmodtagere, selvstændige  

 erhvervsdrivende og ledige med ret til selvvalgt uddannelse, jf. § 2,  

 stk. 1, nr. 3, opnå godtgørelse for tab af indtægt eller arbejdsmulighed  

 som følge af deres deltagelse, jf. dog stk. 2.
 Stk. 2.  

  

 Der kan ikke opnås godtgørelse  

 efter stk. 1 i følgende tilfælde:
 1)  

 	  

 Hvis der er ret til  

 løn fra en arbejdsgiver under uddannelsen som følge af en uddannelsesaftale,  

 indgået i henhold til lov.
 2)  

 	  

 Hvis der er adgang  

 til at opnå godtgørelse fra andre godtgørelsesordninger.
 Stk. 3.  

  

 Godtgørelsen udgør ved  

 fuldtidsundervisning pr. undervisningsuge et beløb svarende til dagpengenes  

 højeste beløb for en uge, jf. § 47 i lov om arbejdsløshedsforsikring  

 m.v.
 Stk. 4.  

  

 Ved deltidsundervisning beregnes  

 godtgørelsen i forhold til antallet af undervisningstimer.
Stk. 5.  

  

 For deltagere, der har et  

 delvist tab af indtægt eller arbejdsmulighed, nedsættes godtgørelsen  

 forholdsmæssigt.
Det er en betingelse for at oppebære godtgørelse, at  

 deltagerens tab af indtægt eller arbejdsmulighed vedrører den pågældende  

 beskæftigelse.
 Stk. 6.  

  

 Undervisningsministeren kan  

 fastsætte nærmere regler om godtgørelse.
§ 9.  

  

 For beskæftigede lønmodtagere kan  

 godtgørelse i henhold til §§ 4 og 5 udbetales til arbejdsgiveren i  

 tilfælde, hvor der er truffet aftale om, at arbejdsgiveren fortsætter med at  

 udbetale sædvanlig løn under uddannelsen.
Beløbet svarer til den godtgørelse,  

 som en deltager kunne have fået udbetalt efter §§ 4 og 5. Beløbet kan  

 dog  

 højst udgøre et beløb, der svarer til arbejdsgiverens lønudgifter til en  

 deltager under dennes uddannelse.
Undervisningsministeriets  

 bekendtgørelse nr. 1255 af 29. december 2003 om godtgørelse ved deltagelse i  

 erhvervsrettet voksen- og efteruddannelse § 1.  

  

 Der kan opnås godtgørelse efter  

 reglerne i denne bekendtgørelse ved deltagelse i erhvervsrettet uddannelse  

 til  

 og med erhvervsuddannelsesniveau efter lovens § 3, stk. 1-3.
 Stk. 2.  

  

 Erhvervsrettet voksen- og  

 efteruddannelse efter stk. 1 er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
§ 2.  

  

 Deltagere, der kan opnå  

 godtgørelse efter denne bekendtgørelse, er 1)  

 	  

 beskæftigede  

 lønmodtagere, såvel privat som offentligt ansatte, jf. dog § 3, 2)  

 	  

 selvstændige  

 erhvervsdrivende, jf. dog § 3, og 3)  

 	  

 ledige, som er berettigede  

 til dagpenge efter § 55 i lov om arbejdsløshedsforsikring m.v., og a)  

 	  

 er fyldt 25 år, og  

 som befinder sig inden for de første 12 måneders sammenlagt ledighed og efter  

 eget valg deltager i uddannelse, der er nævnt i § 1, stk. 2, nr.  

 1-7,  

 dog højst i en periode på 6 uger, eller b)  

 	  

 endnu ikke er fyldt  

 25 år, og som befinder inden for de første 6 måneders sammenlagt ledighed og  

 efter eget valg deltager i uddannelse, der er nævnt i § 1, stk. 2,  

 nr. 1-7, dog højst i en periode på 6 uger.
 Stk. 2.  

  

 Deltagelse i uddannelse med  

 støtte efter lov om statens voksenuddannelsesstøtte fratrækkes perioden med  

 selvvalgt uddannelse efter stk. 1, nr. 3, jf. § 23.
 Stk. 3.  

  

 Ledige, som er omfattet af  

 stk. 1, nr. 3, og som er pålagt en karantæne i henhold til reglerne i  

 lov  

 om arbejdsløshedsforsikring m.v., kan opnå godtgørelse.
Stk. 4.  

  

 Som beskæftiget efter  

 stk. 1 anses også 1)  

 	  

 en person, der  

 begynder på en uddannelse i umiddelbar forlængelse af et ansættelsesforholds  

 ophør, hvis der mellem arbejdsgiver og arbejdstager er indgået en aftale om  

 deltagelse i uddannelse, før personen blev afskediget, og 2)  

 	  

 en person, der er  

 opsagt fra sin stilling eller selv har sagt op og deltager i uddannelse i  

 opsigelsesperioden.
Hvis uddannelsen strækker sig ud over opsigelsesperioden,  

 anses personen for beskæftiget, hvis uddannelsesstedet har givet personen  

 adgang til uddannelsen, før personen blev opsagt eller selv sagde op.
 § 7.  

  

 Beskæftigede lønmodtagere,  

 selvstændige erhvervsdrivende og ledige med ret til selvvalgt uddannelse, jf.  

 § 2, som deltager i uddannelse efter § 1, stk. 2, har ret til  

 godtgørelse for tab af indtægt eller arbejdsmulighed som følge af  

 deltagelsen,  

 jf. dog § 3 og § 8.
 Stk. 2.  

  

 Som indtægt efter stk. 1  

 regnes arbejdsfortjeneste som lønmodtager eller selvstændig erhvervsdrivende.
 § 19.  

  

 Arbejdsgivere, der efter aftale  

 med deltageren udbetaler sædvanlig løn under uddannelsen, har ret til  

 refusion.  

 Refusionen svarer til den godtgørelse, som deltageren ville have været  

 berettiget til efter kapitlerne 3, 4, 5, 6 og 7. Refusionen kan dog ikke være  

 højere end den løn, arbejdsgiveren udbetaler under uddannelsen.
 Stk. 2.  

  

 Hvis godtgørelsen er højere end  

 lønnen, udbetales forskellen til deltageren.
 Stk. 3.  

  

 Arbejdsgivere, der udbetaler løn  

 for fuld arbejdstid til deltagere, der ellers er deltidsbeskæftigede, har ret  

 til refusion efter stk. 1 og 2.
