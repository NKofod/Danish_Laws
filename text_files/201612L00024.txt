Fremsat den 5. oktober 2016 af Troels Lund Poulsen Forslag til Lov om ændring af varemærkeloven og forskellige andre love (Styrket indsats mod piratkopiering ved etablering af en særlig enhed om håndhævelse og piratkopiering samt overførsel af gebyrindtægter) § 1 I varemærkeloven, jf. lovbekendtgørelse nr. 192 af 1. marts 2016, som ændret ved lov nr. 309 af 28. marts 2015, foretages følgende ændringer:
 1. Efter kapitel 6 indsættes:
Særlig enhed om håndhævelse og piratkopiering § 45 b.
Patent- og Varemærkestyrelsens opgaver vedrørende håndhævelse af varemærkerettigheder og bekæmpelse af piratkopiering varetages af en særlig enhed, hvor forbrugere, virksomheder og myndigheder kan henvende sig og modtage information og vejledning.
Stk. 2. I konkrete sager om piratkopiering vejleder enheden forbrugere og små og mellemstore virksomheder.
Enheden kan efter anmodning og mod betaling af et gebyr afgive en skriftlig vejledende udtalelse.
 Stk. 3. Enheden bistår politi og anklagemyndighed i deres indsats mod piratkopiering.
Stk. 4. Erhvervs- og vækstministeren kan fastsætte nærmere regler om enhedens opgaver og organisering m.v.« 2. I § 60 d indsættes som stk. 3:
»Stk. 3. For en skriftlig vejledende udtalelse i henhold til § 45 b, stk. 2, betales 1.500 kr.« 3. Efter § 60 g indsættes i kapitel 8 A:
»§ 60 h.
Patent- og Varemærkestyrelsen kan overføre indtægter fra gebyrer, der er opkrævet i medfør af denne lov, til dækning af omkostninger forbundet med Patent- og Varemærkestyrelsens administration af andre områder under styrelsens ressortområde, hvor der opkræves gebyrer.« § 2 I designloven, jf. lovbekendtgørelse nr. 189 af 1. marts 2016, som ændret ved lov nr. 309 af 28. marts 2015, foretages følgende ændringer:
 1.  Efter kapitel 7 indsættes:
Særlig enhed om håndhævelse og piratkopiering § 41 b.
Patent- og Varemærkestyrelsens opgaver vedrørende håndhævelse af designrettigheder og bekæmpelse af piratkopiering varetages af en særlig enhed, hvor forbrugere, virksomheder og myndigheder kan henvende sig og modtage information og vejledning.
Stk. 2. I konkrete sager om piratkopiering vejleder enheden forbrugere og små og mellemstore virksomheder.
Enheden kan efter anmodning og mod betaling af et gebyr afgive en skriftlig vejledende udtalelse.
 Stk. 3. Enheden bistår politi og anklagemyndighed i deres indsats mod piratkopiering.
Stk. 4. Erhvervs- og vækstministeren kan fastsætte nærmere regler om enhedens opgaver og organisering m.v.« 2. I § 59 d indsættes som stk. 3:
»Stk. 3. For en skriftlig vejledende udtalelse i henhold til § 41 b, stk. 2, betales 1.500 kr.« 3. Efter § 59 g indsættes i kapitel 10 A:
»§ 59 h.
Patent- og Varemærkestyrelsen kan overføre indtægter fra gebyrer, der er opkrævet i medfør af denne lov, til dækning af omkostninger forbundet med Patent- og Varemærkestyrelsens administration af andre områder under styrelsens ressortområde, hvor der opkræves gebyrer.« § 3 I patentloven, jf. lovbekendtgørelse nr. 191 af 1. marts 2016, som ændret ved lov nr. 309 af 28. marts 2015, foretages følgende ændringer:
 1. Efter kapitel 9 indsættes:
Særlig enhed om håndhævelse og piratkopiering § 65 b.
Patent- og Varemærkestyrelsens opgaver vedrørende håndhævelse af patentrettigheder og bekæmpelse af piratkopiering varetages af en særlig enhed, hvor forbrugere, virksomheder og myndigheder kan henvende sig og modtage information og vejledning.
Stk. 2. I konkrete sager om piratkopiering vejleder enheden forbrugere og små og mellemstore virksomheder.
Enheden kan efter anmodning og mod betaling af et gebyr afgive en skriftlig vejledende udtalelse.
 Stk. 3. Enheden bistår politi og anklagemyndighed i deres indsats mod piratkopiering.
Stk. 4. Erhvervs- og vækstministeren kan fastsætte nærmere regler om enhedens opgaver og organisering m.v.« 2. I § 101 indsættes som stk. 3:
»Stk. 3. For en skriftlig vejledende udtalelse i henhold til § 65 b, stk. 2, betales 1.500 kr.« 3. Efter § 105 indsættes i kapitel 10 D:
»§ 106. Patent- og Varemærkestyrelsen kan overføre indtægter fra gebyrer, der er opkrævet i medfør af denne lov, til dækning af omkostninger forbundet med Patent- og Varemærkestyrelsens administration af andre områder under styrelsens ressortområde, hvor der opkræves gebyrer.« § 4 I lov om brugsmodeller, jf. lovbekendtgørelse nr. 190 af 1. marts 2016, som ændret ved lov nr. 309 af 28. marts 2015, foretages følgende ændringer:
 1. Efter kapitel 10 indsættes:
Særlig enhed om håndhævelse og piratkopiering § 61 b.
Patent- og Varemærkestyrelsens opgaver vedrørende håndhævelse af brugsmodelrettigheder og bekæmpelse af piratkopiering varetages af en særlig enhed, hvor forbrugere, virksomheder og myndigheder kan henvende sig og modtage information og vejledning.
Stk. 2. I konkrete sager om piratkopiering vejleder enheden forbrugere og små og mellemstore virksomheder.
Enheden kan efter anmodning og mod betaling af et gebyr afgive en skriftlig vejledende udtalelse.
 Stk. 3. Enheden bistår politi og anklagemyndighed i deres indsats mod piratkopiering.
Stk. 4. Erhvervs- og vækstministeren kan fastsætte nærmere regler om enhedens opgaver og organisering m.v.« 2. I § 73 d indsættes som stk. 3:
»Stk. 3. For en skriftlig vejledende udtalelse i henhold til § 61 b, stk. 2, betales 1.500 kr.« 3. Efter § 73 g indsættes i kapitel 11 A:
»§ 73 h.
Patent- og Varemærkestyrelsen kan overføre indtægter fra gebyrer, der er opkrævet i medfør af denne lov, til dækning af omkostninger forbundet med Patent- og Varemærkestyrelsens administration af andre områder under styrelsens ressortområde, hvor der opkræves gebyrer.« § 5 I lov om beskyttelse af halvlederprodukters udformning (topografi), jf. lovbekendtgørelse nr. 105 af 24. januar 2012, foretages følgende ændring:
 1. Efter § 12 b indsættes i kapitel 2 A:
»§ 12 c.
Patent- og Varemærkestyrelsen kan overføre indtægter fra gebyrer, der er opkrævet i medfør af denne lov, til dækning af omkostninger forbundet med Patent- og Varemærkestyrelsens administration af andre områder under styrelsens ressortområde, hvor der opkræves gebyrer.« § 6 I lov nr. 309 af 28. marts 2015 om ændring af varemærkeloven, designloven, patentloven og lov om brugsmodeller foretages følgende ændringer:
 1. §§ 1 og 2, § 3 nr. 1 og 7, og § 4 ophæves.
2. I § 5, stk. 1, udgår », jf. dog stk. 2« 3. § 5, stk. 2, ophæves.
 Stk. 3 bliver herefter stk. 2.
§ 7 Loven træder i kraft den 1. januar 2017.
§ 8 Stk. 1.  Loven gælder ikke for Færøerne og Grønland.
 Stk. 2. Lovens §§ 1-4 kan ved kongelig anordning helt eller delvist sættes i kraft for Færøerne og Grønland med de ændringer, som de færøske og grønlandske forhold tilsiger.
Bemærkninger til lovforslaget Almindelige bemærkninger Indholdsfortegnelse 1. Indledning og baggrund Formålet med lovforslaget er at tilpasse bestemmelserne i lov nr. 309 af 28. marts 2015 om etablering af en særlig håndhævelsesenhed i Patent- og Varemærkestyrelsen af hensyn til statsstøttereglerne.
Det skal fremgå af lovteksten, at håndhævelsesenheden har til opgave at yde vejledning i konkrete sager om piratkopiering, og at vejledningen til virksomheder er forbeholdt små og mellemstore virksomheder.
Denne afgrænsning fremgår ikke af lovteksten i dag.
Med lov nr. 309 af 28. marts 2015 om ændring af varemærkeloven, designloven, patentloven og lov om brugsmodeller blev der skabt hjemmel til etablering af en særlig håndhævelsesenhed i Patent- og Varemærkestyrelsen.
Formålet var at styrke indsatsen mod piratkopiering ved at samle styrelsens kompetencer og opgaver inden for håndhævelse og piratkopiering i en særlig enhed, der kan fungere som kontaktpunkt (hotline) til gavn for navnlig forbrugere og små og mellemstore virksomheder.
 Baggrunden for loven er den tidligere regerings vækstplan "Danmark i arbejde - vækstplan for kreative erhverv og design" fra 2013, der indeholder initiativer om bedre beskyttelse og udnyttelse af immaterielle rettigheder, herunder styrkelse af behandlingen af sager om piratkopiering.
Enheden er endnu ikke etableret.
Den opgave, som består i vejledning i konkrete sager om piratkopiering, blev forhåndsanmeldt til Europa-Kommissionen for at sikre, at den var forenelig med statsstøttereglerne.
Europa-Kommissionen har tilkendegivet, at kriterierne for at give forenelig statsstøtte kun er opfyldt, hvis vejledningen i konkrete sager om piratkopiering er forbeholdt forbrugere og små og mellemstore virksomheder.
For at være forenelig med EUs statsstøtteregler er det bl.a. en forudsætning, at støtten korrigerer for en konstateret markedsfejl.
Europa-Kommissionen har vurderet, at der foreligger en markedsfejl for så vidt angår små og mellemstore virksomheder, hvorimod det vurderes, at store virksomheder kan forventes at have ressourcer, der giver mulighed for at håndtere sager om piratkopiering.
Der henvises i øvrigt til punkt 2.2 nedenfor.
Enhedens vejledning i konkrete sager om piratkopiering vil blive iværksat under forordningen om de minimis-støtte til virksomheder, der udfører tjenesteydelser af almindelig økonomisk interesse (de minimis-SGEI-ordningen), jf.
Kommissionens Forordning (EU) Nr. 360/12 af 25. april 2012. Denne vejledning vil derfor være forbeholdt forbrugere og små og mellemstore virksomheder.
Der henvises i øvrigt til punkt 2.2 nedenfor.
 Da bestemmelserne om etablering af en håndhævelsesenhed i lov nr. 309 fra 2015 ikke er trådt i kraft, vil en justering af bestemmelserne af lovtekniske grunde omfatte hele bestemmelsen om etablering af en særlig håndhævelsesenhed.
Lovforslaget har endvidere til formål at skabe materiel hjemmel til, at Patent- og Varemærkestyrelsen kan overføre gebyrindtægter fra et område til dækning af omkostninger forbundet med andre områder inden for styrelsens ressortområde, hvor der opkræves gebyrer.
Baggrunden herfor er, at Erhvervs- og Vækstministeriet vurderer, at det er hensigtsmæssigt, at der bliver etableret en klar materiel hjemmel til, at varierende over- og underskud inden for styrelsens enkelte rettighedsområder vil kunne udlignes gennem overførsel af midler mellem områderne.
 I forhold til Patent- og Varemærkestyrelsens gebyrer bemærkes det, at styrelsen ikke har pris- og lønreguleret disse siden 2002. Erhvervs- og Vækstministeriet vil løbende, og i dialog med Finansministeriet, gennemgå Patent- og Varemærkestyrelsens gebyrer med henblik på at sikre en hensigtsmæssig gebyrstruktur, herunder etablere en fremadrettet effektiviseringsmodel.
Lovforslaget indeholder enslydende bestemmelser i varemærkeloven, designloven, patentloven og lov om brugsmodeller om etablering af en særlig enhed, der varetager opgaver vedrørende håndhævelse og piratkopiering.
Forslaget indeholder ligeledes enslydende bestemmelser i disse love og i lov om beskyttelse af halvlederprodukters udformning (topografi) om adgangen til overførsel af gebyrindtægter mellem de enkelte områder under styrelsens ressortområde, hvor der opkræves gebyrer.
2. Etablering af en særlig enhed om håndhævelse og piratkopiering 2.1. Gældende ret Patent- og Varemærkestyrelsen behandler blandt andet ansøgninger om rettigheder i form af varemærker, design, patenter og brugsmodeller med gyldighed i Danmark.
Styrelsens arbejde med håndhævelse af udstedte rettigheder varetages i dag i forbindelse med styrelsens øvrige opgaver, herunder rettighedsudstedelse og politisk arbejde.
Styrelsen vejleder generelt om håndhævelse af sådanne rettigheder som led i styrelsens almindelige vejledningspligt, men styrelsen har ikke beføjelser til at give konkret vejledning i konkrete sager om piratkopiering.
Ved lov nr. 309 af 28. marts 2015 blev der skabt hjemmel til etablering af en særlig håndhævelsesenhed i Patent- og Varemærkestyrelsen, hvor opgaver og kompetencer vedrørende håndhævelse og piratkopiering blev samlet.
Enheden fik beføjelser til at vejlede i konkrete sager om piratkopiering, herunder til at afgive en skriftlig vejledende udtalelse.
Formålet med etableringen af en sådan enhed med de nævnte beføjelser var at styrke indsatsen mod piratkopiering.
Bestemmelserne om etablering af en håndhævelsesenhed i lov nr. 309 af 28. marts 2015 er ikke trådt i kraft.
2.2. Erhvervs- og Vækstministeriets overvejelser Krænkelser i form af piratkopiering er et stigende problem til skade for både forbrugerne, rettighedshaverne og samfundsøkonomien og er ofte forankret i grov og organiseret kriminalitet.
Danmark er konkurrencedygtig på viden, teknologi og kreative idéer, og piratkopiering kan reducere virksomhedernes incitament til innovation og videreudvikling, hvilket influerer negativt på samfundsøkonomien.
Endvidere overholder piratkopierede produkter typisk ikke diverse produktkrav i lovgivning m.v.
Det kan derfor være forbundet med sikkerhedsmæssige og sundhedsmæssige risici at benytte sådanne produkter.
Ligeledes indebærer forfalskninger af produkter og varemærker, at forbrugernes tillid til de originale produkter svækkes.
Bestemmelserne om straf i varemærkeloven, designloven, patentloven og lov om brugsmodeller blev skærpet pr. 1. januar 2009 som led i en samlet styrket indsats mod piratkopiering.
Samtidig blev Ministeriernes netværk mod IPR-krænkelser etableret.
IPR er en forkortelse for Intellectual Property Rights.
Netværket er et tværministerielt netværk, der skal styrke myndighedernes samarbejde om at bekæmpe piratkopiering.
Patent- og Varemærkestyrelsen har sekretariatsfunktionen for dette netværk.
Netværket har en meget besøgt hjemmeside, www.stoppiratkopiering.dk, der indeholder informationer om lovgivning, nyheder osv., ligesom hjemmesiden indeholder en række vejledninger til forbrugere og virksomheder samt en domssamling over relevante strafferetlige domme, som løbende ajourføres.
Hjemmesiden opererer med tre forskellige, opdelte målgrupper: Forbrugere, virksomheder og myndigheder.
Netværket er ikke operationelt, men nogle af de involverede myndigheder samarbejder om kontrolaktioner.
Det drejer sig blandt andet om SKAT, lægemiddelmyndigheder, fødevaremyndigheder og politi.
I den forbindelse stiller Patent- og Varemærkestyrelsen sin særlige ekspertise til rådighed.
Den daværende regering offentliggjorde i februar 2013 vækstplanen "Danmark i arbejde - vækstplan for kreative erhverv og design" med henblik på at udbygge de danske styrkepositioner og særligt styrke vækst og beskæftigelse på de områder, hvor den globale efterspørgsel skaber nye muligheder for danske virksomheder.
Vækstplanen indeholder et kapitel om "Bedre beskyttelse og kommerciel udnyttelse af IPR". Dette omfatter blandt andet en beskrivelse af politiets og anklagemyndighedens behandling af sager om krænkelse af immaterielle rettigheder, hvoraf fremgår, at Statsadvokaten for Særlig Økonomisk og International Kriminalitet (SØIK) har en koordinerende rolle i forhold til behandlingen af disse sager.
Der oplyses ligeledes om fremtidige initiativer, som skal optimere myndighedens arbejde med sagerne.
I fortsættelse af vækstplanen tog Rigsadvokaten den 10. juli 2013 en række initiativer til styrkelse af den strafferetlige indsats mod piratkopiering.
Det indgik heri, at SØIK fremtidigt skulle efterforske og retsforfølge væsentligt flere sager end hidtil, at SØIK skulle yde efterforskningsmæssig og juridisk bistand til politikredsene, og at der skulle udpeges en kontaktperson i politikredsene.
Rigsadvokaten har i maj 2015 suppleret med yderligere tiltag på området.
I tillæg til SØIK's arbejde med piratkopiering indeholder vækstplanen "Danmark i arbejde - vækstplan for kreative erhverv og design" et initiativ, der har til formål at styrke behandlingen af sager om piratkopiering yderligere.
Ifølge initiativet skal der i Patent- og Varemærkestyrelsen oprettes "en særskilt IPR-enhed, som kan vejlede, og hvor rettighedshavere, borgere og myndigheder vil kunne henvende sig med konkrete sager vedrørende piratkopiering af industrielle ejendomsrettigheder." IPR-enheden benævnes i dette lovforslag en særlig enhed om håndhævelse og piratkopiering.
På grundlag af dette initiativ i vækstplanen blev der ved lov nr. 309 af 28. marts 2015 skabt hjemmel til etablering af en særlig håndhævelsesenhed i Patent- og Varemærkestyrelsen med beføjelser til at vejlede i konkrete sager om piratkopiering.
Bestemmelserne er endnu ikke trådt i kraft.
Ordningen, der omfatter vejledning i konkrete sager om piratkopiering, er blevet prænotificeret til Europa-Kommissionen for at sikre, at ordningen er forenelig med statsstøttereglerne.
For at statsstøtte er forenelig med TEUF art. 107, stk. 3, er det bl.a. en forudsætning, at støtten forsøger at råde bod på en konstateret markedsfejl.
Støtten skal i den konkrete situation være et velbegrundet middel til at afhjælpe markedsfejlen.
Europa-Kommissionen har vurderet, at der i relation til virksomheder alene foreligger en markedsfejl for så vidt angår små og mellemstore virksomheder, idet disse typisk ikke har de nødvendige ressourcer til rådighed, der gør dem i stand til effektivt at håndhæve deres rettigheder.
Store virksomheder forventes derimod at have ressourcer, der giver mulighed for at håndtere sager om piratkopiering.
På baggrund af denne konstaterede markedsfejl pålægges den særlige enhed at yde vejledning til forbrugere og små og mellemstore virksomheder i konkrete sager om piratkopiering.
På grundlag af drøftelser med Europa-Kommissionen iværksættes ordningen under forordning 360/2012 af 25. april 2012 om de minimis-støtte ydet til virksomheder, der udfører tjenesteydelser af almindelig økonomisk interesse (de minimis-SGEI-ordningen). Støtte, der opfylder betingelserne i denne forordning, anses ikke for at udgøre statsstøtte i traktatens forstand og er ikke omfattet af anmeldelsespligten til Europa-Kommissionen.
Bestemmelserne om etablering af en særlig enhed i Patent- og Varemærkestyrelsen skal derfor præciseres, således at det af lovteksten fremgår, at enheden har til opgave at yde vejledning til forbrugere og små og mellemstore virksomheder i konkrete sager om piratkopiering.
En netop offentliggjort rapport "Intellectual Property (IP) SME Scoreboard 2016" fra Den Europæiske Unions Kontor for Intellektuel Ejendomsret (EUIPO) viser, at 12 pct. af små og mellemstore europæiske virksomheder ikke reagerer i forhold til krænkeren, når de oplever kopiering af deres produkter.
For så vidt angår danske virksomheder er tallet 5 pct.
Endvidere viser rapporten, at mange små og mellemstore virksomheder ikke beskytter deres innovationer på grund af manglende kendskab til registreringssystemerne, omkostninger ved registrering samt kompleksitet og omkostninger forbundet med krænkelsessager.
Det er forventningen, at etableringen af en særlig enhed om håndhævelse og piratkopiering i Patent- og Varemærkestyrelsen vil kunne bidrage til, at små og mellemstore virksomheder bliver bedre rustede til at værne om deres immaterielle rettigheder og reagere på piratkopiering.
2.3. Den foreslåede ordning Med forslaget vil hjemlen for etablering af en særlig enhed om håndhævelse og piratkopiering i Patent- og Varemærkestyrelsen blive justeret, således at det fremgår af lovteksten, at enheden har til opgave at yde vejledning til forbrugere og små og mellemstore virksomheder i konkrete sager om piratkopiering.
Lovforslaget skal gøre enhedens vejledning i konkrete sager forenelig med de minimis-SGEI-ordningen.
Da reglerne om en håndhævelsesenhed ikke er trådt i kraft, omfatter det foreliggende lovforslag af lovtekniske grunde et samlet forslag om etablering af en sådan enhed.
Det er en forudsætning for udmøntningen af initiativet i vækstplanen om etablering af en særlig enhed om håndhævelse og piratkopiering i Patent- og Varemærkestyrelsen, at der ikke hersker tvivl om det hjemmelsmæssige grundlag herfor.
Patent- og Varemærkestyrelsen kan i dag yde generel vejledning om håndhævelse af udstedte rettigheder, herunder om piratkopiering, i henhold til den almindelige vejledningspligt, men har ikke beføjelser til at give konkret vejledning i konkrete sager om piratkopiering.
Det foreslås derfor, at der i de relevante love inden for Patent- og Varemærkestyrelsens ressort indsættes en bestemmelse, der indeholder klar hjemmel til etablering af en særskilt enhed i Patent- og Varemærkestyrelsen med disse beføjelser.
Enheden skal varetage Patent- og Varemærkestyrelsens opgaver vedrørende håndhævelse og piratkopiering og fungere som hotline.
Begrebet piratkopiering benyttes i dette lovforslag som fælles betegnelse for piratkopiering og varemærkeforfalskning, hvor piratkopiering dækker den situation, at der foretages ulovlig kopiering af andres produkter, der er beskyttet af immaterielle rettigheder, mens varemærkeforfalskning omfatter ulovlig kopiering af andres varemærker.
I forhold til varemærker og design omfatter begrebet kopi identiske eller næsten identiske varemærker eller design.
For så vidt angår patenter og brugsmodeller omfatter begrebet kopi identiske produkter i forhold til patent- eller brugsmodelkravene.
I Patent- og Varemærkestyrelsen vil en samling af opgaverne om håndhævelse og piratkopiering i en særskilt enhed styrke kompetenceopbygning og effektivitet.
Patent- og Varemærkestyrelsen varetager i dag en række opgaver, som overordnet har til formål at styrke håndhævelsesindsatsen og bekæmpe piratkopiering.
Det drejer sig blandt andet om sekretariatsfunktionen for Ministeriernes netværk mod IPR-krænkelser, deltagelse i Det Europæiske Observationscenter for Krænkelser af Intellektuelle Ejendomsrettigheder nedsat i EU-regi, nationalt og internationalt politisk arbejde om håndhævelse og piratkopiering samt deltagelse i internationale samarbejdsfora herom.
En samling af styrelsens opgaver om håndhævelse og piratkopiering i en særlig enhed vil skabe gode rammer for en sammenhængende og kompetent indsats.
 Enheden skal fungere som hotline for forbrugere, virksomheder og myndigheder og vil kunne vejlede og informere generelt om håndhævelse og piratkopiering som led i Patent- og Varemærkestyrelsens almindelige vejledningspligt, således som styrelsen hidtil har gjort.
Med lovforslaget får enheden til opgave at vejlede i videre omfang, end hvad der følger af myndighedens almindelige vejledningspligt, for så vidt angår konkrete sager om piratkopiering.
Lovforslaget lægger op til, at enheden ved henvendelser om konkrete sager om piratkopiering vil kunne vejlede om, hvorvidt der i den konkrete situation kan foreligge en krænkelse i form af piratkopiering, samt oplyse om den pågældendes handlemuligheder, såfremt denne ønsker at forfølge sagen.
Det er forventningen, at denne første vejledning vil understøtte, at flere vælger aktivt at forfølge deres rettigheder, hvilket forventes at føre til flere sager hos rådgiverbranchen og politi og anklagemyndighed.
Den foreslåede ordning omfatter alene håndhævelse og piratkopiering i forhold til de love, som Patent- og Varemærkestyrelsen administrerer.
Der forventes hovedsageligt sager inden for varemærke- og designområdet, idet piratkopiering hyppigst forekommer inden for disse områder.
 Såfremt forbrugeren eller virksomheden ønsker at modtage enhedens vejledning om en konkret sag om piratkopiering skriftligt, kan enheden mod et gebyr afgive en skriftlig vejledende udtalelse.
Enhedens vejledning i konkrete sager om piratkopiering vil være baseret på brugerens oplysninger samt resultatet af enhedens søgning efter relevante registrerede rettigheder.
Endvidere vil vejledningen omfatte enhedens konklusion om, hvorvidt der på dette grundlag kan foreligge en krænkelse i form af piratkopiering.
Vejledningen, herunder den skriftlige vejledende udtalelse, vil også indeholde nærmere oplysninger om grundlaget og rammerne for vejledningen, herunder at vejledningen alene er baseret på brugerens oplysninger, at enheden ikke har foretaget en undersøgelse af sagens faktiske omstændigheder, at der alene er tale om vejledning, der ikke kan danne grundlag for rådgiveransvar, at vejledningen ikke udgør en afgørelse, at afgørelsen af, om der foreligger en krænkelse, henhører under domstolene, samt at enheden alene behandler krænkelsessager, hvor der er tale om identiske eller næsten identiske varemærker eller produkter.
Enheden vil alene vejlede om piratkopiering i forhold til registrerede rettigheder med gyldighed i Danmark, og enheden vil i den forbindelse ikke tage stilling til en rettigheds gyldighed.
Enheden vejleder ikke i tilfælde, hvor der allerede er anlagt sag ved domstolene om samme tvist, eller i tilfælde hvor enheden vurderer, at vejledningen vil ligge uden for ordningens formål.
Enhedens vejledning er ikke bindende for politi og anklagemyndighed eller andre myndigheder.
Det vil fortsat være politiet og anklagemyndigheden, der vurderer, om der er grundlag for at iværksætte efterforskning eller rejse tiltale i en sag.
Enhedens vejledning udgør ikke en afgørelse.
Kompetencen til at træffe afgørelse i sager om krænkelser, herunder om piratkopiering, henhører under domstolene.
 Det fastsatte gebyr for en skriftlig vejledende udtalelse har til formål at hindre uhensigtsmæssig brug af ordningen og dækker ikke styrelsens forventede omkostninger.
Enhedens vejledning til virksomheder i konkrete sager om piratkopiering er forbeholdt små og mellemstore virksomheder.
Det skyldes hensynet til statsstøttereglerne, jf. nærmere under punkt. 2.2 ovenfor.
I dette lovforslag defineres små og mellemstore virksomheder i overensstemmelse med den til enhver tid gældende definition i Europa-Kommissionens statsstøtteregler.
Den gældende definition fremgår af Kommissionens henstilling nr. 361 af 6. maj 2003 om definitionen af mikrovirksomheder, små og mellemstore virksomheder og Kommissionens forordning (EU) nr. 651 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108. Af bilag I til denne forordning, art. 2, nr. 1, fremgår, at "kategorien mikrovirksomheder, små og mellemstore virksomheder (SMV'er) omfatter virksomheder, som beskæftiger under 250 personer, og som har en årlig omsætning på højst 50 mio.
EUR og/eller en samlet årlig balance på højst 43 mio.
EUR." Det styrkede samarbejde mellem Patent- og Varemærkestyrelsen og politiet og anklagemyndigheden (i praksis i første række SØIK) mod piratkopiering forventes at kunne bidrage til en effektiv udnyttelse af de to myndigheders særlige ekspertise i forbindelse med sager m.v. om piratkopiering.
Samarbejdet med SØIK om piratkopiering vil blive varetaget af den særlige enhed.
Det fremgår derfor af den foreslåede bestemmelse om etablering af en sådan enhed, at enheden bistår politiet og anklagemyndigheden i indsatsen mod piratkopiering.
Politi og anklagemyndighed samarbejder med og modtager bistand fra mange forskellige offentlige myndigheder, f.eks. i forbindelse med straffesager på særlovsområder.
Når det f.eks. i forslaget til § 45 b, stk. 3, i varemærkeloven er fastsat, at den særlige enhed bistår politi og anklagemyndighed i deres indsats mod piratkopiering, er det således ikke retligt nødvendigt.
Bestemmelsen er alene medtaget med det formål at beskrive enhedens opgaver fyldestgørende.
Patent- og Varemærkestyrelsen samarbejder også med andre myndigheder om piratkopiering.
Enheden kan eksempelvis bistå med ekspertise og søgekompetencer, når myndigheder under kontrolbesøg i henhold til deres lovgivning finder produkter, som formodes at være piratkopierede.
 Lovforslaget indeholder en bemyndigelsesbestemmelse, således at de nærmere bestemmelser om enhedens opgaver, organisering, finansiering, vejledning i konkrete sager m.v. kan fastsættes administrativt.
 Enhedens virksomhed er omfattet af lov om offentlighed i forvaltningen og vil blive administreret i overensstemmelse med persondataloven.
 Lovforslagets kapiteloverskrift Særlig enhed om håndhævelse og piratkopiering udgør ikke enhedens navn, men beskriver kort enhedens opgaver.
3. Behandling af Patent- og Varemærkestyrelsens gebyrer 3.1. Gældende ret Patent- og Varemærkestyrelsen er en statsvirksomhed med en nettobevilling på Finansloven på kr. 0. Styrelsen er således fuldt finansieret af styrelsens brugere.
Styrelsen udsteder blandt andet rettigheder i form af varemærker, design, patenter og brugsmodeller.
Hver af disse rettighedstyper er reguleret i en særskilt lov, det vil sige eksempelvis i varemærkeloven og patentloven.
Der skal betales gebyrer for styrelsens sagsbehandling, der blandt andet omfatter behandling af ansøgninger om rettigheder, prøvning af udstedte rettigheders gyldighed, indsigelser mod udstedte rettigheder samt fornyelse af rettighederne.
Gebyrerne finansierer ligeledes omkostninger forbundet med øvrige funktioner i Patent- og Varemærkestyrelsen.
Disse gebyrer er fastsat ved lov, jf. nedenfor.
Dog er gebyrerne for Patent- og Varemærkestyrelsens behandling af ansøgninger om kommunevåben og -segl samt rederiers skorstensmærker og kontorflag fastsat i bekendtgørelser udstedt med hjemmel i lov om kommunernes styrelse henholdsvis søloven.
Ved lov nr. 1370 af 28. december 2011 blev de enkelte gebyrer for Patent- og Varemærkestyrelsens sagsbehandling fastsat direkte i de love, der regulerer styrelsens sagsbehandling.
Disse gebyrer henhører herefter under punkt 2.3.1.1 i Finansministeriets budgetvejledning.
Punkt 2.3.1.1 omfatter gebyrer fastsat ved lov og giver mulighed for, at en indtægt kan overstige de omkostninger, der er forbundet med det pågældende gebyrbelagte område.
Gebyrerne for Patent- og Varemærkestyrelsens sagsbehandling bliver i vidt omfang fastsat ud fra politiske og konkurrencemæssige hensyn og følger såvel europæiske som internationale strukturer.
Det indgår blandt andet heri, at ansøgningsgebyrerne skal være relativt lave, fordi man ønsker at øge incitamentet til innovation og beskyttelse af virksomhedernes immaterielle aktiver, eksempelvis deres opfindelser, navn, logo eller design.
Gebyrerne for at fastholde rettighederne i længere tid (fornyelsesgebyrer, årsgebyrer) er derimod relativt højere i forhold til omkostningerne.
Endvidere er styrelsen i en konkurrencesituation i forhold til regionale og internationale rettighedsudstedende organisationer, hvilket gebyrerne også skal tage højde for.
3.2. Erhvervs- og Vækstministeriets overvejelser Det økonomiske resultat for de enkelte rettighedsområder, som Patent- og Varemærkestyrelsen administrerer i henhold til lovgivningen herom, eksempelvis varemærkeloven og patentloven, ændrer sig afhængigt af mange faktorer, herunder omsætning, effektiviseringer, nye digitale sagsbehandlingsværktøjer samt ændringer på regionalt og internationalt niveau.
De enkelte rettighedsområder har således varierende perioder med overskud henholdsvis underskud.
Mange virksomheder benytter en kombination af flere rettighedstyper.
Det skyldes, at de fire rettighedstyper patent, brugsmodel, varemærke og design beskytter forskellige dele af en virksomheds aktiviteter og forretning.
Eksempelvis vil det være relevant at beskytte en mobiltelefon gennem både et patent (de tekniske elementer), et varemærke (navn og logo) og et design (udformningen). Virksomhederne kombinerer således ofte flere rettighedstyper i et strategisk samspil for at understøtte deres forretning.
De vil derfor i mange tilfælde benytte både rettighedsområder, hvor gebyrindtægterne i perioder giver overskud i forhold til sagsbehandlingsomkostningerne og rettighedsområder, hvor gebyrindtægterne i perioder giver underskud.
Da styrelsens gebyrer, som det fremgår af punkt 3.1 ovenfor, ikke blot kan fastsættes på grundlag af omkostninger og endvidere ikke kan ændres smidigt gennem løbende tilpasninger, fordi de er fastsat ved lov, er der behov for, at udsving i resultaterne på de enkelte rettighedsområder kan udlignes gennem overførsel af midler mellem områderne.
For at opretholde konsistente og konkurrencedygtige gebyrer for Patent- og Varemærkestyrelsens rettighedsprodukter foreslås det derfor, at der etableres klar hjemmel til, at styrelsen kan overføre gebyrindtægter fra myndighedsopgaver på et rettighedsområde til dækning af omkostninger forbundet med myndighedsopgaver på øvrige rettighedsområder under styrelsens ressortområde.
 Patent- og Varemærkestyrelsen vil hvert 5. år foretage en efterkalkulation af styrelsens gebyrer.
3.3. Den foreslåede ordning Med lovforslaget bliver der i de love, som indeholder bestemmelser om betaling af gebyrer, det vil sige i varemærkeloven, designloven, patentloven, lov om brugsmodeller og lov om beskyttelse af halvlederprodukters udformning (topografi), indsat enslydende bestemmelser om, at Patent- og Varemærkestyrelsen kan overføre gebyrindtægter fra et område til dækning af omkostninger forbundet med andre områder inden for styrelsens ressortområde, hvor der opkræves gebyrer.
Gebyrer for behandling af ansøgninger om fællesmærker opkræves med hjemmel i varemærkeloven, idet fællesmærkeloven indeholder en henvisning til gebyrbestemmelserne i varemærkeloven.
Lovforslaget omfatter derfor ikke en ændring af fællesmærkeloven.
4. Økonomiske og administrative konsekvenser for det offentlige De økonomiske og administrative meromkostninger ved etablering og drift af en håndhævelsesenhed skønnes at udgøre 0,6 mio. kr. årligt.
Udgifterne hertil vil blive afholdt inden for Patent- og Varemærkestyrelsens eksisterende rammer og ved gebyret på 1.500 kr. for en skriftlig vejledende udtalelse, der foreslås indført med lovforslaget.
Endvidere er der mulighed for, at enheden kan opnå bidrag til finansieringen fra EUs kontor for intellektuel ejendomsret (EUIPO) i form af midler til medlemslandene, dedikeret til blandt andet håndhævelse.
 Forslaget har ikke konsekvenser for regioner og kommuner.
 5. Økonomiske og administrative konsekvenser for erhvervslivet m.v.
Erhvervsstyrelsens Team Effektiv Regulering (TER) vurderer, at lovforslaget medfører administrative konsekvenser under 4 mio. kr. årligt for erhvervslivet.
De bliver derfor ikke kvantificeret yderligere.
6. Administrative konsekvenser for borgerne Forslaget har ikke administrative konsekvenser for borgerne.
7. Miljømæssige konsekvenser Forslaget har ikke miljømæssige konsekvenser.
8. Forholdet til EU-retten Forslaget er ikke udtryk for implementering af EU-regulering.
 9. Hørte myndigheder og organisationer m.v.
Et udkast til lovforslag har i perioden 15. juni - 1. august 2016 været sendt i høring hos følgende myndigheder og organisationer m.v.: ADIPA, Advokatsamfundet, Awapatent, Bech-Bruun Advokatfirma, Budde Schou A/S, Chas.
Hude A/S, Copenhagen Business School (CBS), Danmarks Tekniske Universitet, Dansk Erhverv, Dansk Forening for Industriens Patent- og Varemærkespecialister (DIP), Dansk Forening til Bekæmpelse af Produktpirateri, Dansk Industri, Dansk Opfinderforening, Danske Advokater, Departementet for Erhverv, Arbejdsmarked og Handel, Grønland, Ferring Lægemidler A/S, Ferrosan A/S, FLSmidth, Foreningen Industriel Retsbeskyttelse, GN Store Nord A/S, Gorrissen Federspiel Kierkegaard, H.
Lundbeck A/S, Haldor Topsøe A/S, Handelshøjskolen  Århus Universitet, Horten Advokataktieselskab, Høiberg A/S, Håndværksrådet, Ingeniørforeningen i Danmark, Inspicos A/S, Kromann Reumert, København Universitet  Det Juridiske Fakultet, Larsen & Birkeholm A/S, LEO Pharma Nordic, Lett Advokatfirma, Lind Cadovius Advokataktieselskab, Lægemiddelindustriforeningen (LIF), Løje, Arnesen & Meedom Advokatpartnerselskab, MAQS Law Firm, Novo Nordisk A/S, Novozymes A/S, Opfinderforeningen.dk, Patent Nord ApS, Patentgruppen, Plesner, Plougmann & Vingtoft A/S, Syddansk Universitet, Sø- og Handelsretten, Teknologisk Institut, Udenrigs- og Erhvervsministeriet, Færøerne, Udvalget til Beskyttelse af Videnskabeligt Arbejde, Zacco Danmark, Ålborg Universitet, Århus Universitet.
 Det udsendte udkast omfatter ikke de foreslåede bevillings- og regnskabstekniske bestemmelser, som er omfattet af lovforslagets punkt 3. Det skyldes, at Erhvervs- og Vækstministeriet i forbindelse med høringen blev opmærksom på, at disse ændringer skulle indgå i det aktuelle lovforslag.
10. Sammenfattende skema Bemærkninger til lovforslagets enkelte bestemmelser Til § 1 Til nr. 1 Med den foreslåede bestemmelse i stk. 1 bliver der oprettet en særlig enhed i Patent- og Varemærkestyrelsen, som varetager styrelsens opgaver om håndhævelse og piratkopiering, herunder sekretariatsfunktionen for Ministeriernes netværk mod IPR-krænkelser og deltagelse i Det Europæiske Observationscenter for Krænkelser af Intellektuelle Ejendomsrettigheder nedsat i EU-regi.
Enheden får funktion som en hotline, hvor forbrugere, virksomheder og myndigheder kan henvende sig og modtage information og vejledning om håndhævelse og piratkopiering generelt i overensstemmelse med styrelsens almindelige vejledningspligt.
Det fremgår af bestemmelsens stk. 2, at enheden endvidere vil kunne vejlede forbrugere og små og mellemstore virksomheder i forbindelse med konkrete sager om piratkopiering, ligesom enheden mod betaling af et gebyr vil kunne afgive en skriftlig vejledende udtalelse.
Med denne bestemmelse får enheden beføjelser til at vejlede i videre omfang, end hvad der følger af myndighedernes almindelige vejledningspligt.
Ved henvendelser om konkrete sager om piratkopiering vil enheden kunne vejlede om, hvorvidt der i den konkrete situation kan foreligge en krænkelse i form af piratkopiering, samt oplyse om den pågældendes handlemuligheder, såfremt denne ønsker at forfølge sagen.
Enhedens vejledning i konkrete sager om piratkopiering vil være baseret på brugerens oplysninger samt resultatet af enhedens søgning efter relevante registrerede rettigheder.
Endvidere vil vejledningen omfatte enhedens konklusion om, hvorvidt der på dette grundlag kan foreligge en krænkelse i form af piratkopiering.
 Vejledningen, herunder den skriftlige vejledende udtalelse, vil også indeholde nærmere oplysninger om grundlaget og rammerne for vejledningen, herunder at vejledningen alene er baseret på brugerens oplysninger, at enheden ikke har foretaget en undersøgelse af sagens faktiske omstændigheder, at der alene er tale om vejledning, som ikke kan danne grundlag for rådgiveransvar, at vejledningen ikke udgør en afgørelse, at afgørelsen af, om der foreligger en krænkelse, henhører under domstolene, samt at enheden alene behandler krænkelsessager, hvor der er tale om identiske eller næsten identiske varemærker eller produkter.
Enheden vil alene vejlede om piratkopiering i forhold til registrerede rettigheder med gyldighed i Danmark, og enheden vil i den forbindelse ikke tage stilling til en rettigheds gyldighed.
Enheden vejleder ikke i tilfælde, hvor der allerede er anlagt sag ved domstolene om samme tvist.
Brugeren vil blive informeret om dette.
Enheden afviser at vejlede om en sag, hvis enheden vurderer, at vejledningen ligger uden for ordningens formål.
 Enheden vil også kunne bistå i forbindelse med brugerens indgivelse af en politianmeldelse.
Små og mellemstore virksomheder defineres i overensstemmelse med den til enhver tid gældende definition i Europa-Kommissionens statsstøtteregler.
Den gældende definition fremgår af Kommissionens henstilling nr. 361 af 6. maj 2003 om definitionen af mikrovirksomheder, små og mellemstore virksomheder og Kommissionens forordning (EU) nr. 651 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108. Af bilag I til denne forordning, art. 2, nr. 1, fremgår, at "kategorien mikrovirksomheder, små og mellemstore virksomheder (SMV'er) omfatter virksomheder, som beskæftiger under 250 personer, og som har en årlig omsætning på højst 50 mio.
EUR og/eller en samlet årlig balance på højst 43 mio.
EUR." Det er intentionen, at Patent- og Varemærkestyrelsen i videre omfang bidrager med sin særlige ekspertise til belysning af de sager m.v. om piratkopiering, som SØIK arbejder med.
Denne opgave skal varetages af den nye enhed.
Det fremgår derfor af stk. 3 i den foreslåede bestemmelse, at enheden bistår politi og anklagemyndighed i arbejdet med bekæmpelse af piratkopiering.
Bestemmelsen er medtaget med det formål at beskrive enhedens opgaver fyldestgørende.
Den foreslåede bestemmelse i stk. 4 indeholder en bemyndigelsesbestemmelse.
Inden for denne bemyndigelse kan ministeren bl.a. fastsætte regler om enhedens opgaver og organisering.
Dette kan blandt andet omfatte enhedens vejledning i konkrete sager om piratkopiering og administrationen af denne ordning i henhold til Europa-Kommissionens forordning om tjenesteydelser af almindelig økonomisk interesse (de minimis-SGEI-ordningen).
 Baggrunden for bestemmelsen om etablering af en håndhævelsesenhed er et initiativ i den tidligere regerings vækstplan "Danmark i arbejde  vækstplan for kreative erhverv og design", der har til formål at styrke indsatsen mod piratkopiering.
 Der henvises i øvrigt til punkt 2 i lovforslagets almindelige bemærkninger.
Til nr. 2 I den foreslåede bestemmelse fastsættes gebyret for en skriftlig vejledende udtalelse i henhold til § 45 b, stk. 2. Gebyret er fastsat med henblik på at hindre uhensigtsmæssig brug af ordningen.
Til nr. 3 Den foreslåede bestemmelse udgør hjemmel til, at der kan overføres indtægter fra gebyrer, der er opkrævet i medfør af varemærkeloven samt fællesmærkeloven jf. varemærkeloven, til dækning af omkostninger forbundet med myndighedsopgaver på øvrige rettighedsområder under styrelsens ressortområde.
Patent- og Varemærkestyrelsen er en fuldt ud brugerfinansieret statsvirksomhed og behandler blandt andet ansøgninger om rettigheder i form af varemærker, design, patenter og brugsmodeller.
Hver enkelt rettighedstype er reguleret i en særlig lov, eksempelvis varemærkeloven og patentloven.
Der skal betales gebyr for Patent- og Varemærkestyrelsens sagsbehandling, og disse gebyrer er fastsat direkte i varemærkeloven, patentloven m.v. samt i enkelte særlige bekendtgørelser.
Det økonomiske resultat for de enkelte rettighedsområder, som Patent- og Varemærkestyrelsen administrerer i henhold til lovgivningen herom, ændrer sig afhængigt af mange faktorer, herunder omsætning, effektiviseringer, nye digitale sagsbehandlingsværktøjer samt ændringer på regionalt og internationalt niveau.
De enkelte områder har således varierende perioder med overskud henholdsvis underskud.
Gebyrerne for styrelsens sagsbehandling er i vidt omfang fastsat på grundlag af politiske og konkurrencemæssige hensyn og følger såvel europæiske som internationale strukturer.
Gebyrerne er endvidere fastsat ved lov og kan således ikke smidigt ændres.
Der er derfor behov for, at varierende over- og underskud kan udlignes gennem overførsel af gebyrindtægter fra myndighedsopgaver på et rettighedsområde til dækning af omkostninger forbundet med myndighedsopgaver på øvrige rettighedsområder under styrelsens ressortområde.
 Der henvises i øvrigt til punkt 3 i lovforslagets almindelige bemærkninger.
Til § 2 Til nr. 1 Med den foreslåede bestemmelse i stk. 1 bliver der oprettet en særlig enhed i Patent- og Varemærkestyrelsen, som varetager styrelsens opgaver om håndhævelse og piratkopiering, herunder sekretariatsfunktionen for Ministeriernes netværk mod IPR-krænkelser og deltagelse i Det Europæiske Observationscenter for Krænkelser af Intellektuelle Ejendomsrettigheder nedsat i EU-regi.
Enheden får funktion som en hotline, hvor forbrugere, virksomheder og myndigheder kan henvende sig og modtage information og vejledning om håndhævelse og piratkopiering generelt i overensstemmelse med styrelsens almindelige vejledningspligt.
Det fremgår af bestemmelsens stk. 2, at enheden endvidere vil kunne vejlede forbrugere og små og mellemstore virksomheder i forbindelse med konkrete sager om piratkopiering, ligesom enheden mod betaling af et gebyr vil kunne afgive en skriftlig vejledende udtalelse.
Med denne bestemmelse får enheden beføjelser til at vejlede i videre omfang, end hvad der følger af myndighedernes almindelige vejledningspligt.
Ved henvendelser om konkrete sager om piratkopiering vil enheden kunne vejlede om, hvorvidt der i den konkrete situation kan foreligge en krænkelse i form af piratkopiering, samt oplyse om den pågældendes handlemuligheder, såfremt denne ønsker at forfølge sagen.
Enhedens vejledning i konkrete sager om piratkopiering vil være baseret på brugerens oplysninger samt resultatet af enhedens søgning efter relevante registrerede rettigheder.
Endvidere vil vejledningen omfatte enhedens konklusion om, hvorvidt der på dette grundlag kan foreligge en krænkelse i form af piratkopiering.
 Vejledningen, herunder den skriftlige vejledende udtalelse, vil også indeholde nærmere oplysninger om grundlaget og rammerne for vejledningen, herunder at vejledningen alene er baseret på brugerens oplysninger, at enheden ikke har foretaget en undersøgelse af sagens faktiske omstændigheder, at der alene er tale om vejledning, som ikke kan danne grundlag for rådgiveransvar, at vejledningen ikke udgør en afgørelse, at afgørelsen af, om der foreligger en krænkelse, henhører under domstolene, samt at enheden alene behandler krænkelsessager, hvor der er tale om identiske eller næsten identiske varemærker eller produkter.
Enheden vil alene vejlede om piratkopiering i forhold til registrerede rettigheder med gyldighed i Danmark, og enheden vil i den forbindelse ikke tage stilling til en rettigheds gyldighed.
Enheden vejleder ikke i tilfælde, hvor der allerede er anlagt sag ved domstolene om samme tvist.
Brugeren vil blive informeret om dette.
Enheden afviser at vejlede om en sag, hvis enheden vurderer, at vejledningen ligger uden for ordningens formål.
 Enheden vil også kunne bistå i forbindelse med brugerens indgivelse af en politianmeldelse.
Små og mellemstore virksomheder defineres i overensstemmelse med den til enhver tid gældende definition i Europa-Kommissionens statsstøtteregler.
Den gældende definition fremgår af Kommissionens henstilling nr. 361 af 6. maj 2003 om definitionen af mikrovirksomheder, små og mellemstore virksomheder og Kommissionens forordning (EU) nr. 651 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108. Af bilag I til denne forordning, art. 2, nr. 1, fremgår, at "kategorien mikrovirksomheder, små og mellemstore virksomheder (SMV'er) omfatter virksomheder, som beskæftiger under 250 personer, og som har en årlig omsætning på højst 50 mio.
EUR og/eller en samlet årlig balance på højst 43 mio.
EUR." Det er intentionen, at Patent- og Varemærkestyrelsen i videre omfang bidrager med sin særlige ekspertise til belysning af de sager m.v. om piratkopiering, som SØIK arbejder med.
Denne opgave skal varetages af den nye enhed.
Det fremgår derfor af stk. 3 i den foreslåede bestemmelse, at enheden bistår politi og anklagemyndighed i arbejdet med bekæmpelse af piratkopiering.
Bestemmelsen er medtaget med det formål at beskrive enhedens opgaver fyldestgørende.
Den foreslåede bestemmelse i stk. 4 indeholder en bemyndigelsesbestemmelse.
Inden for denne bemyndigelse kan ministeren bl.a. fastsætte regler om enhedens opgaver og organisering.
Dette kan blandt andet omfatte enhedens vejledning i konkrete sager om piratkopiering og administrationen af denne ordning i henhold til Europa-Kommissionens forordning om tjenesteydelser af almindelig økonomisk interesse (de minimis-SGEI-ordningen).
 Baggrunden for bestemmelsen om etablering af en håndhævelsesenhed er et initiativ i den tidligere regerings vækstplan "Danmark i arbejde  vækstplan for kreative erhverv og design", der har til formål at styrke indsatsen mod piratkopiering.
 Der henvises i øvrigt til punkt 2 i lovforslagets almindelige bemærkninger.
Til nr. 2 I den foreslåede bestemmelse fastsættes gebyret for en skriftlig vejledende udtalelse i henhold til § 41 b, stk. 2. Gebyret er fastsat med henblik på at hindre uhensigtsmæssig brug af ordningen.
Til nr. 3 Den foreslåede bestemmelse udgør hjemmel til, at der kan overføres indtægter fra gebyrer, der er opkrævet i medfør af designloven, til dækning af omkostninger forbundet med myndighedsopgaver på øvrige rettighedsområder under styrelsens ressortområde.
Patent- og Varemærkestyrelsen er en fuldt ud brugerfinansieret statsvirksomhed og behandler blandt andet ansøgninger om rettigheder i form af varemærker, design, patenter og brugsmodeller.
Hver enkelt rettighedstype er reguleret i en særlig lov, eksempelvis varemærkeloven og patentloven.
Der skal betales gebyr for Patent- og Varemærkestyrelsens sagsbehandling, og disse gebyrer er fastsat direkte i varemærkeloven, patentloven m.v. samt i enkelte særlige bekendtgørelser.
Det økonomiske resultat for de enkelte rettighedsområder, som Patent- og Varemærkestyrelsen administrerer i henhold til lovgivningen herom, ændrer sig afhængigt af mange faktorer, herunder omsætning, effektiviseringer, nye digitale sagsbehandlingsværktøjer samt ændringer på regionalt og internationalt niveau.
De enkelte områder har således varierende perioder med overskud henholdsvis underskud.
Gebyrerne for styrelsens sagsbehandling er i vidt omfang fastsat på grundlag af politiske og konkurrencemæssige hensyn og følger såvel europæiske som internationale strukturer.
Gebyrerne er endvidere fastsat ved lov og kan således ikke smidigt ændres.
Der er derfor behov for, at varierende over- og underskud kan udlignes gennem overførsel af gebyrindtægter fra myndighedsopgaver på et rettighedsområde til dækning af omkostninger forbundet med myndighedsopgaver på øvrige rettighedsområder under styrelsens ressortområde.
 Der henvises i øvrigt til punkt 3 i lovforslagets almindelige bemærkninger.
Til § 3 Til nr. 1 Med den foreslåede bestemmelse i stk. 1 bliver der oprettet en særlig enhed i Patent- og Varemærkestyrelsen, som varetager styrelsens opgaver om håndhævelse og piratkopiering, herunder sekretariatsfunktionen for Ministeriernes netværk mod IPR-krænkelser og deltagelse i Det Europæiske Observationscenter for Krænkelser af Intellektuelle Ejendomsrettigheder nedsat i EU-regi.
Enheden får funktion som en hotline, hvor forbrugere, virksomheder og myndigheder kan henvende sig og modtage information og vejledning om håndhævelse og piratkopiering generelt i overensstemmelse med styrelsens almindelige vejledningspligt.
Det fremgår af bestemmelsens stk. 2, at enheden endvidere vil kunne vejlede forbrugere og små og mellemstore virksomheder i forbindelse med konkrete sager om piratkopiering, ligesom enheden mod betaling af et gebyr vil kunne afgive en skriftlig vejledende udtalelse.
Med denne bestemmelse får enheden beføjelser til at vejlede i videre omfang, end hvad der følger af myndighedernes almindelige vejledningspligt.
Ved henvendelser om konkrete sager om piratkopiering vil enheden kunne vejlede om, hvorvidt der i den konkrete situation kan foreligge en krænkelse i form af piratkopiering, samt oplyse om den pågældendes handlemuligheder, såfremt denne ønsker at forfølge sagen.
Enhedens vejledning i konkrete sager om piratkopiering vil være baseret på brugerens oplysninger samt resultatet af enhedens søgning efter relevante registrerede rettigheder.
Endvidere vil vejledningen omfatte enhedens konklusion om, hvorvidt der på dette grundlag kan foreligge en krænkelse i form af piratkopiering.
 Vejledningen, herunder den skriftlige vejledende udtalelse, vil også indeholde nærmere oplysninger om grundlaget og rammerne for vejledningen, herunder at vejledningen alene er baseret på brugerens oplysninger, at enheden ikke har foretaget en undersøgelse af sagens faktiske omstændigheder, at der alene er tale om vejledning, som ikke kan danne grundlag for rådgiveransvar, at vejledningen ikke udgør en afgørelse, at afgørelsen af, om der foreligger en krænkelse, henhører under domstolene, samt at enheden alene behandler krænkelsessager, hvor der er tale om identiske eller næsten identiske varemærker eller produkter.
Enheden vil alene vejlede om piratkopiering i forhold til registrerede rettigheder med gyldighed i Danmark, og enheden vil i den forbindelse ikke tage stilling til en rettigheds gyldighed.
Enheden vejleder ikke i tilfælde, hvor der allerede er anlagt sag ved domstolene om samme tvist.
Brugeren vil blive informeret om dette.
Enheden afviser at vejlede om en sag, hvis enheden vurderer, at vejledningen ligger uden for ordningens formål.
 Enheden vil også kunne bistå i forbindelse med brugerens indgivelse af en politianmeldelse.
Små og mellemstore virksomheder defineres i overensstemmelse med den til enhver tid gældende definition i Europa-Kommissionens statsstøtteregler.
Den gældende definition fremgår af Kommissionens henstilling nr. 361 af 6. maj 2003 om definitionen af mikrovirksomheder, små og mellemstore virksomheder og Kommissionens forordning (EU) nr. 651 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108. Af bilag I til denne forordning, art. 2, nr. 1, fremgår, at "kategorien mikrovirksomheder, små og mellemstore virksomheder (SMV'er) omfatter virksomheder, som beskæftiger under 250 personer, og som har en årlig omsætning på højst 50 mio.
EUR og/eller en samlet årlig balance på højst 43 mio.
EUR." Det er intentionen, at Patent- og Varemærkestyrelsen i videre omfang bidrager med sin særlige ekspertise til belysning af de sager m.v. om piratkopiering, som SØIK arbejder med.
Denne opgave skal varetages af den nye enhed.
Det fremgår derfor af stk. 3 i den foreslåede bestemmelse, at enheden bistår politi og anklagemyndighed i arbejdet med bekæmpelse af piratkopiering.
Bestemmelsen er medtaget med det formål at beskrive enhedens opgaver fyldestgørende.
Den foreslåede bestemmelse i stk. 4 indeholder en bemyndigelsesbestemmelse.
Inden for denne bemyndigelse kan ministeren bl.a. fastsætte regler om enhedens opgaver og organisering.
Dette kan blandt andet omfatte enhedens vejledning i konkrete sager om piratkopiering og administrationen af denne ordning i henhold til Europa-Kommissionens forordning om tjenesteydelser af almindelig økonomisk interesse (de minimis-SGEI-ordningen).
 Baggrunden for bestemmelsen om etableringen af en håndhævelsesenhed er et initiativ i den tidligere regerings vækstplan "Danmark i arbejde  vækstplan for kreative erhverv og design", der har til formål at styrke indsatsen mod piratkopiering.
 Der henvises i øvrigt til punkt 2 i lovforslagets almindelige bemærkninger.
Til nr. 2 I den foreslåede bestemmelse fastsættes gebyret for en skriftlig vejledende udtalelse i henhold til § 65 b, stk. 2. Gebyret er fastsat med henblik på at hindre uhensigtsmæssig brug af ordningen.
Til nr. 3 Den foreslåede bestemmelse udgør hjemmel til, at der kan overføres indtægter fra gebyrer, der er opkrævet i medfør af patentloven, til dækning af omkostninger forbundet med myndighedsopgaver på øvrige rettighedsområder under styrelsens ressortområde.
Patent- og Varemærkestyrelsen er en fuldt ud brugerfinansieret statsvirksomhed og behandler blandt andet ansøgninger om rettigheder i form af varemærker, design, patenter og brugsmodeller.
Hver enkelt rettighedstype er reguleret i en særlig lov, eksempelvis varemærkeloven og patentloven.
Der skal betales gebyr for Patent- og Varemærkestyrelsens sagsbehandling, og disse gebyrer er fastsat direkte i varemærkeloven, patentloven m.v. samt i enkelte særlige bekendtgørelser.
Det økonomiske resultat for de enkelte rettighedsområder, som Patent- og Varemærkestyrelsen administrerer i henhold til lovgivningen herom, ændrer sig afhængigt af mange faktorer, herunder omsætning, effektiviseringer, nye digitale sagsbehandlingsværktøjer samt ændringer på regionalt og internationalt niveau.
De enkelte områder har således varierende perioder med overskud henholdsvis underskud.
Gebyrerne for styrelsens sagsbehandling er i vidt omfang fastsat på grundlag af politiske og konkurrencemæssige hensyn og følger såvel europæiske som internationale strukturer.
Gebyrerne er endvidere fastsat ved lov og kan således ikke smidigt ændres.
Der er derfor behov for, at varierende over- og underskud kan udlignes gennem overførsel af gebyrindtægter fra myndighedsopgaver på et rettighedsområde til dækning af omkostninger forbundet med myndighedsopgaver på øvrige rettighedsområder under styrelsens ressortområde.
 Der henvises i øvrigt til punkt 3 i lovforslagets almindelige bemærkninger.
Til § 4 Til nr. 1 Med den foreslåede bestemmelse i stk. 1 bliver der oprettet en særlig enhed i Patent- og Varemærkestyrelsen, som varetager styrelsens opgaver om håndhævelse og piratkopiering, herunder sekretariatsfunktionen for Ministeriernes netværk mod IPR-krænkelser og deltagelse i Det Europæiske Observationscenter for Krænkelser af Intellektuelle Ejendomsrettigheder nedsat i EU-regi.
Enheden får funktion som en hotline, hvor forbrugere, virksomheder og myndigheder kan henvende sig og modtage information og vejledning om håndhævelse og piratkopiering generelt i overensstemmelse med styrelsens almindelige vejledningspligt.
Det fremgår af bestemmelsens stk. 2, at enheden endvidere vil kunne vejlede forbrugere og små og mellemstore virksomheder i forbindelse med konkrete sager om piratkopiering, ligesom enheden mod betaling af et gebyr vil kunne afgive en skriftlig vejledende udtalelse.
Med denne bestemmelse får enheden beføjelser til at vejlede i videre omfang, end hvad der følger af myndighedernes almindelige vejledningspligt.
Ved henvendelser om konkrete sager om piratkopiering vil enheden kunne vejlede om, hvorvidt der i den konkrete situation kan foreligge en krænkelse i form af piratkopiering, samt oplyse om den pågældendes handlemuligheder, såfremt denne ønsker at forfølge sagen.
Enhedens vejledning i konkrete sager om piratkopiering vil være baseret på brugerens oplysninger samt resultatet af enhedens søgning efter relevante registrerede rettigheder.
Endvidere vil vejledningen omfatte enhedens konklusion om, hvorvidt der på dette grundlag kan foreligge en krænkelse i form af piratkopiering.
 Vejledningen, herunder den skriftlige vejledende udtalelse, vil også indeholde nærmere oplysninger om grundlaget og rammerne for vejledningen, herunder at vejledningen alene er baseret på brugerens oplysninger, at enheden ikke har foretaget en undersøgelse af sagens faktiske omstændigheder, at der alene er tale om vejledning, som ikke kan danne grundlag for rådgiveransvar, at vejledningen ikke udgør en afgørelse, at afgørelsen af, om der foreligger en krænkelse, henhører under domstolene, samt at enheden alene behandler krænkelsessager, hvor der er tale om identiske eller næsten identiske varemærker eller produkter.
Enheden vil alene vejlede om piratkopiering i forhold til registrerede rettigheder med gyldighed i Danmark, og enheden vil i den forbindelse ikke tage stilling til en rettigheds gyldighed.
Enheden vejleder ikke i tilfælde, hvor der allerede er anlagt sag ved domstolene om samme tvist.
Brugeren vil blive informeret om dette.
Enheden afviser at vejlede om en sag, hvis enheden vurderer, at vejledningen ligger uden for ordningens formål.
 Enheden vil også kunne bistå i forbindelse med brugerens indgivelse af en politianmeldelse.
Små og mellemstore virksomheder defineres i overensstemmelse med den til enhver tid gældende definition i Europa-Kommissionens statsstøtteregler.
Den gældende definition fremgår af Kommissionens henstilling nr. 361 af 6. maj 2003 om definitionen af mikrovirksomheder, små og mellemstore virksomheder og Kommissionens forordning (EU) nr. 651 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108. Af bilag I til denne forordning, art. 2, nr. 1, fremgår, at "kategorien mikrovirksomheder, små og mellemstore virksomheder (SMV'er) omfatter virksomheder, som beskæftiger under 250 personer, og som har en årlig omsætning på højst 50 mio.
EUR og/eller en samlet årlig balance på højst 43 mio.
EUR." Det er intentionen, at Patent- og Varemærkestyrelsen i videre omfang bidrager med sin særlige ekspertise til belysning af de sager m.v. om piratkopiering, som SØIK arbejder med.
Denne opgave skal varetages af den nye enhed.
Det fremgår derfor af stk. 3 i den foreslåede bestemmelse, at enheden bistår politi og anklagemyndighed i arbejdet med bekæmpelse af piratkopiering.
Bestemmelsen er medtaget med det formål at beskrive enhedens opgaver fyldestgørende.
Den foreslåede bestemmelse i stk. 4 indeholder en bemyndigelsesbestemmelse.
Inden for denne bemyndigelse kan ministeren bl.a. fastsætte regler om enhedens opgaver og organisering.
Dette kan blandt andet omfatte enhedens vejledning i konkrete sager om piratkopiering og administrationen af denne ordning i henhold til Europa-Kommissionens forordning om tjenesteydelser af almindelig økonomisk interesse (de minimis-SGEI-ordningen).
 Baggrunden for bestemmelsen om etablering af en håndhævelsesenhed er et initiativ i den tidligere regerings vækstplan "Danmark i arbejde  vækstplan for kreative erhverv og design", der har til formål at styrke indsatsen mod piratkopiering.
 Der henvises i øvrigt til punkt 2 i lovforslagets almindelige bemærkninger.
Til nr. 2 I den foreslåede bestemmelse fastsættes gebyret for en skriftlig vejledende udtalelse i henhold til § 61 b, stk. 2. Gebyret er fastsat med henblik på at hindre uhensigtsmæssig brug af ordningen.
Til nr. 3 Den foreslåede bestemmelse udgør hjemmel til, at der kan overføres indtægter fra gebyrer, der er opkrævet i medfør af  brugsmodelloven, til dækning af omkostninger forbundet med myndighedsopgaver på øvrige rettighedsområder under styrelsens ressortområde.
Patent- og Varemærkestyrelsen er en fuldt ud brugerfinansieret statsvirksomhed og behandler blandt andet ansøgninger om rettigheder i form af varemærker, design, patenter og brugsmodeller.
Hver enkelt rettighedstype er reguleret i en særlig lov, eksempelvis varemærkeloven og patentloven.
Der skal betales gebyr for Patent- og Varemærkestyrelsens sagsbehandling, og disse gebyrer er fastsat direkte i varemærkeloven, patentloven m.v. samt i enkelte særlige bekendtgørelser.
Det økonomiske resultat for de enkelte rettighedsområder, som Patent- og Varemærkestyrelsen administrerer i henhold til lovgivningen herom, ændrer sig afhængigt af mange faktorer, herunder omsætning, effektiviseringer, nye digitale sagsbehandlingsværktøjer samt ændringer på regionalt og internationalt niveau.
De enkelte områder har således varierende perioder med overskud henholdsvis underskud.
Gebyrerne for styrelsens sagsbehandling er i vidt omfang fastsat på grundlag af politiske og konkurrencemæssige hensyn og følger såvel europæiske som internationale strukturer.
Gebyrerne er endvidere fastsat ved lov og kan således ikke smidigt ændres.
Der er derfor behov for, at varierende over- og underskud kan udlignes gennem overførsel af gebyrindtægter fra myndighedsopgaver på et rettighedsområde til dækning af omkostninger forbundet med myndighedsopgaver på øvrige rettighedsområder under styrelsens ressortområde.
 Der henvises i øvrigt til punkt 3 i lovforslagets almindelige bemærkninger.
Til § 5 Til nr. 1 Den foreslåede bestemmelse udgør hjemmel til, at der kan overføres indtægter fra gebyrer, der er opkrævet i medfør af lov om beskyttelse af halvlederprodukters udformning (topografi), til dækning af omkostninger forbundet med myndighedsopgaver på øvrige rettighedsområder under styrelsens ressortområde.
Patent- og Varemærkestyrelsen er en fuldt ud brugerfinansieret statsvirksomhed og behandler blandt andet ansøgninger om rettigheder i form af varemærker, design, patenter og brugsmodeller.
Hver enkelt rettighedstype er reguleret i en særlig lov, eksempelvis varemærkeloven og patentloven.
Der skal betales gebyr for Patent- og Varemærkestyrelsens sagsbehandling, og disse gebyrer er fastsat direkte i varemærkeloven, patentloven m.v. samt i enkelte særlige bekendtgørelser.
Det økonomiske resultat for de enkelte rettighedsområder, som Patent- og Varemærkestyrelsen administrerer i henhold til lovgivningen herom, ændrer sig afhængigt af mange faktorer, herunder omsætning, effektiviseringer, nye digitale sagsbehandlingsværktøjer samt ændringer på regionalt og internationalt niveau.
De enkelte områder har således varierende perioder med overskud henholdsvis underskud.
Gebyrerne for styrelsens sagsbehandling er i vidt omfang fastsat på grundlag af politiske og konkurrencemæssige hensyn og følger såvel europæiske som internationale strukturer.
Gebyrerne er endvidere fastsat ved lov og kan således ikke smidigt ændres.
Der er derfor behov for, at varierende over- og underskud kan udlignes gennem overførsel af gebyrindtægter fra myndighedsopgaver på et rettighedsområde til dækning af omkostninger forbundet med myndighedsopgaver på øvrige rettighedsområder under styrelsens ressortområde.
 Der henvises i øvrigt til punkt 3 i lovforslagets almindelige bemærkninger.
Til § 6 Til nr. 1 Med den foreslåede bestemmelse bliver de hidtidige bestemmelser om etablering af en håndhævelsesenhed i Patent- og Varemærkestyrelsen i lov nr. 309 af 28. marts 2015 samt bestemmelserne heri om gebyr for en skriftlig vejledende udtalelse ophævet.
Ophævelsen af disse bestemmelser, der ikke er trådt i kraft, er en konsekvens af bestemmelserne i lovforslagets §§ 1-4 om etablering af en særlig enhed om håndhævelse og piratkopiering i Patent- og Varemærkestyrelsen og om gebyr for en skriftlig vejledende udtalelse.
 Der henvises i øvrigt til punkt 2.3 i lovforslagets almindelige bemærkninger.
Til nr. 2 Den foreslåede ændring er en konsekvens af, at § 5, stk. 2, i lov nr. 309 af 28. marts 2015 foreslås ophævet, jf. forslagets § 6, nr. 3.
Til nr. 3 Forslaget om at ophæve § 5, stk. 2, i lov nr. 309 af 28. marts 2015 er en konsekvens af forslaget om at ophæve de hidtidige bestemmelser om etablering af en håndhævelsesenhed i Patent- og Varemærkestyrelsen samt om gebyr for en skriftlig vejledende udtalelse.
Disse bestemmelser er ikke trådt i kraft, jf. forslagets § 6, nr. 1.
Til § 7 Bestemmelsen fastsætter tidspunktet for lovens ikrafttrædelse.
Loven træder i kraft den 1. januar 2017.
Til § 8 Bestemmelsen angår lovens territoriale gyldighed og fastslår, at loven ikke gælder for Færøerne og Grønland.
Det foreslås dog samtidig, at lovens §§ 1-4 helt eller delvis kan sættes i kraft for Færøerne og Grønland.
