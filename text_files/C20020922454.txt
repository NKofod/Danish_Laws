Skrivelse med orientering om lov om ændring af lov om social  

 pension og lov om aktiv socialpolitik (Genindførelse  

 af efterlevelsespension m.v.) (Til samtlige  

 kommuner m.fl.) Folketinget har den 23. maj 2002 vedtaget L 168  Forslag til  

 lov om ændring af lov om social pension og lov om aktiv socialpolitik  

 (Genindførelse af efterlevelsespension m.v.) Lovforslaget, som vedtaget ved 3. behandlingen, vedlægges til  

 orientering.
Lovforslaget med bemærkninger kan bl.a. ses på  

 Socialministeriets hjemmeside  

  

 www.sm.dk Lovforslaget vedrører ændringer i lov om social pension og lov  

 om aktiv socialpolitik.
 De vedtagne ændringer træder i kraft den 1. juni 2002 og har  

 virkning for tilfælde, hvor dødsfaldet er indtrådt den 1. januar 2002 eller  

 senere.
 Indholdet af lovændringerne:
 Lov om social pension:
Efterlevelsespension Reglerne om 3 måneders efterlevelsespension genindføres og  

 kredsen af berettigede udvides.
Efterlevelsespension skal udbetales såvel til  

 den længstlevende af to samgifte pensionister som til den længstlevende af to  

 samlevende pensionister.
Når den ene af to samlevende ægtefæller eller samlevere, der  

 begge modtager social pension, dør, fortsætter udbetalingen af  

 pensionisternes  

 sammenlagte pensioner (efterlevelsespension) i en periode svarende til 3  

 måneder fra dagen efter dødsfaldet.
Udbetalingen af efterlevelsespension sker  

 til den længstlevende pensionist.
Ved samlevende forstås i overensstemmelse med hidtidige regler  

 personer, der lever i et samlivsforhold, hvor parterne gennem kontante  

 bidrag,  

 arbejde i hjemmet eller på anden måde bidrager til den fælles husførelse.
Det  

 er endvidere en betingelse, at samlivet kan sidestilles med ægteskab eller  

 registreret partnerskab.
En pensionist, der er gift eller registreret  men ikke  

 samlevende med sin ægtefælle eller registrerede partner  betragtes som  

 samlevende hvis pågældende lever i et ægteskabslignende forhold med en anden  

 person.
Det afgørende er således ikke, om de to samlevende parter formelt  

 ville  

 kunne indgå nyt ægteskab, men om der er tale om et samlivsforhold, der kan  

 sidestilles med ægteskab eller registreret partnerskab.
 Hvis de pågældende personer (af andre årsager  fx søskende)  

 efter dansk ret generelt er udelukket fra at kunne indgå ægteskab efter lov  

 om  

 ægteskabs indgåelse og opløsning, eller generelt er udelukket fra at lade  

 partnerskabet registrere efter lov om registreret partnerskab, er der ikke  

 tale  

 om et forhold, der kan sidestilles med ægteskab eller registreret  

 partnerskab.
Der er ret til efterlevelsespension til den længstlevende  

 pensionist, uanset om pensionen har været udbetalt og indtægtsreguleret efter  

 de gældende regler for samlevende.
Personer, der før den 26. april 1990 var  

 ugifte eller separerede og som havde ret til pension eller var fyldt 67 år,  

 betragtes ved udbetaling af pension som enlige, selvom de lever i et  

 samlivsforhold, med mindre et nyt samlivsforhold er indledt på det nævnte  

 tidspunkt (dvs. 26. april 1990) eller senere.
 Tilsvarende har det ikke betydning, om pensionisterne er  

 omfattet af den ligestilling vedrørende indtægtsregulering, der trådte i  

 kraft  

 den 1. marts 1999. Denne ændring havde ikke virkning for personer, der levede  

 i  

 et samlivsforhold, hvor den ene eller begge modtager social pension før den  

 1.  

 marts 1999, medmindre der indledes et nyt samlivsforhold den 1. marts 1999  

 eller senere.
 Såfremt kommunen ikke tidligere har taget stilling til, om  

 pensionisterne var samlevende, skal der foretages en konkret vurdering heraf  

 med henblik på udbetaling af efterlevelsespension.
Ændrede regler om tilbagebetaling af pension Der indføres i pensionslovens § 33, stk. 7, en generel  

 undtagelse fra kravet om tilbagebetaling af for meget udbetalt pension for  

 den  

 måned, hvori en forudbetalt pensionist dør, hvis pensionisten umiddelbart før  

 dødsfaldet var samlevende med 1)  

 	  

    

 en ægtefælle 2)  

 	  

    

 en samlever, der  

 modtager social pension eller 3)  

 	  

    

 en samlever, der ikke  

 modtager social pension, men er indsat som arving efter afdøde.
 Den samme generelle undtagelse fra krav om tilbagebetaling  

 gælder selvom samlivet med en ægtefælle eller samlever, der er indsat som  

 arving efter afdøde, er ophævet på tidspunktet for dødsfaldet, hvis  

 ophævelsen  

 skyldes, at den ene part har fået ophold i boformer m.v. efter §§ 92-94  

 eller § 140 i lov om social service eller § 5 i lov om almene  

 boliger  

 samt støttede private andelsboliger m.v.
 I de øvrige situationer opretholdes tilbagebetalingskravet på  

 for meget udbetalt pension, og kravet skal rettes mod dødsboet.
Pensionsudbetaling og efterlevelsespensionens  

 opgørelse Afdøde pensionist  

    

 modtog  

 bagudbetalt pension Pensionsudbetaling:  

  

 Pensionen til afdøde ophører med virkning fra dagen efter dødsfaldet.  

 Pensionen, der skulle have været udbetalt for perioden indtil dødsfaldet,  

 udbetales til en efterlevende ægtefælle eller til dødsboet.
Der opstår intet  

 krav om tilbagebetaling.
 Efterlevelsespension:  

  

 Med virkning fra dagen efter dødsfaldet fortsætter udbetalingen af  

 pensionisternes sammenlagte pensioner til den længstlevende ægtefælle eller  

 samlever i en periode svarende til 3 måneder fra dagen efter dødsfaldet.
Afdøde pensionist modtog forudbetalt pension Pensionsudbetaling:  



  

 Pensionen til afdøde ophører med  

 virkning fra dagen efter dødsfaldet.
Pensionen vil allerede være udbetalt og  

 indgå i dødsboet.
En efterlevende ægtefælle har ret til at udtage et beløb  

 fra  

 dødsboet, der svarer til det, der er udbetalt i den måned, hvori dødsfaldet  

 fandt sted.
 Er der en efterlevende ægtefælle, en samlever der er pensionist  

 eller en samlever, der ikke er pensionist men indsat som arving, er der ikke  

 krav om tilbagebetaling af for meget udbetalte pension for den måned, hvori  

 pensionisten er død.
 Efterlevelsespension:  

  

 Med virkning fra dagen efter dødsfaldet fortsætter udbetalingen af  

 pensionisternes sammenlagte pensioner til den længstlevende ægtefælle eller  

 samlever i en periode svarende til 3 måneder fra dagen efter dødsfaldet.
For meget udbetalt pension for den måned, hvor dødsfaldet er  

 sket, indgår i opgørelsen af efterlevelsespension.
Dette gælder, uanset om  

 der  

 er tale om en efterlevende ægtefælle eller samlever.
Efter måneden med  

 dødsfaldet udbetales pensionisternes sammenlagte pensioner direkte til den  

 længstlevende i indtil 3 måneder regnet fra dagen efter dødsfaldet.
 I det vedlagte bilag vises en oversigt over pensionslovens  

 forskellige regler ved dødsfald.
Omregning af pension ved dødsfald Pensionen til en pensionist, hvis ægtefælle eller samlever afgår  

 ved døden, omregnes efter reglerne for enlige med virkning fra dagen efter  

 dødsfaldet.
Dette gælder dog ikke for samgifte eller samlevende  

 pensionister, til hvem der udbetales efterlevelsespension.
Omregning af  

 pension  

 for modtagere af efterlevelsespension sker først med virkning fra dagen efter  

 ophør af udbetaling af efterlevelsespensionen.
 Lov om aktiv socialpolitik:
 Som en konsekvens af genindførelsen af efterlevelsespensionen er  

 det præciseret i aktivlovens § 85 a, at efterlevelseshjælp ikke kan ydes  

 til efterlevende ægtefæller eller samlevere, der modtager  

 efterlevelsespension.
Særligt om tilfælde, hvor dødsfaldet er sket i  

 perioden 1. januar 2002 til 31. maj 2002 Reglerne om efterlevelsespension og de øvrige lovændringer har  

 virkning for tilfælde, hvor dødsfaldet er indtrådt den 1. januar 2002 eller  

 senere.
Efter lovens ikrafttræden 1. juni 2002 skal kommunerne derfor  

 undersøge om der er sager, hvori der kan skulle udbetales  

 efterlevelsespension,  

 og sager hvor der har været fremsat krav om tilbagebetaling med henblik på en  

 behandling efter de vedtagne regler.
Kommunerne bør tilstræbe at behandle  

 disse  

 sager inden for en relativ kort periode.
I de sager, hvor der er grundlag for en ny behandling, træffes  

 der afgørelse i henhold til de vedtagne regler.
Afgørelsen kan ankes til det  

 sociale nævn.
Personer med ret til efterlevelsespension For de ægtefæller og samlevere, der er berettiget til  

 efterlevelsespension efter en pensionist, der er afgået ved døden i perioden  

 mellem den 1. januar og den 31. maj 2002, må der foretages en beregning af,  

 hvor meget der yderligere vil skulle udbetales for at sikre den efterlevende  

 pensionist en efterlevelsespension i en periode svarende til 3 måneder fra  

 dagen efter dødsfaldet.
I denne beregning indgår eventuel udbetalt  

 efterlevelseshjælp,  

    

 omregningen efter  

 reglerne for enlige og for meget udbetalt pension for den måned, hvori  

 pensionisten er død.
Helbredstillæg, personlige tillæg og varmetillæg indgår  

 ikke  

 i beregningen.
Det må fremhæves, at der efter overgangsreglen skal være tale om  

  

 efterbetaling  

  

 af  

 efterlevelsespension.
Viser opgørelsen, at den efterlevende pensionist i den  

 omhandlede periode har modtaget ydelser, der sammenlagt overstiger den  

 beregnede efterlevelsespension, træffes der afgørelse om, at der ikke er ret  

 til efterbetaling af efterlevelsespension.
 Et overskydende beløb udbetales direkte til den efterlevende  

 pensionist.
 Beregningen foretages på følgende måde:
Afdøde pensionist modtog bagudbetalt pension Efterlevelsespensionen opgøres svarende til pensionisternes  

 sammenlagte pensioner i en periode svarende til 3 måneder fra dagen efter  

 dødsfaldet.
 Fra den beregnede efterlevelsespension fratrækkes eventuel  

 udbetalt efterlevelseshjælp og den efterlevendes omregnede/opregulerede  

 pension  

 efter reglerne for enlige i perioden fra dagen efter dødsfaldet og indtil  

 udløbet af perioden på 3 måneder fra dagen efter dødsfaldet.
Afdøde pensionist modtog forudbetalt pension Efterlevelsespensionen opgøres svarende til pensionisternes  

 sammenlagte pensioner i en periode svarende til 3 måneder fra dagen efter  

 dødsfaldet.
For  

    

 meget udbetalt pension  

 indgår i opgørelsen af efterlevelsespensionen.
 Den faktiske beregning afhænger af, om pensionisterne har været  

 gift eller samlevende.
Samgifte pensionister Fra den beregnede efterlevelsespension fratrækkes eventuel  

 udbetalt efterlevelseshjælp og den efterlevendes omregnede/opregulerede  

 pension  

 efter reglerne for enlige i perioden fra den 1. i måneden efter dødsfaldet og  

 indtil udløbet af perioden på 3 måneder fra dagen efter dødsfaldet.
Endvidere  

 fratrækkes for meget udbetalt pension for den måned, hvori pensionisten er  

 afgået ved døden.
Samlevende pensionister Fra den beregnede efterlevelsespension fratrækkes eventuel  

 udbetalt efterlevelseshjælp og den efterlevendes omregnede/opregulerede  

 pension  

 efter reglerne for enlige i perioden svarende til 3 måneder fra dagen efter  

 dødsfaldet.
Endvidere fratrækkes for meget udbetalt pension for den måned,  

 hvori pensionisten er afgået ved døden.
Da der i disse tilfælde ikke skal rejses krav mod dødsboet om  

 tilbagebetaling af for meget udbetalt pension i den måned, hvor pensionisten  

 er  

 død, frafaldes kravet.
Er tilbagebetaling sket, rettes henvendelse til  

 skifteretten med henblik på udbetaling af det tidligere tilbagebetalte beløb  

 til dødsboet.
Personer der ikke har ret til  

 efterlevelsespension For ægtefæller og dødsboer efter  

  

 en bagudbetalt pensionist,  

  

 der er afgået ved døden i perioden  

 mellem den 1. januar og den 31. maj 2002, får lovændringerne ingen betydning,  

 da der i disse situationer ikke efter de hidtidige gældende regler har været  

 et  

 tilbagebetalingskrav.
Er  

  

 en forudbetalt  

 pensionist  

  

 afgået ved døden i perioden mellem den 1. januar og den 31. maj  

 2002, skal der ikke ske tilbagebetaling af for meget udbetalt pension, hvis  

 der  

 er en efterlevende ægtefælle, der ikke er pensionist, eller en samlever, der  

 ikke er pensionist, men indsat som arving efter afdøde, og kravet på  

 tilbagebetaling frafaldes.
Er tilbagebetaling sket, udbetales det tidligere  

 tilbagebetalte beløb til ægtefællen, eller der rettes henvendelse til  

 skifteretten med henblik på udbetaling af beløbet til dødsboet.
 Er  

  

 en forudbetalt  

 pensionist  

  

 afgået ved døden i perioden mellem den 1. januar og den 31. maj  

 2002, skal der ikke ske tilbagebetaling af for meget udbetalt pension, selvom  

 samlivet med en ægtefælle eller en samlever, der er indsat som arving efter  

 afdøde, er ophævet på tidspunktet for dødsfaldet, hvis samlivsophævelsen  

 skyldes, at den ene part har fået ophold i boformer m.v. efter §§ 92-94  

 eller § 140 i lov om social service eller § 5 i lov om almene  

 boliger  

 samt støttede private andelsboliger m.v.
Kravet på tilbagebetaling frafaldes.
Er tilbagebetaling sket,  

 udbetales det tidligere tilbagebetalte beløb til ægtefællen, eller der rettes  

 henvendelse til skifteretten med henblik på udbetaling af beløbet til  

 dødsboet.
Socialministeriet, den 24. maj 2002 Mikael Lynnerup Kristensen Bilag 1 Oversigt over pensionslovens forskellige regler ved  

 dødsfald Afdøde Efterlevendes status Særlige regler Bagudbetalt Ægtefælle - ikke-pensionist Pension indtil tidspunktet for  

 dødsfaldet udbetales til ægtefællen (§ 33, stk. 4). Mulighed for  

 efterlevelseshjælp.
Samlever  ikke-pensionist Pension indtil tidspunkt for  

 dødsfaldet udbetales til dødsboet (§ 33, stk. 4). Mulighed for  

 efterlevelseshjælp.
Ægtefælle  pensionist Pension indtil tidspunkt for  

 dødsfaldet udbetales til ægtefællen (§ 33, stk. 4). Ret til  

 efterlevelsespension (§ 48).
Samlever  pensionist Pension indtil tidspunkt for  

 dødsfaldet udbetales til dødsboet (§ 33, stk. 4). Ret til  

 efterlevelsespension (§ 48).
Forudbetalt Ægtefælle  ikke-pensionist Ret til at udtage et beløb  

 svarende til månedens pension fra dødsboet (§ 33, stk. 5). Ikke krav om  

 tilbagebetaling (§ 33, stk. 7). Mulighed for efterlevelseshjælp.
Samlever  ikke-pensionist og  

 ikke-arving Krav om tilbagebetaling mod  

 dødsboet (§ 33, stk. 6). Mulighed for efterlevelseshjælp.
Samlever  ikke-pensionist men  

 indsat som arving Ikke krav om tilbagebetaling  

 mod dødsboet (§ 33, stk. 7). Mulighed for efterlevelseshjælp.
Ægtefælle  pensionist Ret til at udtage et beløb  

 svarende til månedens pension fra dødsboet (§ 33, stk. 5). Ikke krav om  

 tilbagebetaling (§ 33, stk. 7). Ret til efterlevelsespension  

 (§ 48). For meget udbetalt pension indgår ved opgørelsen af  

 efterlevelsespensionen (§ 33, stk. 8).
Samlever  pensionist Ikke krav om tilbagebetaling  

 mod dødsboet (§ 33, stk. 7). Ret til efterlevelsespension (§ 48).  

 For meget udbetalt pension indgår ved opgørelsen af efterlevelsespensionen  

 (§ 33, stk. 8).
Bilag 2 Vedtaget af Folketinget ved 3. behandling den 23. maj 2002 Forslag til Lov om ændring af lov om social pension og  

  

 lov om aktiv socialpolitik (Genindførelse  

 af efterlevelsespension m.v.) § 1 I lov om social pension, jf. lovbekendtgørelse nr. 615  

 af 26. juni 2001, som ændret ved § 1 i lov nr. 285 af 25. april 2001,  

 foretages følgende ændringer:
 1.  


  

 § 33, stk. 6,  

    

 affattes således:
»Stk. 6.  

  

 Er der udbetalt pension for tiden efter, at retten  

 til pension er ophørt efter stk. 3, skal det for meget udbetalte  

 tilbagebetales, jf. dog stk. 7. Kravet om tilbagebetaling rettes mod  

 pensionistens dødsbo.  

 « 2.  


  

 § 33, stk. 7,  

 affattes således:
»Stk. 7.  

  

 Hvis den pensionist, der dør, fik udbetalt sin  

 pension forud, skal der ikke ske tilbagebetaling af for meget udbetalt  

 pension  

 for den måned, hvori pensionisten dør, hvis pensionisten umiddelbart før  

 dødsfaldet var samlevende med 1)  

 	  

    

 en ægtefælle, 2)  

 	  

    

 en samlever, der  

 modtager social pension, eller 3)  

 	  

    

 en samlever, der ikke  

 modtager social pension, men er indsat som arving efter afdøde.
Tilsvarende gælder, selv om samlivet med en ægtefælle eller  

 samlever, der er indsat som arving efter afdøde, er ophævet på tidspunktet  

 for  

 dødsfaldet, hvis ophævelsen skyldes, at den ene part har fået ophold i  

 boformer  

 m.v. efter §§ 92-94 eller § 140 i lov om social service eller  

 § 5 i lov om almene boliger samt støttede private andelsboliger m.v.« 3.  

  

 I  

  

 § 33  

 indsættes som  

  

 stk. 8:
»Stk. 8.  

  

 Hvis den pensionist, der dør, fik udbetalt sin  

 pension forud og var samlevende med en ægtefælle eller samlever, der modtager  

 social pension, indgår for meget udbetalt pension for den måned, hvori  

 pensionisten dør, jf. stk. 3, i opgørelsen af efterlevelsespension, jf.  

 § 48.  

 « 4.  


  

 § 39, stk. 3,  

 affattes således:
»Stk. 3.  

  

 Omregning, jf. stk. 2, nr. 1 og 2, sker med  

 virkning fra den 1. i måneden efter, at kommunalbestyrelsen har modtaget  

 oplysninger om de ændrede forhold.
Omregning, jf. stk. 2, nr. 3, sker med  

 virkning fra dagen efter pensionistens ægtefælles eller samlevers dødsfald.  

 For  

 en efterlevende ægtefælle eller samlever, der modtager efterlevelsespension,  

 omregnes pensionen med virkning fra dagen efter ophør af udbetaling af  

 efterlevelsespension, jf. § 48.  

 « 5.  

  

 Efter  

 § 47 indsættes:
»§ 48.  

  

 Dør den ene af to samlevende  

 ægtefæller eller samlevere, der begge modtager social pension, fortsætter  

 udbetalingen af pensionisternes sammenlagte pensioner (efterlevelsespension)  

 i  

 en periode svarende til 3 måneder fra dagen efter dødsfaldet.
Udbetalingen af  

 efterlevelsespension, jf. dog § 33, stk. 8, sker til den  

 længstlevende pensionist.  

 « § 2 I lov om aktiv socialpolitik, jf. lovbekendtgørelse nr.  

 614 af 26. juni 2001, som ændret ved § 7 i lov nr. 461 af 7. juni 2001,  

 foretages følgende ændring:
 1.  

  

 I  

  

 § 85 a, stk. 2,  

 indsættes som  

  

 2. pkt.:
»Hjælpen kan ikke ydes til  

 efterlevende ægtefæller eller samlevere, der modtager efterlevelsespension  

 efter § 48 i lov om social pension.  

 « § 3 Stk. 1.  

  

 Loven  

 træder i kraft den 1. juni 2002 og har virkning for tilfælde, hvor dødsfaldet  

 er indtrådt den 1. januar 2002 eller senere.
 Stk. 2.  

  

 For en  

 efterlevende ægtefælle eller samlever, som efter § 48 i lov om social  

 pension som affattet ved denne lovs § 1, nr. 5, er berettiget til  

 efterlevelsespension efter en pensionist, der er afgået ved døden i perioden  

 mellem den 1. januar 2002 og den 31. maj 2002, efterbetales  

 efterlevelsespensionen efter fradrag af de ydelser, der er udbetalt efter de  

 indtil den 1. juni 2002 gældende regler om udbetaling ved dødsfald i lov om  

 social pension og lov om aktiv socialpolitik.
Stk. 3.  

  

 For personer og  

 dødsboer, der er omfattet af § 33, stk. 7, i lov om social pension som  

 affattet ved denne lovs § 1, nr. 2, og som i perioden mellem den 1.  

 januar  

 2002 og den 31. maj 2002 har modtaget krav om tilbagebetaling af for meget  

 udbetalt pension for den måned, hvori pensionisten er død, frafaldes dette  

 krav.
Er tilbagebetaling sket, udbetales beløbet til den berettigede,  

 medmindre  

 beløbet efter § 33, stk. 8, i lov om social pension som affattet ved  

 denne  

 lovs § 1, nr. 3, indgår i opgørelsen af efterlevelsespension.
