Tillægsbetænkning afgivet af Socialudvalget den 12. maj 2005 Tillægsbetænkning over Forslag til lov om ændring af lov om social  

 service (Frit valg af klubtilbud eller andre socialpædagogiske  

 fritidstilbud over kommunegrænser og indførelse af minimumsgrænse for tilskud  

 til private pasningsordninger m.v.) [af familie‑ og forbrugerministeren (Lars Barfoed)] 1. Udvalgsarbejdet Lovforslaget blev fremsat den 23. februar 2005 og var til 1.  

 behandling den 10. marts 2005. Lovforslaget blev efter 1. behandling henvist  

 til behandling i Socialudvalget.
Udvalget afgav betænkning den 4. maj 2005.  

 Lovforslaget var til 2. behandling den 10. maj 2005. Udvalget optog den 10.  

 maj  

 2005 lovforslaget til fornyet udvalgsbehandling.
Møder Udvalget har, efter at lovforslaget blev optaget til fornyet  

 udvalgsbehandling, behandlet dette i 1 møde.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse uændret.
 Et  

  

 mindretal  

  

 i udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.
Socialdemokratiets og Det Radikale Venstres medlemmer af  

 udvalget mener, at lovforslaget lægger op til ændringer på så vel klubområdet  

 som  

 de økonomiske forhold, hvad angår private pasningsordninger.
De to partier  

 kan støtte  

 den del af lovforslaget, der lægger op til, at forældrene frit kan vælge  

 klubtilbud og andre socialpædagogiske tilbud på tværs af kommunegrænserne.  

 Derved  

 får børn og unge også mulighed for at beholde en klubplads, selv om de  

 flytter  

 til en anden kommune.
S og RV foreslår imidlertid, at gennemførelsen af  

 lovforslaget  

 følges tæt.
Lovforslaget kan medføre en øget ghettoisering.
Der kan opstå en  

 situation, hvor ressourcestærke familier fravælger bestemte klubber pga.  

 klubbernes beliggenhed i forhold til belastede områder.
Hvis denne tendens  

 øges, vil klubbernes sammensætning af børn og unge i højere grad afspejle  

 økonomisk og social baggrund end et geografisk tilhørsforhold.
Partierne  

 ønsker  

 ikke klubberne socialt opdelt.
Den del af lovforslaget, der indeholder en minimumsgrænse for  

 tilskud til private pasningsordninger, finder partierne imidlertid meget  

 problematisk, og Socialdemokratiet stillede derfor et konkret  

 ændringsforslag,  

 som Det Radikale Venstre tilsluttede sig, hvor ideen om indførelse af en  

 minimumsgrænse  

 for tilskud til private pasningsordninger udgik af lovforslaget.
S og RV  

 ønsker  

 ikke at pålægge den enkelte kommune at forbedre de økonomiske vilkår for  

 private pasningsordninger.
Daginstitutionerne er væsentlige redskaber i  

 forbindelse med eksempelvis forebyggelse af negativ social arv samt  

 forbedring  

 af integrationen.
For både børn og familier er det helt essentielt at modtage  

 den pædagogiske støtte og vejledning, som daginstitutionerne og netværket  

 omkring institutionerne kan tilbyde.
Daginstitutionerne forbereder alle børn  

 til skolesystemet  eksempelvis via sociale og sproglige kompetencer.
 S og RV ser derfor ingen grund til, at man fra centralt hold  

 skal styrke private pasningsordninger, som ikke i samme omfang som  

 daginstitutionsområdet er i stand til at løfte de pædagogiske udfordringer,  

 der  

 påhviler området som helhed.
Såfremt ændringsforslaget var blevet vedtaget, ville de to  

 partier have stemt ja til lovforslaget.
Da ændringsforslaget blev forkastet,  

 stemmer S og RV imod lovforslaget ved 3. behandling.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Birthe Skaarup (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Hüseyin Arac (S)   

 Lise von Seelen (S)   

 Mette Frederiksen (S)   

 Sandy Brinck (S)   

 Lone Dybkjær (RV)   

 Ole Glahn (RV)   

 Anne Baastrup (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 24 Bilagsnr.
