 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt:
 Herved fastsættes følgende bestemmelser om antagelse af skuespil, operaer  

 m.v. til opførelse på Det kongelige Teater:
 Teaterchefen bemyndiges til at antage til opførelse på Det kongelige  

 Teater skuespil, operaer m.v. i henhold til de neden for anførte regler og  

 til at afslutte kontrakter i så henseende inden for de i det følgende angivne  

 rammer.
A.
Danske værker.
 § 1.  Den, der til Det kongelige Teater indsender et  

 dramatisk værk med anmodning om dets antagelse, har krav på at modtage  

 skriftligt svar inden udløbet af 10 uger fra indleveringsdagen.
 Stk. 2.  Er det en opera, et syngestykke eller en  

 oversættelse, forlænges fristen dog til 6 måneder.
 Stk. 3.  Ved bestemmelse af tidsfristen for svars  

 afgivelse medregnes ikke teaterferien.
Stk. 4.  Operaer skal indsendes i fuldstændigt og let  

 læseligt, blækskrevet partitur med særskilt tekstbog.
Komponisten har ret til  

 forinden at få en udtalelse fra teatret om den eventuelle anvendelighed af  

 den tekst, han skriver musik til.
Skuespilmanuskripter skal indsendes  

 maskinskrevne eller i meget let læselig håndskrift.
Manuskripterne skal være  

 heftet.
 Stk. 5.  Ved indsendelse af oversættelser og  

 bearbejdelser skal den originale tekst medfølge.
Stk. 6.  Antages et skuespil, et syngestykke eller en  

 opera, bliver det indsendte manuskript eller partitur samt tekstbogen  

 teatrets ejendom.
Komponisten bliver desuden forpligtet til, om det forlanges  

 af teatret, til brug ved indstuderingen at afgive et klaverudtog, mod at der  

 af teatret ydes ham en godtgørelse for det præsterede arbejde, ligesom der  

 gives dækning for de eventuelle udgifter, han har haft i forbindelse med  

 klaverudtogtets udarbejdelse.
Størrelsen af denne godtgørelse fastsættes af  

 teatret for hvert enkelt tilfælde.
 Stk. 7.  Forfatteren (komponisten) er til enhver tid,  

 uden ulempe for teatret og under ansvar over for dette, berettiget til at  

 erholde manuskriptet (partituret) udlånt for deraf at tage afskrift.
Stk. 8.  Teatret er overfor komponisten forpligtet tilat  

 sørge for partiturets behørige opbevaring.
Straks ved antagelsen lader  

 teatret partituret optage på mikrofotostrimmel, der opbevares brandsikkert på  

 teatret.
Endvidere skal teatret sørge for, at originalpartituret, inden det  

 opslides, afgives til Det kgl.
Bibliotek.
Udgifterne såvel ved  

 mikrofotograferingen som ved fremstillingen af de øvrige kopier, der måtte  

 være nødvendige til teatrets brug, afholdes af teatret.
 Stk. 9.  Ved antagelsen af et værk skal dettes  

 forfatter, komponist, oversætter eller bearbejder være forpligtet til på  

 forlangende at opgive sit navn for teaterchefen.
 Stk. 10.  Ved opførelsen af oversættelser og  

 bearbejdelser skal oversætterens (bearbejderens) navn, såfremt dette er  

 opgivet for teaterchefen, anføres i teatrets officielle bekendtgørelser.
 Stk. 11.  Forandringer i tekst eller musik til antagne  

 originale arbejder kan ikke foretages uden forfatterens (komponistens)  

 samtykke.
§ 2.  Forfatteren (komponisten) kan straks ved værkets  

 indsendelse fremsætte forslag med hensyn til rollebesætning og valg af  

 instruktør.
Har forfatteren (komponisten) gjort dette, skal teaterchefen,  

 såvidt han - eventuelt under hensyn til sideløbende indstuderinger - skønner  

 rollebesætningen og valget af instruktør kunstnerisk forsvarlig og praktisk  

 gennemførlig, føle forfatterens forslag.
Stk. 2.  En i overensstemmelse med forfatterens  

 (komponistens) forslag fastsat rollebesætning kan ikke ændres uden efter  

 forhandling med forfatteren (komponisten), med mindre dennes fraværelse  

 umuliggør forhandling, eller sygdom blandt personalet nødvendiggør  

 ombesætning uden varsel.
Tilsvarende regler gælder med hensyn til en i  

 overensstemmelse med fortfatterens (komponistens) forslag truffen bestemmelse  

 om, hvem der skal iscenesætte det pågældende værk.
 Stk. 3.  Teatret er altid berettiget til at foretage  

 doubleringer efter de derom i teatrets tjenestereglement gældende regler.
 § 3.  Nægter en skuespiller (operasanger) at udføre en  

 ham af teaterchefen tildelt rolle, er forfatteren (komponisten) berettiget  

 til straks at kræve spørgsmålet forelagt teaterjuryen i medfør af teatrets  

 tjenestereglement.
§ 4.  Komponisten af en opera kan ved operaens  

 indlevering skriftligt rette henvendelse til teaterchefen om selv at dirigere  

 ved operaens 3 første opførelser.
I så fald skal teaterchefen, såfremt han i  

 det enkelte tilfælde skønner, at ønsket kunstnerisk forsvarligt og praktisk  

 lader sig imødekomme, føle dette ønske.
 Stk. 2.  Når der ved prøverne eller senere måtte vise  

 sig ulemper ved, at komponisten dirigerer, tager teaterchefen bestemmelse om,  

 hvorvidt og eventuelt under hvilke betingelser han kan fortsætte dermed.
 § 5.  Forfatteren af et skuespil har ret til at oplæse  

 sit værk for de rollehavende og de funktionærer, hvis tilstedeværelse  

 teaterchefen anser for formålstjenlig.
 Stk. 2.  Forfatteren (komponisten) har ret til fra  

 teatrets tilskuerpladser at overvære prøver på sit værk, hvorfor der så vidt  

 muligt skal gives ham underretning om tiden for hver prøves afholdelse.
Stk. 3.  Forfatteren (komponisten) kan samtidig med  

 indleveringen fremsætte anmodning om selv at måtte sætte sit stykke i scene.  

 I så fald skal teaterchefen, såfremt han i det enkelte tilfælde skønner, at  

 ønsket kunstnerisk forsvarligt og praktisk lader sig imødekomme, følge dette  

 ønske.
Såfremt der skulle opstå ulemper ved, at forfatteren (komponisten)  

 leder indstuderingen, tager teatercheefen bestemmelse om, hvorvidt og  

 eventuelt på hvilke betingelser forfatteren (komponisten) kan fortsætte  

 dermed.
 § 6.  Forfatteren (komponisten) af et originalt  

 skuespil (opera) har ret til fri adgang i første parket til teatrets  

 forestillinger efter følgende regler:
a.
Når værket kan udfylde en hel forestilling:
 for 1. værk 4 gange om ugen på bestemte dage i 3 år.
for 2. værk 4 gange om ugen på bestemte dage i andre 7 år, for 3. værk 4 gange om ugen på bestemte dage for livstid.
b.
Når værket spillere kortere end 2 1/4 time:
for 1. værk 4 gange om ugen på bestemte dage i 1 år, for 2. værk 4 gange om ugen på bestemte dage i andre 2 år, for 3. værk 4 gange om ugen på bestemte dage i andre 3 år, for 4. værk 4 gange om ugen på bestemte dage i andre 4 år, for 5. værk 4 gange om ugen på bestemte dage i andre 5 år, for 6. værk 4 gange om ugen på bestemte dage for livstid.
 Stk. 2.  Er værket af flere forfattere eller musikken af  

 flere komponister, meddeles kun 1 fribillet, lydende på forfatternes eller  

 komponisternes navne, hvilken kun kan afbenyttes på de bestemte dage og i det  

 bestemte tidsrum af en af de pågældende.
 Stk. 3.  Ved hver opførelse af værket skal der, om det  

 ønskes, stilles to pladser i 1. parket til rådighed for forfatteren  

 (komponisten).
 Stk. 4.  Ovenstående bestemmelser er også gældende for  

 komponister af original balletmusik.
 Stk. 5.  Forfattere og komponister, hvis værker ikke er  

 blevet opført 5 gange, samt forfattere til operatekster, kan der indrømmes  

 fri adgang til teatret efter teaterchefens skøn.
 § 7.  Antagne originale værker (skuespil og operaer)  

 vederlægges efter følgende regler:
a.
Ved antagelsen udbetales der et honorar, hvis størrelse for værker, som  

 udfylder en hel forestilling, eller som, mellemakterne fraregnet, spiller  

 mindst 2 1/4 time, udgør 5.000 kr. for et skuespil og 7.500 kr. for en opera  

 (inkl. teksten). For værker af kortere varighed fastsættes  

 antagelseshonoraret i forhold hertil.
b.
Såfremt værket ikke er blevet opført inden 1 år efter antagelsen,  

 udbetales der endvidere en garantisum, hvis størrelse for værker, som  

 udfylder en hel forestilling, eller som, mellemakterne fraregnet, spiller  

 mindst 2 1/4 time, ikke må overstige 2.400 kr. for et skuespil og 3.600 kr.  

 for en opera (inkl. teksten). For værker af kortere varighed fastsættes  

 garantisummen i forhold hertil.
c.
For hver forestilling, ved hvilken værket opføres, betales der til  

 forfatteren (komponisten) og efter dennes død til arvingerne procenter af  

 bruttoindtægten.
Denne procentafgift må for skuespil, som udfylder en hel  

 forestilling, eller som, mellemakterne fraregnet, spiller mindst 2 1/4 time,  

 ikke overstige 10 pct.
For operaers vedkommende (for musik og tekst) forhøjes  

 denne procentsats med 20 pct.
For værker af kortere varighed nedsættes  

 procenten i forhold til de foran anførte tal.
 Stk. 2.  Oversættelser, bearbejdelser, balletsynopser,  

 prologer, festspil, kantater, etc. vederlægges efter overenskomst.
Stk. 3.  a.
Ved antagelsen af indsendt original musik  

 til en ballet kan der efter teaterchefens skøn udbetales et honorar, hvis  

 størrelse for balletter, som udfylder en hel forestilling, eller som,  

 mellemakterne fraregnet, spiller mindst 2 1/4 time, ikke må overstige 6.000  

 kr.
For musik til balletter af kortere varighed fastsættes  

 antagelseshonoraret i forhold hertil.
b.
Såfremt der ikke i henhold til foranstående bestemmelse er ydet  

 antagelseshonorar, udbetales der ved antagelsen en garantisum, der ikke må  

 overstige 3.000 kr.
I de tilfælde, hvor der er ydet antagelseshonorar, kan  

 der, hvis balletten ikke er blevet opført inden 1 år efter antagelsen,  

 endvidere udbetales en garantisum på indtil 3.000 kr.
c.
For indsendt original musik til en ballet ydes der komponisten en  

 procentafgift af bruttoindtægten for hver forestilling, ved hvilken balletten  

 opføres.
Denne afgift må for balletter, der udfylder en hel forestilling  

 eller som, mellemakterne fraregnet, spiller mindst 2 1/4 time, ikke overstige  

 9 pct.
Ved balletter af kotere varighed ydes en afgift på indtil 1 pct. pr.  

 påbegyndt kvarter.
Stk. 4.  a.
Ved antagelsen af original musik til et  

 skuespil kan der efter teaterchefens skøn udbetales et antagelseshonorar, der  

 fastsættes i forhold til det antagelseshonorar, som tilkommer forfatteren af  

 skuespillet.
b.
Såfremt der ikke i henhold til foranstående bestemmelse er ydet  

 antagelseshonorar, udbetales der ved antagelsen en garantisum, der ligeledes  

 fastsættes i forhold til den forfatteren tilkommende garantisum.
I de  

 tilfælde, hvor der er ydet antagelseshonorar, kan der, hvis skuespillet ikke  

 er blevet opført inden 1 år efter antagelsen, endvidere udbetales en  

 garantisum beregnet på den anførte måde.
c.
For original musik til et skuespil ydes der komponisten en afgift på 1  

 pct. af bruttoindtægten pr. påbegyndt kvarter af den samlede musikspilletid.
 Stk. 5.  Garantisummen fradrages ved de første  

 afregninger for procentafgiften, men ingen del tilbagebetales i det tilfælde,  

 at værket ikke skulle blive opført eller ved opførelsen ikke opnå så stor en  

 afgift som garantisummen, der da vil være at betragte som en minimumsafgift.  

 Nærværende bestemmelse vedrører ikke det særlige antagelseshonorar.
 Stk. 6.  Al ret til vederlag ophører, når forfatterens  

 (komponistens) ret efter lovens ophører.
§ 8.  Ved bruttoindtægten, hvoraf honoraret i henhold  

 til § 7 beregnes, forstås forestillingens billetsalg inclusive eventuelt  

 abonnement, fribilletafgifter o.lign.
Af garderobeafgiften beregnes ikke  

 forfatterhonorar.
§ 9.  Ønsker forfatteren (komponisten) af et til  

 opførelse antaget, men endnu ikke opført værk at tage det tilbage, da er han  

 berettiget hertil, dog først efter årsdagen for antagelsen og imod kontant at  

 erstatte teatret enhver udgift, som værket har foranlediget, herunder en  

 udbetalt garantisum.
For så vidt angår det særlige antagelseshonorar afgør  

 teaterchefen i hvert enkelt tilfælde, om dette helt eller delvis skal  

 tilbagebetales.
 Stk. 2.  For operaers vedkommende har teatret kun at  

 forhandle med komponisten eller hans repræsentant, der optræder både på egne  

 og på tekstforfatterens vegne.
 Stk. 3.  Er et antaget originalt værk ikke opført inden  

 udgangen af 2 fulde sæsoner efter antagelsen, har forfatteren (komponisten)  

 rådighed over sit værk.
 § 10.  Et antaget, tidligere utrykt, originalt  

 skuespil eller et af de i § 7, stk. 2, nævnte arbejder må ikke, under en bøde  

 af 7.000 kr., uden teatrets samtykke udkomme i trykken forinden den første  

 opførelse.
 Stk. 2.  Det samme gælder for originale operaer,  

 balletmusik og skuespil, med hensyn til udgivelse af partitur og klaverudtog.
 Stk. 3.  Teksten til en antagen original opera må ikke,  

 under en bøde af 7.000 kr., uden teatrets samtykke udkomme i trykken forinden  

 den første opførelse.
 Stk. 4.  Bestemmelserne i denne paragraf gælder dog kun  

 et år efter arbejdets antagelse.
 § 11.  Forfatteren (komponisten, bearbejderen,  

 oversætteren) har ikke ret til at lade sit værk udføre offentligt på Sjælland  

 inden for en afstand af 50 kilometer fra Københavns centrum, medmindre det i  

 henhold til gældende bestemmelser er udleveret ham til fri rådighed.
 § 12.  Et af Det kongelige Teater antaget arbejde må  

 ikke - medmindre teatret har givet sit samtykke dertil - opføres på noget  

 teater her i landet, førend det er spillet på Det kongelige Teater.
B.
Udenlandske værker.
§ 13.  For udenlandske sceniske værker gælder de i  

 afsnit A. anførte bestemmelser i det omfang, som forholdenes natur og  

 hensynet til det enkelte værk tillader.
Der udbetales dog aldrig  

 antagelseshonorar for udenlandske værker.
 § 14.  Denne kongelige anordning ophæver kongelig  

 anordning nr. 287 af 12. juni 1951 om antagelse af skuespil, operaer m.v. til  

 opførelse på Det kongelige Teater.
 Givet på Graasten slot, den 24. august  

 1963.
 Under Vor Kongelige Hånd og Segl.
 FREDERIK R.
/Jul.
Bomholt.
