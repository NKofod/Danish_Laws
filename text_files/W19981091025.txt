Ved operationen, som inklusive bedøvelsen varede fra kl. 12.50 til  

 kl. 14.00, var kvinden lejret i bugleje efter anæstesi- og  

 neurokirurgisk afdelings sædvanlige procedure.
Der blev hverken under  

 operationen eller efter denne observeret eller noteret noget om problemer  

 eller komplikationer.
På anæstesiskemaet var det noteret, at  

 patienten var overvægtig.
Et par dage efter tilbageflytningen til det lokale sygehus fik kvinden en  

 smertende føleforstyrrelse på ydersiden af højre  

 lår.
Senere undersøgelser har ikke kunnet udelukke, at  

 føleforstyrrelsen kunne være forårsaget af en trykbetinget  

 påvirkning af den specifikke perifere nervegren til højre  

 ben.
Klage over lejring Patientklagenævnet fandt på det foreliggende,  

 at der ikke var grundlag for kritik af anæstesilægen i  

 forbindelse med lejringen af kvinden ved operationen.
 Nævnet lagde herved vægt på, at kvinden  

 under operationen blev lejret efter sædvanlig procedure på  

 anæstesiologisk afdeling.
Nævnet fandt i øvrigt denne lejringsprocedure  

 i overensstemmelse med sædvanlig praksis.
Kvinden var således  

 under operationen lejret i bugleje med anvendelse af puder til polstring.
De  

 konstaterede føleforstyrrelser fandt nævnet således  

 måtte opfattes som hændelige komplikationer, der ikke kunne  

 tilskrives manglende omhu i forbindelse med lejringen.
 Nævnet kunne i øvrigt oplyse, at kvindens  

 overvægt ikke i sig selv betød særlige forholdsregler,  

 idet der i alle tilfælle vil blive udvist særlig omhu, når  

 en patient lejres i bugleje.
