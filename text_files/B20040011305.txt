Bekendtgørelse om  

 betingelser for i særlige tilfælde at få hjælp efter lov om social service  

 under midlertidigt ophold i udlandet I medfør af § 2, stk. 2, i lov om social service, jf.  

 lovbekendtgørelse nr. 764 af 26. august 2003, fastsættes:
Generelle betingelser § 1.  

  

 Hjælp efter serviceloven er betinget af, at modtageren har lovligt ophold her  

 i  

 landet.
 Stk. 2.  

  

 Retten til hjælp  

 efter servicelovens §§ 28, 29, 31, 77, 78, 79, 84, 97, 99 og retten til  

 ansættelse til pasning af nærtstående efter servicelovens § 103 a  

 bevares  

 dog under midlertidige ophold i udlandet efter de nærmere regler i  

 §§ 2-10  

 til alle eller en del af de formål, der er nævnt nedenfor i nr. 1-6:
 1)  

 	  

    

 Når modtageren  

 deltager i aktiviteter, der er led i aktivering eller revalidering, jf.  

 § 5, stk. 2, nr. 1 i lov om aktiv socialpolitik.
2)  

 	  

    

 Når modtageren  

 deltager i en uddannelse i udlandet, der berettiger til Statens  

 Uddannelses-støtte i udlandet, jf.
Undervisningsministeriets bekendtgørelse  

 nr.  

 469 af 3. juni 2003.
 3)  

 	  

    

 Når der er behov for  

 nødvendig lægebehandling, som den pågældende ikke kan få her i landet, jf.  

 Indenrigs- og Sundhedsministeriets bekendtgørelse nr. 564 af 20. juni 2003  

 eller behandlingstilbud, kurophold e.l., som er betalt af det offentlige.
 4)  

 	  

    

 Når modtageren udøver  

 aftalt eller fastlagt samvær, som ikke kan foregå her i landet, med egne børn  

 under 18 år.
 5)  

 	  

    

 Når modtageren holder  

 ferie i udlandet.
 6)  

 	  

    

 Når der i øvrigt  

 foreligger ganske særlige forhold.
 Stk. 3.  

  

 Det er en  

 betingelse for at bevare hjælpen i udlandet, at modtageren inden udrejsen  

 opfylder betingelserne for at modtage hjælp, samt at kommunen løbende kan  

 holdes orienteret om, at opholdet kan ske, uden at de almindelige regler for  

 hjælpen tilsidesættes, jf. lov om retssikkerhed og administration på det  

 sociale område § 11.
 Stk. 4.  

  

 Varigheden af  

 hjælp under ophold i udlandet i det enkelte tilfælde afhænger af formålet med  

 hjælpen og de konkrete omstændigheder, herunder karakteren af hjælpen.
 Stk. 5.  

  

 Der kan kun i  

 særlige tilfælde efter en konkret vurdering ydes tilskud til dækning af  

 ekstra  

 omkostninger, der er forbundet med kortvarige ferieophold i udlandet, jf.  

 endvidere § 5, stk. 2.
Betingelser vedrørende de enkelte bestemmelser § 2.  

  

 Hjælp til dækning af merudgifter efter servicelovens § 28 kan bevares  

 til  

 de formål, der er nævnt i § 1, stk. 2, nr. 1-6.
 § 3.  

  

 Hjælp til dækning af tabt arbejdsfortjeneste efter servicelovens § 29  

 kan  

 bevares til de formål, der er nævnt i § 1, stk. 2, nr. 3-6.
 § 4.  

  

 Tilskud til dækning af udgifter ved ansættelse af hjælpere efter  

 servicelovens  

 § 77 kan bevares til de formål, der er nævnt i § 1, stk. 2, nr.  

 1-6.
Stk. 2.  

  

 Ved ophold i  

 udlandet til de formål, der er nævnt § 1, stk. 2, nr. 1 og 2, kan  

 tilskuddet anvendes til ansættelse af hjælpere i udlandet.
Hjælpen ydes under  

 hensyn til lønniveauet i det pågældende land, dog maksimalt med det beløb,  

 der  

 ville blive ydet her i landet til dækning af det tilsvarende behov.
Hvis  

 modtageren vælger at medbringe hjælpere, kan tilskud hertil ikke overstige  

 det  

 tilskud, der ville blive ydet her i landet til dækning af det tilsvarende  

 behov, og der kan ikke ydes hjælp til rejse- og opholdsudgifter til hjælperen  

 efter servicelovens § 77 eller som merudgift efter servicelovens  

 § 84.
 § 5.  

  

 Hjælp til ledsagelse efter servicelovens § 31 og § 78 kan bevares  

 ved  

 ophold i udlandet til de formål, der er nævnt i § 1, stk. 2, nr. 3-6.
 Stk. 2.  

  

 Der kan ikke  

 ydes hjælp til rejse- og opholdsudgifter efter servicelovens § 31 eller  

 § 78 eller som merudgift efter servicelovens § 28 eller § 84  

 ved  

 ledsagelse til udlandet .
 § 6.  

  

 Hjælp i form af en særlig kontaktperson til døvblinde personer efter  

 servicelovens § 79, kan bevares ved ophold i udlandet til de formål, der  

 er nævnt i § 1, stk. 2, nr. 1-6.
 § 7.  

  

 Ret  

 til dækning af merudgifter efter servicelovens § 84 kan bevares under  

 ophold i udlandet til de formål, der er nævnt i § 1, stk. 2, nr. 1-6,  

 med  

 de undtagelser, der følger af § 4, stk. 2, og § 5, stk. 2.
 § 8.  

  

 Kropsbårne hjælpemidler efter servicelovens § 97 kan uanset  

 bestemmelserne  

 i § 1 frit medtages til udlandet.
 Stk. 2.  

  

 Alle øvrige  

 hjælpemidler kan medtages under ophold i udlandet til de formål, der er nævnt  

 i  

 § 1, stk. 2, nr. 1-6.
 Stk. 3.  

  

 Om hjælp i  

 udlandet til hjælpemidler, der er omfattet af EF-forordning1408/71 om  

 anvendelse af de sociale sikringsordninger på arbejdstagere, selvstændige  

 erhvervsdrivende og deres familiemedlemmer, der flytter inden for  

 Fællesskabet,  

 henvises til forordningens bestemmelser.
 § 9.  

  

 Biler, hvortil der er ydet støtte efter servicelovens § 99, jf.  

 §§ 4,  

 6 og 8 i bekendtgørelsen om støtte til køb af bil efter servicelovens  

 § 99, kan medtages til udlandet ved ophold af få måneders varighed til  

 de  

 formål, der er nævnt i § 1, stk. 2, nr. 1-6.
 Stk. 2.  

  

 Uanset  

 bestemmelsen i stk. 1, kan bilen medtages til udlandet ved ophold af mere end  

 få måneders varighed, til de formål, der er nævnt i § 1, stk. 2, nr.  

 1-2.
 § 10.  

  

 Retten til ansættelse til pasning af nærtstående efter servicelovens  

 § 103  

 a bevares, når den person, der har et pasningsbehov, har et midlertidigt  

 ophold  

 i udlandet til formål, der er nævnt i § 1, stk. 2, nr. 3-6.
 Stk. 2.  

  

 Den person, der  

 har et pasningsbehov jf. § 103 a, skal opfylde de betingelser, der er  

 nævnt i § 1, stk. 3.
Ikrafttrædelse § 11.  

  

 Bekendtgørelsen træder i kraft den 2. marts 2004.
 Stk. 2.  

  

 For ydelser  

 efter servicelovens § 103 a har bekendtgørelsen virkning fra den 1.  

 oktober 2002.
 Stk. 3.  

  

 Bekendtgørelse  

 nr. 108 af 17. februar 1998 om betingelser for i særlige tilfælde at få hjælp  

 under midlertidige ophold i udlandet ophæves.
