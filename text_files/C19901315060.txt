 De gældende regler for Det europæiske økonomiske Fællesskabs ordning om  

 interventionsopkøb af skummetmælkspulver fremgår af de i bilag 1 anførte  

 rådsforordninger m.v.
 1. Administration.
 EF-direktoratet administrerer bestemmelserne om interventionsopkøb af  

 skummetmælkspulver.
 2. Definitioner.
 I henhold til Fællesskabets bestemmelser om interventionsopkøb af  

 skummetmælkspulver forstås ved:
a.
Kærnemælk: Det biprodukt, der fremkommer ved fremstilling af smør efter  

 kærning eller kontinuerlig smørfremstilling af fløden og udskillelse af den  

 faste fedtfase.
b.
Valle: Det biprodukt, der fremkommer ved fremstilling af ost eller  

 kasein som følge af indvirkningen fra syre, osteløbe og/eller kemisk-fysiske  

 processer.
 3. Krav til skummetmælkspulveret.
 3.1. Genstand for interventionsopkøb er skummetmælkspulver af 1. kvalitet,  

 som er fremstillet efter forstøvningsmetoden (spraytørret) på virksomheder,  

 der er autoriseret af Veterinærdirektoratet til tilvirkning af  

 mælkekonserves, jf. bekendtgørelse nr. 498 af 28. juli 1986 om  

 mælkekonserves, og som er fremstillet af skummetmælk, der hidrører fra mælk,  

 der er produceret inden for Det europæiske Fællesskabs område.
 3.2. Skummetmælkspulver, der tilbydes til interventionsopkøb, må ikke  

 indeholde andre produkter, herunder kærnemælk og valle, og skal være  

 fremstillet af skummetmælk uden tilsætning af andre produkter.
3.3. Skummetmælkspulver, der tilbydes til interventionsopkøb, må på dagen  

 for EF-direktoratets modtagelse af tilbuddet ikke være ældre end 1 måned  

 regnet fra fremstillingsdagen.
Skummetmælkspulver, der oplagres i silo, må  

 dog ikke være ældre end 4 uger regnet fra den første dag i den uge, der  

 følger efter ugen, hvori pulveret er fremstillet.
 3.4. Overtagelse ved interventionsopkøb af et parti skummetmælkspulver er  

 betinget af, at pulveret opfylder de krav med hensyn til egenskaber, som er  

 anført i bilag 2 under nr. 1, konstateret efter de kontrolmetoder, som er  

 angivet i bilag 2 under nr. 2.
 4. Mindstemængde.
 Partier af skummetmælkspulver på under 20 tons overtages ikke ved  

 interventionsopkøb.
 5. Krav til emballagen.
5.1. Det tilbudte parti skummetmælkspulver skal være pakket i nye, rene,  

 tørre og hele sække, der har et nettoindhold på 25 kg.
Sækkene skal alle være  

 af samme art og være lukket på samme måde.
 5.2. Sækkene skal opfylde de nedenfor under a, b eller c angivne krav:
a. 4 papirsække »Kraft«, med en papirtykkelse, som svarer til en  

 vægt på mindst 70 g pr. (m2) 1 papirsæk af tjærepapir som mellemlag med en papirtykkelse, som svarer  

 til en vægt på mindst 140 g pr. (m2), 1 polyethylen-inderpose af mindst 0,08 mm tykkelse.
b. 1 papirsæk »Kraft«, med en papirtykkelse, som svarer til en  

 vægt på mindst 70 g pr. (m2), 1 papirsæk »Kraft« med polyethylenlag med en papirtykkelse, som  

 svarer til en vægt på mindst 80 g + 15 g pr. (m2), 3 papirsække »Kraft« med en papirtykkelse, som svarer til en  

 vægt på mindst 70 g pr. (m2), 1 polyethylen-inderpose af mindst 0,08 mm tykkelse.
c. 1 papir-ydersæk »Kraft« med en papirtykkelse, som svarer til  

 en vægt på mindst 85 g pr. (m2), 1 papirsæk »Kraft« med polyethylenlag med en papirtykkelse, som  

 svarer til mindst 70 g + 15 g pr. (m2), 2 papirsække »Kraft« med en papirtykkelse, som svarer til en  

 vægt på mindst 70 g pr. (m2), 1 polyethylen-inderpose af mindst 0,12 mm tykkelse.
5.3. Ved fyldning af de i pkt. 5.2. omhandlede sække skal indtrængning af  

 løst pulver mellem de forskellige lag ubetinget forhindres.  

 Polyethylensækkene skal, efter at den ovenfor pulveret stående luft er  

 uddrevet så godt som muligt, så højt på sækken som muligt enten ombindes  

 dobbelt efter ombøjning af sækkens hals eller lukkes tæt ved varmesmeltning.  

 Lukkes polyethylensækkene ved varmesmeltning, skal det påses, at  

 svejsefladerne er fri for pulver forinden lukningen.
Papirsækkene skal lukkes  

 tæt ved sammensyning af de øverste rande af alle sækkene.
Syningen skal  

 udføres således, at sækken på enkel måde lader sig åbne, uden at sækken  

 beskadiges.
Ved syningen skal det påses, at sækken i lukket stand er helt  

 fyldt, således at tomrum ikke forekommer i sækken i nævneværdigt omfang.  

 Sækkene skal i det hele taget være lukket således, at der ikke kan sive  

 pulver ud f.eks. som følge af de med ind- og udlagring forbundne  

 påvirkninger.
 5.4. De fyldte sække må ikke have form som en ligesidet firkant, men  

 længden skal være tydeligt større end bredden.
 5.5. Såfremt et parti skummetmælkspulver i emballage, som er lukket ved  

 varmesmeltning, skal tilbyderen for hver 20 tons medsende 2 tomme sække til  

 ompakning af det skummetmælkspulver, hvoraf prøveudtagning er foretaget.  

 Disse sække skal opfylde de krav, der er angivet i stk. 2, litra a, b eller  

 c, idet dog den indre polyethylensæk altid skal kunne lukkes ved dobbelt  

 ombinding efter ombøjning af sækkens hals, og papirsækken altid skal kunne  

 lukkes ved ombinding.
 6. Mærkning af emballagen.
 Hver enkelt sæk i et tilbudt parti skummetmælkspulver skal være mærket med  

 følgende oplysninger:
a.
Navn og adresse på producent eller forhandler.
b.
Følgende angivelse på et af Fællesskabets sprog: »Spray-tørret  

 skummetmælkspulver«.
c.
Nettovægt.
d.
Angivelse af den medlemsstat, hvori produktet er fremstillet.
e.
Angivelse af partiets produktionsnummer.
f.
Fabriksanlæggets løbenummer (autorisationsnummer).
g.
Angivelse af fremstillingsdato, evt. i kode.
Såfremt  

 skummetmælkspulveret oplagres i silo, angives i stedet for  

 fremstillingsdatoen den uge (mandag til søndag), hvori produktet er  

 fremstillet.
 7. Tilbud.
7.1. Tilbud på et parti skummetmælkspulver til intervention skal  

 fremsættes over for EF-direktoratet på en blanket, der på begæring tilsendes  

 af EF-direktoratet.
På blanketten skal bl.a. angives emballagens art, jf.  

 pkt. 5.2., og den måde, hvorpå polyethlensækkene er lukket, jf. pkt. 5.3., 2.  

 punktum.
Der skal anvendes en blanket for hver emballageart og lukkemetode.
7.2. EF-direktoratet underretter sælgeren skriftligt om tid og sted for  

 skummetmælkspulverets levering til intervention.
Overtagelsen skal finde sted  

 senest inden 1 måned efter tilbudets modtagelse.
 8. Afsendelsesmeddelelse.
8.1. Sælgeren udfylder før leveringen af skummetmælkspulveret til det  

 lager, som EF-direktoratet har udpeget, formularer til afsendelsesmeddelelse  

 med kopi, til tilsyns- og kontrolrapport samt til indlagringsbevis med de i  

 formularerne krævede oplysninger.
Formularerne tilsendes sælgeren af  

 EF-direktoratet.
 8.2. De udfyldte formularer skal sendes med det første køretøj, der  

 transporterer skummetmælkspulveret til lageret.
 9. Transport.
 9.1. Sælgeren skal for egen regning og risiko transporterer  

 skummetmælkspulveret fra sit lager til det af EF-direktoratet anviste lager.
 9.2. Såfremt skummetmælkspulveret ved indlagring skal transporteres over  

 350 km regnet fra sælgerens lager til det af EF-direktoratet anviste lager,  

 ydes der sælgeren et af fællesskabsmyndighederne fastsat beløb for  

 omkostninger ved transport udover 350 km.
 10. Risikoovergang.
 Risikoen for skummetmælkspulveret overgår først til EF-direktoratet resp.  

 lagerholderen, når overtagelse har fundet sted, jf. pkt. 12.
 11. Indgang på interventionslager.
 11.1. Når skummetmælkspulveret leveres til det af EF-direktoratet anviste  

 lager, påhviler det lagerholderen at foretage aflæsning og indlagring af  

 pulveret.
11.2. Ved indlagringen kontrollerer lagerholderen, at antallet af sække og  

 disses mærkning er i overensstemmelse med de i transportpapirerne givne  

 oplysninger, samt at transportpapirerne er forsynet med sælgerens  

 underskrift.
Lagerholderen skal fra indlagring afvise sække, hvis mærkning  

 ikke er i overensstemmelse med de omhandlede oplysninger, samt beskadigede,  

 utætte, våde eller snavsede sække.
 11.3. Efter modtagelse og kontrol som angivet i pkt. 11.2. kvitterer  

 lagerholderen på den dertil beregnede formular for modtagelse af  

 skummetmælkspulveret og sender formularen til EF-direktoratet.
 11.4. Om mangler, der konstateres ved indlagringen, giver lagerholderen  

 omgående meddelelse til EF-direktoratet, der underrettet sælgeren herom.
 12. Overtagelse.
 Skummetmælkspulveret betragtes som overtaget fra sælgeren, når indlagring  

 har fundet sted, dog under forbehold af resultatet af den af  

 Veterinærdirektoratet foretagne kontrol, jf. pkt. 14.
 13. Kontrol.
Når skummetmælkspulveret er indlagret, underkastes det kontrol af  

 Veterinærdirektoratet til konstatering, om pulveret og dettes emballage  

 opfylder de for overtagelse ved interventionsopkøb fastsatte betingelser.
Som  

 led i kontrollen udtages prøver af skummetmælkspulveret efter regler, der  

 udfærdiges af Veterinærdirektoratet.
 14. Betaling.
Det overtagne skummetmælkspulver betales med den interventionspris, som  

 fællesskabsmyndighederne har fastsat som gældende på fremstillingsdagen.  

 Prisen angives excl. merværdiafgift, incl. pakning, franko det lager, som  

 EF-direktoratet har anvist.
Betaling finder sted inden for en frist, der  

 begynder på den 120. dag efter datoen for direktoratets overtagelse af  

 skummetmælkspulveret og udløber den 140. dag efter samme dato.
 15. Afvisning.
15.1. Såfremt det ved den i pkt. 13. omtalte kontrol viser sig, at  

 skummetmælkspulveret ikke opfylder de fastsatte krav, afvises  

 skummetmælkspulveret.
EF-direktoratet giver sælgeren underretning om  

 afvisningen, og det påhviler herefter sælgeren omgående for egen regning at  

 fjerne skummetmælkspulveret fra lageret.
15.2. I tilfælde af afvisning skal sælgeren godtgøre alle påløbne  

 omkostninger vedrørende det afviste skummetmælkspulver, herunder  

 kontrolomkostninger.
Opståede lageromkostninger beregnes for tidsrummet fra  

 dagen for overtagelsen til udlagringsdatoen.
Erstatningsbeløbet meddeles  

 sælgeren af EF-direktoratet og indbetales af sælgeren til EF-direktoratet.
 15.3. Sælgeren er endvidere pligtig til efter påkrav fra EF-direktoratet  

 straks at tilbagebetale det beløb, der er udbetalt til ham for det afviste  

 skummetmælkspulver, med tillæg af en af fællesskabsmyndighederne fastsat  

 rente, som beregnes fra datoen for beløbets udbetaling.
 16. Anke.
 Afgørelser, der træffes af EF-direktoratet i henhold til denne vejledning,  

 kan indankes for Landbrugsministeriet.
 17. Ikrafttræden.
Denne vejledning anvendes fra 1. marts 1990. Vejledning nr.
I-4/85 af 16.  

 april 1985 ophæves samtidig.
Bilag 1 Retsgrundlag.
 Rådsforordning nr. 804/68 af 27. juni 1968 om den fælles markedsordning  

 for mælk og mejeriprodukter, med senere ændringer.
 Rådsforordning nr. 1014/68 af 20. juli 1968 om fastsættelse af almindelige  

 regler om offentlig oplagring af skummetmælkspulver, med senere ændringer.
 Kommissionsforordning nr. 625/78 af 30. marts 1978 om  

 gennemførelsesbestemmelser for offentlig oplagring af skummetmælkspulver, med  

 senere ændringer.
 Rådsforordning nr. 777/87 af 16. marts 1987 om ændring af  

 interventionsopkøbsordninger for smør og skummetmælkspulver.
 Kommissionsforordning nr. 1362/87 af 18. maj 1987 om  

 gennemførelsesbestemmelser til forordning nr. 777/87 for så vidt angår  

 interventionsopkøb og ydelse af støtte til privat oplagring af  

 skummetmælkspulver.
 Bekendtgørelse nr. 8 af 3. januar 1990 om interventionskøb af  

 skummetmælkspulver.
Bilag 2 Skummetmælkspulverets kvalitet (* 1) LBEK nr. 8 af 3/1 1990.
