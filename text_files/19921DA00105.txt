Nr BTB 105 Betænkning og indstilling fra Udvalget for Forretningsordenen om  

 Folketingets samtykke i henhold til grundlovens § 57 (vedrørende Grethe  

 Fenger Møller)   

 Nr B 105 1992-93, 1. samling Afgivet af Udvalget for Forretningsordenen Afgivet: 19930622 I overensstemmelse med forretningsordenens § 25, næstsidste punktum, jf. grundlovens § 57, har Folketingets formand til udvalget henvist en fra justitsministeren den 17. juni 1993 modtaget skrivelse, i hvilken ministeren anmoder om Folketingets samtykke til, at der rejses tiltale mod folketingsmedlem Grethe Fenger Møller for overtrædelse af straffeloven.
 Justitsministerens skrivelse og et af Statsadvokaten for København,  

 Frederiksberg og Tårnby udarbejdet udkast til anklageskrift optrykkes som  

 bilag.
 Udvalget indstiller enstemmigt, at Folketinget giver samtykke til,  

 at justitsministerens anmodning imødekommes.
Henning Rasmussen (S) fmd.
Ivar Hansen (V) nfmd.
Grove (KF)  

 Lilli Gyldenkilde (SF) Kirsten Jacobsen (FP) Løvig Simonsen (S) Ole Espersen  

 (S) Ritt Bjerregaard (S) Ingrid Rasmussen (S) Frank Jensen (S) Jørn Pedersen  

 (S) Gade (SF) Rahbæk Møller (SF) Bente Juncker (CD) Engell (KF) Gammelgaard  

 (KF) Birthe Rønn Hornbech (V) Inge Dahl-Sørensen (V) Aage Brusgaard (FP)  

 Bilgrav-Nielsen (RV) Glønborg (KRF) Bilag 1 JUSTITSMINISTERIET Den 17. juni 1993 Folketingets formand Folketinget Christiansborg 1240 København K Justitsministeriet anmoder herved om Folketingets samtykke efter  

 grundlovens § 57 til, at der rejses tiltale mod medlem af Folketinget Grethe  

 Fenger Møller for overtrædelse af straffeloven.
 Hvis Folketinget meddeler samtykke, agter anklagemyndigheden at rejse  

 tiltale for overtrædelse af straffelovens § 158, stk. 1, i overensstemmelse  

 med det af Statsadvokaten for København, Frederiksberg og Tårnby udfærdigede  

 udkast til anklageskrift.
 Sagens akter vedlægges (*).
Ole Stavad / Torben Geneser (* 1) Ej optrykt her.
Bilag 2 J.nr. 5534/91 BD/imj A N K L A G E S K R I F T Grethe Fenger Møller og N.
N.
sættes herved under tiltale ved Københavns Byret til straf for 1.
Grethe Fenger Møller overtrædelse af straffelovens § 158, stk. 1,  

 ved den 19. og 20. september 1991 som vidne i undersøgelsesretten vedrørende  

 de tamilske familiesammenføringer i Højesterets lokaler, Prins Jørgens Gård,  

 at have afgivet falsk forklaring for retten vedrørende tilblivelsen af  

 samrådsspørgsmål H af 23. september 1988, idet hun i strid med sandheden  

 navnlig forklarede, at hun torsdag den 22. september 1988 om formiddagen under et møde  

 på Christiansborg »besluttede . . . sig for« at stille »sit  

 eget samrådsspørgsmål«, at hendes »sekretær fik stikordene« og »sekretæren  

 skrev på sin stenogramblok, hvilke ting« (tiltalte) »ville have med  

 i spørgsmålet«, samt at hun ikke »har . . . modtaget noget vedrørende  

 samrådsspørgsmålet fra embedsmænd.
Det var« (tiltaltes) »egen  

 ide«.
 2.
N.
N.
 Der nedlægges for begge de tiltalte påstand om fængselsstraf.
 For anklagemyndigheden møder politiadvokaten i Advokatur B.
Statsadvokaten for København, Frederiksberg og Tårnby, den H.
Bech Hansen kst.
