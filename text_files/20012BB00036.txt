Fremsat den 14. december 2001 af  

 Ole Sohn (SF) og Aage Frandsen (SF) Forslag til folketingsbeslutning om forlænget dagpengeret til ledige, der ikke har  

 fået den aktivering, de har ret til Folketinget opfordrer regeringen til snarest at  

 fremsætte forslag til ændring af lov om  

 arbejdsløshedsforsikring m.v., således at arbejdsløse  

 sikres en forlængelse af dagpengeretten indtil det tidspunkt, hvor de  

 har opnået aktivering i det omfang, de har ret til i henhold til  

 loven.
Bemærkninger til forslaget Beslutningsforslaget er en  

 genfremsættelse af beslutningsforslag nr.
B 145 fra  

 folketingsåret 2000-01, se Folketingstidende 2000-01, forhandlingerne  

 side 6147 og 9282, tillæg A side 5358 og 5359 og tillæg B side  

 1814.
De regionale arbejdsmarkedsråd/AF har ikke  

 formået at give arbejdsløse aktivering i det omfang, som det  

 ifølge lovgivningen påhviler dem.
Tal fra  

 Arbejdsmarkedsstyrelsen viser, at problemerne har stået på  

 så længe, at selv den ekstraordinære slutaktiveringsindsats  

 ikke har kunnet forhindre, at flere tusinde arbejdsløse mister  

 dagpengeretten uden at have fået den aktivering, de ifølge  

 lovgivningen har ret til.
Det er ikke rimeligt, at arbejdsløse nægtes  

 aktivering i det omfang, de har ret til, fordi der er problemer med systemet  

 i form af bureaukratiske procedurer, kapacitetsmangel,  

 indkøringsvanskeligheder med Amanda m.v.
Konsekvensen for mange  

 arbejdsløse bliver, at de helt mister deres indtægtsgrundlag,  

 eftersom mange ikke vil være berettigede til at modtage  

 kontanthjælp.
Accepteres denne udvikling, forvandles retten og pligten  

 til aktivering for den enkelte til alene at være en pligt, hvor den  

 enkelte ikke sikres mod at miste retten til  

 arbejdsløshedsunderstøttelse, selv når det er systemet,  

 der svigter.
Samtidig vil det indebære en vilkårlighed, hvor  

 nogle arbejdsløse får den aktivering, de har ret til, mens andre  

 ikke får den aktivering og hjælp, som loven giver dem ret  

 til.
 Det er bemærkelsesværdigt, at den eksisterende  

 lovgivning slet ikke foreskriver, hvordan man som arbejdsløs kan  

 insistere på sin ret.
For forslagsstillerne er det ikke noget selvstændigt  

 mål at forøge mængden af aktivering til de  

 arbejdsløse.
En kvalitativ bedre og mere effektiv aktivering, som  

 hurtigere kan bringe arbejdsløse i ordinært job eller  

 uddannelse, vil klart være at foretrække.
Men dette har  

 desværre ikke være tilfældet for mange  

 arbejdsløse.
Derfor må Folketinget erkende, at selv med den mest  

 optimistiske tro på reformer og forbedringer af både  

 aktiveringens omfang og kvalitet vil der blive arbejdsløse, som kommer  

 til at betale for arbejdsmarkedssystemets problemer i form af bl.a.  

 indkøringsvanskelighederne med Amanda.
Dette er dybt urimeligt og  

 uretfærdigt og har vel næppe heller været intentionerne bag  

 den nuværende aktiveringspolitik.
 Derfor foreslår SF, at dagpengeretten  

 forlænges med den periode, der kan sikre, at alle ledige har fået  

 den aktivering, de har krav på.
Skriftlig fremsættelse Ole Sohn Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forlænget  

 dagpengeret til ledige, der ikke har fået den aktivering, de har ret  

 til.
(Beslutningsforslag nr.
B 36).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
