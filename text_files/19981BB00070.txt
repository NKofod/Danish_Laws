Fremsat den 11. december 1998 af  

 Kristen Touborg (SF),  

 Jes Lunde (SF) og Anni Svanholt (SF) Forslag til folketingsbeslutning om ændring af den kommunale styrelseslov Folketinget opfordrer regeringen til at fremsætte  

 lovforslag, der sikrer, at bestyrelser i kommunale fællesskaber,  

 selskaber, foreninger, fonde m.v., hvor flere kommuner deltager,  

 sammensættes, så de bliver politisk repræsentative for  

 befolkningen i de deltagende kommuner.
Bemærkninger til forslaget Den gældende lov om kommunernes  

 styrelse sikrer typisk ikke mindretal repræsentation i bestyrelser i  

 kommunale fællesskaber, selskaber med kommunal deltagelse m.v.
De  

 enkelte bestyrelsesmedlemmer f.eks. i kommunale fællesskaber bliver  

 typisk udpeget af flertalsgruppen i de enkelte kommunalbestyrelser.
I  

 selskaber med kommunal deltagelse, f.eks.
Tarco A/S, vil det efter de  

 gældende regler være næsten umuligt af få valgt  

 bestyrelsesmedlemmer fra mindre partier.
Det har den konsekvens, at det er de store  

 borgmesterpartier, der sidder på praktisk talt alle bestyrelsesposter.  

 Det er derfor ikke uden grund, at bestyrelserne ofte karakteriseres som  

 lukkede, sammenspiste »borgmesterklubber«.
Dette omdømme er nok ikke  

 altid rimeligt, men mistanken får nemt næring, når der kun  

 er bestyrelsesmedlemmer fra flertalsgrupperne i de deltagende  

 kommunalbestyrelser.
Det har endvidere den konsekvens, at bestyrelserne ikke  

 tilføres den dynamik, som typisk følger med, når der i  

 bestyrelsen er et eller flere medlemmer, der stiller »kritiske« spørgsmål der stiller krav om bestyrelsens stillingtagen der rejser kritik i offentligheden.
 Socialistisk Folkeparti mener, at denne dynamik ligeledes  

 er vigtig for at skabe åbenhed om selskabet.
Den aktuelle sag om det kommunalt ejede aktieselskab Tarco  

 A/S' deltagelse i rørkartellet viser, hvor galt det kan gå.
Krav  

 om mere repræsentative bestyrelser er naturligvis ikke nogen garanti,  

 men jo mere repræsentative bestyrelserne bliver, desto større  

 sikkerhed har man for, at skandaler ikke får lov at udvikle sig.
 SF ønsker, at den kommunale styrelseslov  

 ændres, således at der sikres et valgsystem til disse  

 bestyrelser, der både er politisk repræsentativt i forhold til  

 befolkningen i de deltagende kommuner og sikrer repræsentation fra de  

 enkelte kommunalbestyrelser.
Dette kunne ske ved, at bestyrelserne sammensættes  

 efter det almindelige forholdstalsprincip på baggrund af stemmetallene  

 ved det seneste kommunalvalg i de deltagende kommuner.
Nogle  

 kommunalbestyrelser ville blive repræsenteret af et  

 kommunalbestyrelsesmedlem, der er udpeget af en mindretalsgruppe, men den  

 pågældende ville ved afstemninger i bestyrelsen være  

 forpligtet til at følge kommunalbestyrelsens beslutning.
Med hensyn til, hvorledes reglerne nærmere skal  

 udformes og herunder, hvorledes udpegningen af repræsentanter fra de  

 enkelte kommunalbestyrelser skal ske, så der samlet set er  

 forholdsmæssig repræsentation, vil forslagsstillerne som en mulig  

 model henvise til gældende regler i forbindelse med valg til  

 skolebestyrelser.
Forslagsstillerne er i øvrigt åbne over for  

 andre løsningsforslag fra regeringen.
Skriftlig fremsættelse Kristen Touborg Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 den kommunale styrelseslov.
(Beslutningsforslag nr.
B 70).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
