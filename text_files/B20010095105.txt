Bekendtgørelse om  

 Fællesskabsinitiativet LEADER+ I medfør af § 2, stk. 2, jf. stk. 1, nr. 7, § 3, § 16, stk. 1, §  

 17, stk. 1, § 18, stk. 1 og 6, § 19, stk. 1, 2 og 5, § 20, stk. 1, § 22, §  

 25, stk. 3, § 26, stk. 2 og 3, og § 27 i lov nr. 338 af 17. maj 2000 om  

 støtte til udviklingen af landdistrikterne  

 (landdistriktsstøtteloven), fastsættes:
Kapitel 1 Ordningens indhold § 1. Tilskud kan ydes til projekter, der ligger  

 inden for rammerne af udviklingsplaner udarbejdet af lokale aktionsgrupper,  

 jf. bilag 1, som Direktoratet for FødevareErhverv udpeger som  

 støtteberettigede under LEADER+ initiativet for perioden 2000-2006.  

 Udviklingsplanerne skal sigte på at fremme lokalt samarbejde og styrke  

 landdistrikternes sociale, kulturelle, økonomiske og  

 miljømæssige position gennem en bæredygtig indsats.
 Stk. 2. Tilskud kan ydes til projekter, der  

 gennemføres af offentlige myndigheder, virksomheder og  

 enkeltpersoner.
 Stk. 3. Direktoratet for FødevareErhverv, EU,  

 amtskommuner og andre offentlige myndigheder kan deltage i finansieringen af  

 projekter under ordningen.
 Stk. 4. Tilskud kan ydes inden for de på de  

 årlige finanslove afsatte rammer.
§ 2. Tilskud kan ydes til at 1)	gennemføre integrerede udviklingsplaner for udvikling af  

 landdistrikter, jf. § 18, 2)	fremme samarbejde mellem aktører i landdistrikter, jf. § 19  

 og 3)	oprette og drive et LEADER+ netværk, jf. § 20.
Kapitel 2 Administration Myndigheder, lokale aktionsgrupper m.v.
 § 3. Direktoratet for FødevareErhverv  

 udpeger op til 12 lokale aktionsgrupper, der har udarbejdet en  

 udviklingsplan, jf. § 1, stk. 1, for et geografisk afgrænset  

 område med et befolkningstal på op til 100.000 indbyggere.
 Stk. 2. En lokal aktionsgruppe sammensættes af  

 repræsentanter fra interesseorganisationer, arbejdsmarkedets parter og  

 offentlige myndigheder i området.
§ 4. Udpegningen af lokale aktionsgrupper sker  

 efter vurdering af udviklingsplanerne på baggrund af følgende  

 kriterier 1)	originalitet og nyhedsværdi, 2)	tilknytning til regionen, 3)	sammenhæng med andre regionale udviklingstiltag, 4)	nye eller bevarede arbejdspladser, 5)	nationalt og internationalt samarbejde, 6)	økonomisk gennemførlighed, 7)	bæredygtighed, 8)	ligestilling, 9)	den lokale aktionsgruppes repræsentativitet og 10)	den lokale aktionsgruppes organisering.
 Stk. 2. Den lokale aktionsgruppe er ansvarlig for, at  

 udviklingsplanen gennemføres.
 Stk. 3. Ændring af en lokal aktionsgruppes  

 udviklingsplan skal godkendes af Direktoratet for FødevareErhverv.
 Stk. 4. Direktoratet for FødevareErhverv kan  

 foretage nyudpegning af lokale aktionsgrupper.
 § 5. Hver lokal aktionsgruppe udarbejder  

 vedtægter for sit virke, som Direktoratet for FødevareErhverv  

 godkender. Ændring af vedtægterne skal godkendes af Direktoratet  

 for FødevareErhverv.
 § 6. Direktoratet for FødevareErhverv kan  

 tilbagekalde udpegningen af en lokal aktionsgruppe, hvis den lokale  

 aktionsgruppe ikke gennemfører udviklingsplanen.
 § 7. Direktoratet for FødevareErhverv  

 fastlægger en fordeling på lokale aktionsgrupper af  

 tilsagnsrammen af EU's samlede midler under ordningen for perioden  

 2000-2006.
 Stk. 2. Inden for den samlede udmeldte ramme, jf. stk. 1,  

 fremsender lokale aktionsgrupper bindende instillinger til Direktoratet for  

 FødevareErhverv om tilskud til projekter, jf. § 11, stk. 1.
 § 8. Direktoratet for FødevareErhverv  

 nedsætter et overvågningsudvalg til at varetage tilsyns- og  

 opfølgningsfunktioner ved administrationen af LEADER+  

 initiativet.
 Stk. 2. Udvalget er sammensat af repræsentanter for  

 Amtsrådsforeningen, Arbejderbevægelsens Erhvervsråd,  

 Arbejdsministeriet, Direktoratet for FødevareErhverv,  

 Erhvervsministeriet, Europa-Kommissionen, Fødevareministeriets  

 departement, Indenrigsministeriet, Kommunernes Landsforening,  

 Landsbrugsraadet, Landdistrikternes Fællesråd, LEADER+  

 netværkscentret, Miljø- og Energiministeriet, Økologisk  

 Landscenter samt en repræsentant fra hver af de udpegede lokale  

 aktionsgrupper.
 Stk. 3. Formandskab og sekretariatsbetjening varetages af  

 Direktoratet for FødevareErhverv.
 § 9. Direktoratet for FødevareErhverv  

 foretager kontrol i forbindelse med sagsbehandling og udbetaling af  

 tilskud.
 Stk. 2. Direktoratet for FødevareErhverv,  

 Plantedirektoratet og Fødevaredirektoratet forestår den fysiske  

 kontrol.
 Stk. 3. Direktoratet for FødevareErhverv foretager  

 den efterfølgende kontrol.
 Stk. 4. Til brug for den i stk. 1 og 3 nævnte  

 kontrol indhentes fornødne oplysninger fra andre myndigheder.
 Stk. 5. De kontrollerende myndigheder udøver de i  

 lovens § 20, stk. 2 og 3, jf. lovens § 2, stk. 1, nr. 7, nævnte  

 beføjelser.
 Ansøgning om tilskud m.v.
§ 10. Ansøgning om tilskud, jf. § 2, nr. 1  

 og 2, skal udfærdiges på særlige skemaer, der fås hos  

 Direktoratet for FødevareErhverv, amtskommunerne, eller de lokale  

 aktionsgrupper.
Ansøgninger indgives til den lokale aktionsgruppe i  

 det område, hvortil projektet har den nærmeste tilknytning, eller  

 hvor projektet har postadresse.
§ 11. Den lokale aktionsgruppe foretager en  

 prioritering af de indkomne ansøgninger.
Kun projekter, som den lokale  

 aktionsgruppe finder, har betydning for gennemførelsen af de i § 3,  

 stk. 1, nævnte udviklingsplaner kan indstilles til tilsagn om tilskud.  

 Ved ens prioriterede ansøgninger går tidligere modtagne  

 ansøgninger forud for senere.
 Stk. 2. Den lokale aktionsgruppe kan i indstillingen  

 stille krav til projektets indhold, gennemførelse og  

 færdiggørelse.
 Stk. 3. Ansøgningen, jf. § 10, skal være  

 modtaget af den pågældende lokale aktionsgruppe senest den 30.  

 september 2006.
 § 12. Direktoratet for FødevareErhverv  

 påser, at betingelserne for at opnå tilskud efter denne  

 bekendtgørelse er opfyldt, og træffer på baggrund af den  

 lokale aktionsgruppes indstilling afgørelse om tilsagn om  

 tilskud.
 § 13. Direktoratet for FødevareEhverv  

 træffer afgørelse om tilsagn om tilskud til oprettelse og drift  

 af et nationalt LEADER+ netværk, jf. § 2, nr. 3.
 Stk. 2. Ansøgninger, jf. stk. 1, skal være  

 modtaget i Direktoratet for FødevareErhverv senest den 15. december  

 2001.
§ 14. Direktoratet for FødevareErhverv kan  

 fastsætte vilkår for meddelelse af tilsagn, herunder om  

 tilskudsmodtagers forpligtigelse til at informere om den offentlige  

 medfinansiering af projektet.
Vilkårene skal skriftligt accepteres af  

 ansøger.
 Stk. 2. Tilsagnsbeløbet kan ikke forhøjes,  

 efter at ansøger har accepteret tilskudsbetingelserne.
 § 15. Direktoratet for FødevareErhverv kan  

 fastsætte krav til regnskab og revision vedrørende bevilget  

 tilskud.
Kapitel 3 Betingelser for tilskud § 16. Det er en betingelse for at opnå  

 tilskud, at projektet, jf. § 2, nr. 1 og 2, er i overensstemmelse med den  

 lokale aktionsgruppes udviklingsplan, jf. § 3, og regionplanen for det  

 område, hvor projektet gennemføres.
 Stk. 2. Det er en betingelse for tilskud, at de  

 nødvendige tilladelser fra offentlige myndigheder kan opnås.
§ 17. Det er endvidere en betingelse for tilskud,  

 at 1)	ansøger senest 6 måneder efter tilsagnsdato skriftligt  

 har meddelt Direktoratet for FødevareErhverv, at projektet er  

 påbegyndt, eller at Direktoratet for FødevareErhverv har  

 godkendt en udsættelse, 2)	ansøger foretager en projektrapportering, jf. tilsagnet, 3)	de støttede investeringer opretholdes i en periode på 5  

 år fra tidspunktet for meddelelse af tilsagn om tilskud eller som  

 fastsat i tilsagnet, 4)	projektets formål opretholdes i en periode på 5 år  

 fra tidspunktet for meddelelse af tilsagn om tilskud eller som fastsat i  

 tilsagnet, 5)	projekterne har nyhedsværdi og er reproducerbare, 6)	ansøger stiller de nødvendige oplysninger til  

 rådighed om igangværende og gennemførte aktioner samt om  

 opnåede resultater for LEADER+ netværket og 7)	projektet opfylder princippet om additionalitet.
Ved additionalitet  

 forstås, at støttede aktiviteter skal være supplerende i  

 forhold til den aktivitet, der ville kunne finde sted uden  

 støtte.
Kapitel 4 Tilskudsberettigede projekter § 18. Under foranstaltningen integrerede  

 udviklingsplaner for udvikling af landdistrikter kan der ydes tilskud til  

 projekter inden for følgende områder 1)	anvendelse af know how og ny teknologi for at gøre  

 landdistrikternes produkter og tjenesteydelser mere konkurrencedygtige og  

 miljøvenlige, 2)	forbedring af livskvaliteten i landdistrikterne, 3)	markedsføring af lokale produkter ved gennem kollektive  

 tiltag at lette adgangen til markederne for mindre produktionsvirksomheder  

 og 4)	bæredygtig anvendelse af naturlige og kulturelle  

 ressourcer.
 Stk. 2. Der kan endvidere under foranstaltningen ydes  

 tilskud til driften af lokale aktionsgrupper.
§ 19. Under foranstaltningen samarbejde mellem  

 aktører i landdistrikter kan der ydes tilskud til samarbejde om  

 fælles projekter 1)	mellem landdistrikter i Danmark, 2)	mellem landdistrikter i Danmark og andre EU-medlemslande  

 og 3)	i særlige tilfælde mellem landdistrikter i Danmark og  

 lande uden for EU.
 § 20. Under foranstaltningen tilslutning til  

 LEADER+ netværket kan der ydes tilskud til at oprette og drive et  

 nationalt LEADER+ netværk for at udbrede kendskabet til de anvendte  

 strategier og metoder i det lokale udviklingsarbejde.
 § 21. Der kan ydes tilskud til udgifter, der er  

 nødvendige for gennemførelse af de i §§ 18-20 nævnte  

 aktiviteter, herunder til udgifter til udarbejdelse af ansøgning om  

 tilskud.
 Stk. 2. Tilskud efter stk. 1 ydes på betingelse af,  

 at anmodningen er fremsat i ansøgningen og fremgår af  

 tilsagnet.
§ 22. Der kan ikke ydes tilskud til 1)	udgifter, som ansøgeren har afholdt eller påtaget sig  

 at afholde, inden ansøgningen er modtaget af den lokale aktionsgruppe.  

 Dog kan der ydes støtte til udgifter, der har været  

 nødvendige for at udarbejde ansøgningen, 2)	driftsudgifter, herunder værdien af eget og ansattes arbejde,  

 til projekter nævnt i §§ 18-19. Dog kan der i særlige  

 tilfælde og i en begrænset periode ydes tilskud til  

 driftsudgifter til projekter nævnt i §§ 18-19, 3)	brugt og renoveret udstyr, med mindre der foreligger en  

 forhåndstilladelse fra Direktoratet for FødevareErhverv.  

 Anmodning om tilskud til køb af brugt udstyr skal være fremsat i  

 ansøgningen, og godkendelse skal fremgå af tilsagnet, 4)	investeringer eller driftsudgifter i projekter, hvortil der gives  

 anden EU-støtte, 5)	finansierings-, revisions-, advokat- og bankomkostninger, med mindre  

 disse skyldes krav fra tilsagnsgivende myndighed og 6)	moms, med mindre denne endeligt bæres af tilskudsmodtager og  

 under betingelse af, at anmodningen herom er fremsat i ansøgningen, og  

 godkendelsen fremgår af tilsagnet.
 § 23. Ændring af et projekt, hvortil  

 Direktoratet for FødevareErhverv har meddelt tilsagn om tilskud,  

 må ikke påbegyndes, inden der er indhentet godkendelse fra  

 Direktoratet for FødevareErhverv.
Stk. 2. Ændring af et projekt kan godkendes af  

 Direktoratet for FødevareErhverv som tilskudsberettiget på  

 betingelse af, at 1)	den lokale aktionsgruppe har indstillet ændringen, 2)	projektets samlede formål opretholdes og 3)	de omfattede udgifter er tilskudsberettigede efter de regler, der  

 gælder på tidspunktet for ansøgning om ændring af  

 investeringen.
 Stk. 3. Tilskuddet kan ikke forhøjes i forbindelse  

 med ændringer i projektet.
Kapitel 5 Beregning af tilskud § 24. Der kan efter denne bekendtgørelse  

 ydes et tilskud på op til 50 pct. af de godkendte udgifter.
 § 25. De tilskudsberettigede udgifter kan  

 være 100 pct. offentligt finansieret.
Kapitel 6 Udbetaling af tilskud § 26. Udbetaling af tilskud sker på baggrund  

 af ansøgerens opgørelse over afholdte udgifter.
Anmodning om  

 udbetaling af tilskud skal ske på særlige skemaer, der fås  

 hos Direktoratet for FødevareErhverv eller de lokale  

 aktionsgrupper.
 Stk. 2. Tilskuddet kan udbetales i indtil 3 rater, hvor  

 den sidste rate skal udgøre mindst 20 pct. af det totale tilsagn.
 Stk. 3. Afsluttende udbetalingsanmodning skal være  

 modtaget i Direktoratet for FødevareErhverv senest den 30. juni  

 2008.
 Stk. 4. Det er en betingelse for udbetaling af tilskud,  

 at tilskudsmodtageren anviser en konto i et pengeinstitut, hvortil tilskuddet  

 kan overføres.
§ 27. Tilskudsmodtager udarbejder et regnskab for  

 projektet i overensstemmelse med § 15, og afgiver herunder en beretning om  

 projektets forløb.
Regnskabet revideres af 1)	en registreret eller statsautoriseret revisor, eller 2)	Kommunernes Revisionsafdeling.
Kapitel 7 Underretningspligt § 28. Betingelserne for tilskud skal opfyldes i 5  

 år fra det tidspunkt, hvor tilsagn om tilskud meddeles eller som  

 fastsat i tilsagnet.
 Stk. 2. En tilskudsmodtager skal i den periode, hvor  

 betingelserne for tilskud skal opfyldes, på forlangende afgive  

 erklæring til Direktoratet for FødevareErhverv om, hvorvidt  

 betingelserne for tilskud fortsat opfyldes.
 Stk. 3. En tilskudsmodtager er forpligtet til at give  

 Direktoratet for FødevareErhverv meddelelse om forhold, der kan  

 medføre tilskuddets bortfald efter § 29.
Kapitel 8 Bortfald og tilbagebetaling af tilskud § 29. Tilsagn om tilskud og tilskud  

 bortfalder, 1)	hvis ansøgeren har givet urigtige eller vildledende  

 oplysninger eller har fortiet oplysninger af betydning for sagens  

 afgørelse, 2)	hvis projektet ikke gennemføres i overensstemmelse med den  

 godkendte ansøgning, herunder hvis væsentlige dele af projektet  

 bortfalder, 3)	hvis der ikke ydes den fornødne bistand ved kontrollens  

 gennemførelse, 4)	hvis de støttede investeringer inden for en periode på  

 5 år fra investeringernes påbegyndelse, eller som fastsat i  

 tilsagnet, anvendes til andre formål end forudsat i ansøgning og  

 tilsagn, 5)	hvis projektet ikke opretholdes i 5 år eller som fastsat i  

 tilsagnet, 6)	ved ejer- eller brugerskifte, medmindre den nye ejer eller bruger  

 indtræder i rettigheder og forpligtelser efter tilsagnet om  

 tilskud, 7)	hvis ansøger ikke foretager den projektrapportering, der  

 fremgår af tilsagnet, og som Direktoratet for FødevareErhverv  

 eller den lokale aktionsgruppe anmoder om, 8)	hvis tilskudsmodtager tilsidesætter de fastsatte krav til  

 regnskab og revision, herunder hvis projektregnskab og bilag ikke holdes  

 tilgængeligt i 5 år, regnet fra sidste udbetalingsdato, 9)	hvis tilskuddet ikke kan udbetales i den planlagte periode, og dette  

 ikke skyldes forhold, Direktoratet for FødevareErhverv eller  

 amtskommunen bærer ansvaret for, med mindre Direktoratet for  

 FødevareErhverv har godkendt en udsættelse, eller 10)	hvis betingelserne for tilskud ikke længere er  

 opfyldt.
 Stk. 2. Direktoratet for FødevareErhverv kan  

 bestemme, at tilskud helt eller delvis skal tilbagebetales med tillæg  

 af renter, hvis der foreligger væsentlige fejl eller  

 forsømmelser fra modtagerens side, herunder hvis modtageren har  

 overtrådt bestemmelserne i kapitel 3. Rentetillægget beregnes fra  

 udbetalingstidspunktet til tilbagebetaling sker og med den rentesats, der  

 fremgår af renteloven.
 Stk. 3. Stk. 2 finder ikke anvendelse i tilfælde af  

 force majeure.
Kapitel 9 Forenelighed og sammenhæng § 30. Der kan ikke ydes tilskud til et projekt  

 efter denne bekendtgørelse, hvis projektet samtidig opnår  

 tilskud under støtteordningerne Mål 2 og Mål 3, jf.  

 Rådets forordning (EF) nr. 1260/1999 om vedtagelse af generelle  

 bestemmelser for strukturfondene eller fra Den Europæiske Udviklings-  

 og Garantifond for Landbruget, Garantisektionen.
Kapitel 10 Klageadgang § 31. Direktoratet for FødevareErhvervs  

 afgørelser kan af den, som afgørelsen er rettet til,  

 påklages til Ministeriet for Fødevarer, Landbrug og Fiskeri  

 inden 4 uger efter, at afgørelsen er meddelt den  

 pågældende.
Klagen skal indsendes til Direktoratet for  

 FødevareErhverv.
 Stk. 2. Ved afgørelser, jf. §§ 18 og 19, kan alene  

 retlige spørgsmål påklages.
Kapitel 11 Straffebestemmelser § 32. Med mindre højere straf er forskyldt  

 efter anden lovgivning straffes med bøde den, der 1)	til brug for afgørelser, der træffes i henhold til  

 loven eller de i medfør af loven fastsatte regler, afgiver urigtige  

 eller vildledende oplysninger eller fortier oplysninger af betydning for  

 afgørelsen, 2)	handler i strid med de vilkår, der er fastsat i en sådan  

 afgørelse, 3)	i øvrigt undlader at give oplysninger, som den  

 pågældende har pligt til at give i henhold til loven eller denne  

 bekendtgørelse, 4)	afgiver urigtige eller vildledende oplysninger om sådanne  

 forhold, 5)	undlader at give kontrolmyndigheden adgang til jordbrugsbedriften,  

 virksomheden eller projektet efter lovens § 20, stk. 2, eller 6)	undlader at udlevere eller indsende materiale eller at yde  

 kontrolmyndigheden bistand efter lovens § 20, stk. 3.
 Stk. 2. Med bøde straffes endvidere den, der  

 overtræder bestemmelser i regler fastsat af Det Europæiske  

 Fællesskab om forhold, der er omfattet af loven eller denne  

 bekendtgørelse.
 Stk. 3. Der kan pålægges selskaber m.v. (juridiske personer)  

 straffeansvar efter reglerne i straffelovens 5. kapitel.
Stk. 4. Skønnes overtrædelsen ikke at ville  

 medføre højere straf end bøde, kan Direktoratet for  

 FødevareErhverv tilkendegive, at sagen kan afgøres uden retslig  

 forfølgning.
Det er en betingelse herfor, at den, der har begået  

 overtrædelsen erklærer sig skyldig i overtrædelsen og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
Retsplejelovens § 931, stk. 2, finder tilsvarende  

 anvendelse på tilkendegivelser fra Direktoratet for  

 FødevareErhverv.
Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
Kapitel 12 Ikrafttrædelse § 33. Bekendtgørelsen træder i kraft  

 den 10. november 2001.
Ministeriet for Fødevarer, Landbrug og  

 Fiskeri, den 31. oktober 2001 Ritt Bjerregaard /Søren Sørensen Bilag 1 Liste over udpegede lokale aktionsgrupper Sønderjyllands Amt Skelbækvej 2 6200 Åbenrå Kommuner: Gram, Nr.
Rangstrup, Skærbæk, Bredebro,  

 Højer, Tinglev, Løgumkloster og Rødding.
Kattegatkommunerne i Nordjylland Hadsund Kommune Rådhuset Himmerlandsgade 9 9560 Hadsund Kommuner: Arden, Dronninglund, Hadsund, Hals, Sejlflod og  

 Skørping.
Nordjylland-Vest Fjerritslev kommune Danmarksgade 3 9690 Fjerritslev Kommuner: Fjerritslev, Brovst, Løgstør, Nibe, Farsø,  

 Aars og Nørager.
Vendsyssel Udviklingsråd Markedsgade 9, 1.
9800 Hjørring Kommuner: Hirtshals, Løkken-Vrå, Sindal og  

 Sæby.
Lokal aktionsgruppe for Falster, Møn og  

 Sydsjælland Storstrøm Amt Parkvej 37 4800 Nykøbing F Kommuner: Nr.
Alslev, Stubbekøbing, Sydfalster, Møn,  

 Vordingborg, Langebæk og Præstø.
Vestsjællands UdviklingsCenter Odsherred Postboks 18 Egebjergvej 106 4500 Nykøbing Sj.
 Kommuner: Bjergsted, Dragsholm, Gørlev, Hvidebæk,  

 Nykøbing-Rørvig, Tornved og Trundholm.
Ringkøbing Amt Østergade 41 Postboks 152 6950 Ringkøbing Kommuner: Thyborøn- Harboøre, Thyholm, Lemvig og  

 Ulfborg-Vemb.
Læsø, Samsø, Ærø Ærøskøbing Kommune Statene 8 5970 Ærøskøbing Kommuner: Marstal, Ærøskøbing, Samsø og Læsø.
Lokal aktionsgruppe for Lolland Storstrøm Amt Parkvej 37 4800 Nykøbing F Kommuner: Ravnsborg, Rudbjerg, Højreby, Maribo, Holeby,  

 Rødby, Sakskøbing og Nysted.
Limfjordsgruppen Viborg Amt Skottenborg 26 8800 Viborg Kommuner: Tjele, Møldrup, Aalestrup, Spøttrup, Sallingsund,  

 Sundsøre, Morsø og Sydthy.
