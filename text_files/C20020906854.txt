Meddelelse om køretøjers  

 indretning og udstyr mv. nr. 1802  

 Synsfri sammenkobling af kærrer og luftaffjedrede lastbiler Godkendelse af påhængskøretøjer af  

 kærretypen til synsfri sammenkobling med lastbil har hidtil været  

 begrænset af, at trækøjet på kærren ikke har  

 kunne modstå de belastninger, som opstår ved sammenkobling med  

 lastbil, der har mekanisk affjedring.
 Ved tilkobling til lastbil med mekanisk affjedring, vil den beregnede  

 belastning (Vmek.) af kærrens trækøje typisk  

 overstige den for trækøjet, teknisk tilladelige belastning  

 (V-værdi). Det har derfor hidtil kun været muligt at få  

 disse kærrer godkendt i fast kombination med lastbil med luftaffjedring  

 på bagakslen/-akslerne.
Færdselsstyrelsen ændrer nu disse regler således, at det  

 fremover bliver muligt at få kærrer godkendt til  

 "begrænset" synsfri sammenkobling.
Begrænsningen består i,  

 at kærrer kun må tilkobles synsfrit med lastbiler, der er  

 forsynet med luftaffjedring på bagakslen/-akslerne.
1. Syn hos Statens Bilinspektion For ibrugtagne og nye kærrer kan den omtalte godkendelse til synsfri  

 sammenkobling ske ved syn hos Statens Bilinspektion.
 Ved synet udfylder Statens Bilinspektion anmeldelsesblanketten som  

 følger:
 - 	På forsiden af anmeldelsesblanketten afkrydses i rubrikken  

 "synsfri sammenkobling".
 - 	I rubrikken "koblingsvægt 1" anføres den beregnede  

 V-værdi (Vluft).
 - 	I rubrikken "koblingsvægt 2" anføres 999.
 - 	På forsiden af anmeldelsesblanketten afkrydses i rubrikken  

 "supplerende data".
 - 	På bagsiden af anmeldelsesblanketten under supplerende data  

 afkrydses i kode 58 "Kun luftaffjedret bil".
 Efter synet skal anmeldelsesblanketten afleveres til et motorkontor og  

 registreringsattesten vil herefter blive påført oplysningen  

"Kun luftaffjedret bil".  Koblingsvægt 2 (Vmek.) vil  

 ikke blive påført registreringsattesten.
2. Detailforskrifter for Køretøjer Som følge af den omtalte ændring vil Detailforskrifter for  

 Køretøjer 2002 som nærmere angivet nedenfor indeholde nye  

 bestemmelser som omfatter påskrifter for påhængsvogne og  

 påhængsredskaber af kærretypen.
 Ændringen er markeret med en lodret streg i højre margen.
2.02.310 KØRETØJ TIL SYNSFRI SAMMENKOBLING 4) For påhængsvogn O3 og O4 og  

 påhængsredskab på chassis til sådan  

 påhængsvogn gælder:
b) På kærre og påhængsredskab af kærretype skal  

 påskrift eller skilt tillige angive køretøjets  

 V-værdier.
 Påskrift eller skilt skal være udformet som eksemplet i fig.  

 h, hvor de anførte dimensioner angiver mindstemål.
 For kærre og påhængsredskab af kærretype, som er  

 begrænset til synsfri sammenkobling med luftaffjedret bil, skal  

 påskriften "V-værdi (mek.)" erstattes med teksten "Kun  

 luftaffjedret bil".
 Detailforskrifter for Køretøjer 2002 træder i kraft  

 den 1. april 2002 og gælder for køretøjer, der  

 registreres, godkendes eller tages i brug 1. gang på  

 ikrafttrædelsesdatoen eller senere.
 Ethvert køretøj vil dog straks kunne indrettes i  

 overensstemmelse hermed.
3. Ikrafttrædelse Meddelelsen træder i kraft den 1. marts 2002.
