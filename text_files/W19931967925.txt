Regulering af købsmoms Referencer:  Lov nr. 487 af 30. juni 1993 Told- og Skattestyrelsen er af en region blevet spurgt, om der skal ske  

 regulering af foretagne fradrag for købsmoms af investeringsgoder i  

 forbindelse med, at formidling af momsfrie ydelser er blevet momsfrie ved lov  

 nr. 487 af 30. juni 1993 om ændring af momsloven.
 Styrelsen oplyste, at der skal ske regulering af købsmoms af  

 investeringsgoder efter de almindeligt gældende regler, der  

 fremgår af bekendtgørelse nr. 75 af 26. februar 1985.
 Det skal tilføjes, at fradragsretten for købsmoms af varer  

 og momspligtige ydelser i forbindelse med lovændringen også  

 følger de almindelige regler.
 Der kan således foretages fradrag for købsmoms af leverancer,  

 der har fundet sted inden den 1. oktober 1993. Er der udstedt faktura for  

 leverancen, anses faktureringstidspunktet for leveringstidspunkt, jf.  

 momslovens § 13, stk. 1 og 2.
