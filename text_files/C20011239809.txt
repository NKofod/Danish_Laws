Meddelelse om sager om for stort foderforbrug  

 i ferskvandsdambrug 1. Indledning Ved Rigsadvokaten Informerer nr. 6/2001 orienterede  

 jeg om Højesterets domme af 16. februar 2000 (U 2001.1046H og U  

 2001.1056H), der vedrørte bøde og konfiskation ved  

 overtrædelse af § 2 i bekendtgørelse om ferskvandsdambrug  

 (senest bekendtgørelse nr. 204 af 31. marts 1998).
 Jeg meddelte samtidig, at der efter drøftelser  

 mellem statsadvokaterne i Jylland og miljømyndighederne ville blive  

 udsendt nærmere retningslinier om behandlingen af sager af denne  

 art.
 Disse drøftelser har nu fundet sted, og der  

 fastsættes herefter nedenfor retningslinier om behandlingen af sager af  

 denne art.
2. Højesterets domme af 16. februar 2001(U  

 2001.1046H og U 2001.1056H) I de sager, som forelå for Højesteret,  

 havde landsretten truffet bestemmelse om konfiskation af
fortjenesten, som var beregnet på grundlag af standardtal for  

 foderkvotienten og for størrelsen af salgspris, foderpris og variable  

 udgifter til elektricitet m.v. i overensstemmelse med det såkaldte  

 Damteknotat (skrivelse af 3. juli 1992 fra Vejle Amt), der er citeret i  

 Højesterets domme.
 Højesteret tiltrådte, at en sådan  

 beregning i almindelighed kan lægges til grund.
Som det fremgår af dommen i U 2001.1046H, fandt  

 Højesteret dog, at beregningen af fortjenesten i sager, hvor den  

 faktiske foderkvotient er større end den standardiserede, ikke kan  

 baseres på standardkvotienten.
I et sådant tilfælde skal  

 den faktiske foderkvotient anvendes både ved beregningen af  

 størrelsen af den ulovlige produktion af fisk og ved beregningen af  

 foderudgiften pr. fisk.
 Højesteret fandt endvidere, at der ved beregningen  

 af fortjenesten i sager som de foreliggende ikke er tilstrækkeligt  

 grundlag for at foretage fradrag for udgifter vedrørende egen eller  

 fremmed arbejdskraft.
 Endelig fandt Højesteret, at de variable udgifter  

 til elektricitet m.v. kun kan fratrækkes med standardbeløbet (i  

 de foreliggende sager 1 kr. pr. kg produceret fisk), idet de anvendte  

 standardbeløb for salgspris, foderpris og variable udgifter  

 lægges til grund ud fra en helhedsvurdering og derfor ikke kan  

 tilsidesættes kun for så vidt angår en enkelt post.
 Højesteret har i dommene tiltrådt, at  

bøder i sager af denne art som udgangspunkt bør  

 fastsættes til ¼ af den tilsigtede eller opnåede fortjeneste ved  

 det ikke tilladte foderforbrug.
Som nævnt ovenfor udtalte Højesteret i U  

 2001.1046H, at beregningen af fortjenesten i sager, hvor den faktiske  

 foderkvotient er større end den standardiserede, skal ske under  

 anvendelse af den faktiske foderkvotient.
Fortjenesten i denne sag blev  

 på denne baggrund for forholdene begået i 1991 beregnet på  

 grundlag af de faktiske foderkvotienter, hvilket medførte konfiskation  

 af et mindre beløb end det beløb, der var konfiskeret i  

 landsretten.
 Et flertal på tre dommere fandt, at det forhold, at  

 der i den foreliggende sag er opgjort en mindre fortjeneste (end efter  

 standardberegningen) i 1991 på grund af omstændigheder, der er  

 uden betydning for den forureningsskade og   risiko, som overtrædelsen  

 har medført, ikke kan begrunde en nedsættelse af bøden.  

 Flertallet fandt derfor, at bøden bør fastsættes på  

 grundlag af den fortjeneste på 384.000 kr., der ved en sædvanlig  

 beregning ville være blevet opgjort efter det ulovlige  

 foderforbrug.
 Bøden skal således også i disse  

 tilfælde fastsættes til ¼ af den fortjeneste, som beregnes ved at  

 anvende standardfoderkvotienten, jf. nedenfor under 3.2., selv om den  

 fortjeneste, der kan konfiskeres, beregnes til et lavere beløb  

 på grundlag af en faktisk (højere) foderkvotient, jf. nedenfor  

 under 3.3.
3. Beregning af fortjeneste og bøde 3.1.  Faktorer, der indgår ved beregningen af  

 fortjenesten Fortjenesten pr. kilo fisk beregnes med udgangspunkt i  

 den gennemsnitlige salgspris for fisk det pågældende år,  

 jf. nedenfor under pkt. 3.4.
 Heri fradrages de variable udgifter (dvs. udgiften  

 til elektricitet, ilt, sygdomsbekæmpende stoffer og andre  

 hjælpestoffer   men ikke variable udgifter herudover, jf.  

 Højesterets domme) samt udgiften til foder til de ulovligt  

 opdrættede fisk, jf. også nærmere nedenfor under pkt.  

 3.4.
Foderkvotienten fastsættes for alle  

 overtrædelser begået forud for den 1. januar 2002 ligesom  

 i Højesterets domme til 1,1, medmindre det fremgår af sagen, at  

 der for det pågældende år i dambruget har været en  

 faktisk højere foderkvotient.
I så fald anvendes denne faktiske  

 højere foderkvotient både ved beregningen af foderudgiften og  

 ved beregningen af mængden af ulovligt produceret fisk, jf. nedenfor  

 pkt. 3.3., mens der ikke tages hensyn til faktiske foderkvotienter, der har  

 været lavere end standardfoderkvotienten på 1,1, jf. pkt.  

 3.2.
For overtrædelser, der begås den 1. januar  

 2002 eller senere, skal der ved beregningen af anklagemyndighedens  

 påstand om konfiskation og bøde anvendes en foderkvotient  

 på 1,0, som er den højst tilladte foderkvotient, jf.  

 ferskvandsdambrugsbekendtgørelsen § 4, stk. 1, og bilag 2 til  

 bekendtgørelsen.
Hvis der det pågældende år har  

 været en faktisk foderkvotient i dambruget, der er højere end  

 1,0, anvendes denne faktiske højere foderkvotient dog både ved  

 beregningen af foderudgiften og ved beregningen af mængden af ulovligt  

 produceret fisk, jf. nedenfor pkt. 3.3., mens der ikke tages hensyn til  

 faktiske foderkvotienter, der har været lavere end  

 standardfoderkvotienten på 1,0, jf. pkt. 3.2.
 Den herved fremkomne fortjeneste pr. kilo fisk ganges med  

mængden af ulovligt produceret fisk, der beregnes ved at  

 dividere vægten af det ulovligt anvendte foder med  

 standardfoderkvotienten på 1,1 (dog 1,0 for overtrædelser  

 begået efter 1. januar 2002) eller med den faktiske højere  

 foderkvotient, jf. ovenfor.
Spørgsmålet om fradrag af eventuelle udgifter  

 til sættefisk er ikke endeligt afklaret i retspraksis, men er  

 rejst i flere sager, der er under anke.
I dommen i U 1998.1193 V afviste  

 Vestre Landsret under henvisning til overtrædelsens karakter, at der  

 skulle ske fradrag for udgifter til sættefisk, som var produceret af  

 dambrugeren selv.
 Det er min opfattelse, at udgifter til køb eller  

 egen produktion af sættefisk ikke bør fradrages ved beregningen  

 af fortjenesten, og at dette bør gælde, uanset om overforbruget  

 af foder er opstået som følge af, at fiskene har gået for  

 længe på dambruget, eller om der er tale om en planlagt  

 overproduktion, sådan som det var tilfældet i den nævnte  

 Vestre Landsrets dom.
 Som følge af Højesterets domme skal der ikke  

 ske fradrag for udgifter til egen eller fremmed arbejdskraft.
3.2.  Standardberegning af fortjeneste og  

 bøde Fortjeneste Har den faktiske foderkvotient ikke oversteget 1,1  

 (for overtrædelser efter 1. januar 2002 1,0), beregnes fortjenesten  

 på grundlag af tallene i pkt. 3.4. således:
A.
Fortjeneste pr. kilo fisk:
Gennemsnitlig salgspris pr. kilo det pågældende år kr.
Minus foderudgift (pris pr. kg foder gange standardfoderkvotienten (1,1*) ) kr.
Minus variable udgifter kr.
Fortjeneste pr. kilo fisk A kr.
(*For overtrædelser begået 1. januar 2002  

 eller senere anvendes en standardfoderkvotient på 1,0) B.
Mængden af ulovligt produceret fisk:
Faktisk forbrug af foder Minus tilladt forbrug af foder kg Ulovligt merforbrug af foder B1 kg Der divideres med standardfoderkvotienten B1 kg divideret med 1,1*) Mængden af ulovligt produceret fisk B2 kg (*For overtrædelser begået 1. januar 2002  

 eller senere anvendes en standardfoderkvotient på 1,0) C.
Samlet fortjeneste ved den ulovlige produktion:
 Mængden af ulovligt produceret fisk (B2 kg)  

 gange fortjeneste pr. kilo fisk (A kr.).
Bøde Bøden beregnes som ¼ af fortjenesten ved den  

 ulovlige produktion, jf.
U 2001.1056H.
3.3.  Beregning af fortjeneste og bøde ved  

 højere faktiske foderkvotienter Fortjeneste Har den faktiske foderkvotient oversteget 1,1 (for  

 overtrædelser begået 1. januar 2002 eller senere 1,0), beregnes  

 fortjenesten på grundlag af tallene i pkt. 3.4. således:
Gennemsnitlig salgspris pr. kilo det pågældende år kr.
Minus foderudgift (pris pr. kg foder gange den faktiske (højere  

foderkvotient) kr.
Minus variable udgifter kr.
Fortjeneste pr. kilo fisk A kr.
Faktisk forbrug af foder kg Minus tilladt forbrug af foder kg Ulovligt merforbrug af foder B1 kg Der divideres med den faktiske (højere) foderkvotient (B1 kg  

 divideret med 1,xx) Mængden af ulovligt produceret fisk B2 kg C.
Samlet fortjeneste ved den ulovlige produktion:
Mængden af ulovligt produceret fisk (B2 kg)  

 gange fortjeneste pr. kilo fisk (A kr.) Bøde Bøden fastsættes i disse tilfælde  

 til en ¼ af den fortjeneste, der ville være blevet resultatet, hvis man  

 havde anvendt standardberegningen ovenfor under 3.2., jf.
U 2001.1046H.
Der  

 udmåles således ikke en lavere bøde, selv om fortjenesten  

 som følge af den faktiske højere foderkvotient beregnes til et  

 mindre beløb.
3.4. Salgspriser, foderpriser og variable  

 udgifter Beregningen af fortjeneste og bøde er hidtil  

 sket med udgangspunkt i Damteknotatet af 3. juli 1992 (vedrørende  

 overtrædelser i 1991), der er suppleret med skrivelse af 26. juni 1995  

 (vedrørende 1992, 1993 og 1994), skrivelse af 14. maj 1996  

 (vedrørende 1995), skrivelse af 7. maj 1997 (vedrørende 1996)  

 og notat af 12. maj 1998 (vedrørende 1998).
De nævnte skrivelser indeholder bl.a. oplysninger om  

 salgspris pr. kg fisk, foderpris og variable udgifter, og oplysningerne  

 nedenfor for årene 1991-1996 og for 1998 er en gengivelse af  

 oplysningerne herom i de nævnte skrivelser og erstatter disse.
Der er  

 dog i skrivelserne enkelte uklarheder, og det er nedenfor angivet, hvorledes  

 disse er søgt afhjulpet.
Oplysningerne for 1997 samt for 1999-2000 er tilvejebragt  

 i samarbejde med Skov- og Naturstyrelsen.
Nærmere oplysning om  

 grundlaget for disse oplysninger samt om oplysninger vedrørende senere  

 år vil kunne fås hos Statsadvokaten i Ålborg.
 Salgspris pr. kg fisk:
1991 13,0 kr/kg 1992 13,0 kr/kg 1993 16,0 kr/kg 1994 16,5 kr/kg 1995 14,5 kr/kg 1996 14,1 kr/kg 1997 14,1 kr/kg 1998 14,5 kr/kg 1999 14,7 kr/kg 2000 15,0 kr/kg Foderpris pr. kg* 1991 5,50 kr/kg 1992 6,00 kr/kg 1993 6,10 kr/kg 1994 6,15 kr/kg 1995 6,00 kr/kg 1996 6,30 kr/kg 1997 6,50 kr/kg 1998 7,00 kr/kg 1999 6,50 kr/kg 2000 6,50 kr/kg (*For en række af tallene frem til 1996 er det  

 uafklaret, om foderprisen i de ovennævnte skrivelser er ganget med  

 foderkvotienten på 1,1, eller om den opgivne pris er kiloprisen.
Det er  

 ved de angivne priser lagt til grund, at det oplyste beløb er  

 kiloprisen, hvilket medfører det største fradrag   og dermed  

 den mest gunstige løsning for tiltalte.) Variable udgifter pr. kg. produceret fisk 1991 1,00 kr/kg 1992 1,00 kr/kg 1993 1,50 kr/kg 1994 2,00 kr/kg 1995 2,00 kr/kg 1996 2,00 kr/kg 1997 2,00 kr/kg 1998 2,00 kr/kg 1999 2,00 kr/kg 2000 2,00 kr/kg (*Notatet af 12. maj 1998 angiver et beløb  

 på 0,90 kr./kg i variable udgifter.
De variable udgifter for dette  

 år er imidlertid her fastsat til 2,00 kr., hvorved der må antages  

 at være givet tiltalte rigelig dækning for de faktiske udgifter  

 til elektricitet, ilt, sygdomsbekæmpende stoffer og andre  

 hjælpestoffer.) 4. Verserende sager 4.1. Sager vedrørende overtrædelser, der er  

 begået i 1996 eller tidligere I de to sager, der var forelagt for Højesteret,  

 var overtrædelserne begået i tiden fra 1991 til 31. december  

 1996. Der var i begge disse sager for alle årene af anklagemyndigheden  

 ved beregningen af fortjenesten taget udgangspunkt i de salgspriser og  

 foderpriser, der gælder for 1991 (den såkaldte  

 "6-kronersmodel"), hvorefter fortjenesten pr. kg produceret fisk  

 opgøres således:
Salgspris pr. kg fisk 13,00 kr.
Minus foderudgift (5,5 kr/kg gange foderkvotient 1,1*, afrundet) 6,00 kr.
Minus variable udgifter 1,00 kr.
Fortjeneste pr. kg fisk 6,00 (*eller en højere faktisk foderkvotient) På denne baggrund og for hurtigst muligt at få  

 afsluttet verserende sager, der omfatter overtrædelser begået i  

 1996 eller forud herfor, skal anklagemyndigheden ved udformningen af  

 påstanden om konfiskation foretage to beregninger:
-	en beregning efter principperne i pkt. 3.2. eller 3.3., hvor tallene  

 i den ovennævnte 6-kronersmodel anvendes til opgørelsen af  

 fortjenesten pr. kg fisk - 	en beregning efter principperne i pkt. 3.2. eller 3.3., hvor tallene  

 i pkt. 3.4. anvendes til opgørelsen af fortjenesten pr. kg  

 fisk Der nedlægges herefter påstand om konfiskation  

 (og bøde) på grundlag af det mindste af de herved fremkomne tal,  

 selv om der tidligere i den konkrete sag har været nedlagt  

 påstand om konfiskation af en større fortjeneste.
Hvis der  

 allerede i sagen er nedlagt påstand om bøde/konfiskation  

 på grundlag af en fortjeneste, der er mindre end efter begge de  

 ovennævnte beregninger, ændres påstanden ikke.
4.2. Sager vedrørende overtrædelser,  

 der er begået i 1997 eller senere Med hensyn til overtrædelser, der er begået i  

 1997 eller senere, beregnes fortjenesten som angivet i pkt. 3.2. eller 3.3  

 med anvendelse af de salgspriser m.v., der er angivet i pkt. 3.4. Har  

 beregningen i verserende konkrete sager medført en højere  

 fortjeneste og/eller bøde, skal anklagemyndighedens påstand  

 derfor ændres i overensstemmelse med den ny beregning.
 Såfremt der i verserende konkrete sager, der  

 omfatter overtrædelser begået i 1997 eller senere, er anvendt en  

 beregning af fortjeneste og bøde, der har ført til, at  

 anklagemyndigheden har nedlagt påstand om konfiskation af et lavere  

 beløb og/eller en mindre bøde, bør disse lavere  

 beløb efter rigsadvokaturens opfattelse lægges til grund ved den  

 videre behandling.
5. Tiltalen Overtrædelser af dambrugsbekendtgørelsens  

 § 2 om anvendelse af for meget foder i dambrug begås i almindelighed  

 med forsæt.
Der vil endvidere normalt ved overtrædelsen  

 være voldt skade på miljøet eller fremkaldt fare herfor og  

 være opnået eller tilsigtet en økonomisk fordel for den  

 pågældende selv eller andre.
Tiltale rejses derfor som  

 udgangspunkt for overtrædelse af § 18, stk. 1, nr. 1, jf. stk. 2, jf. §  

 2, i bekendtgørelse nr. 204 af 31. marts 1998 om  

 ferskvandsdambrug.
Det tilføjes, at Højesteret i de to sager,  

 der blev afgjort ved dommene i U 2001.1046H og U 2001.1056H, under  

 forberedelsen af sagerne tog stilling til, hvorvidt der var grundlag for at  

 forelægge spørgsmål for EF-domstolen om notifikationspligt  

 i henhold til informationsproceduredirektivet af bekendtgørelsens § 2.  

 Højesteret fandt ikke, at der er nogen rimelig tvivl om, at det er  

 foreneligt med EF-retten, at § 2 i ferskvandsdambrugsbekendtgørelserne  

 er anvendt som sket i de indankede domme, og der var derfor ikke anledning  

 til at forelægge spørgsmål herom for EF-domstolen.
Der  

 henvises til Højesterets kendelse i U 2000.2232H.
6. Rettighedsfrakendelse Det forekommer, at den samme person gentagne gange  

 begår grovere overtrædelser af bestemmelserne i  

 ferskvandsdambrugsbekendtgørelsen om foderforbrug, og det kan i sager  

 af denne art overvejes, om der er grundlag for under en ny straffesag at  

 nedlægge påstand om rettighedsfrakendelse.
 Der er således efter miljøbeskyttelseslovens  

 § 110 b mulighed for at frakende retten til at drive virksomhed omfattet af  

 miljøbeskyttelseslovens kapitel 5.
Endvidere kan der efter straffelovens § 79, stk. 2, 1.  

 pkt., når særlige omstændigheder taler derfor, ske  

 frakendelse af retten til at udøve virksomhed, der ikke kræver  

 en særlig offentlig autorisation eller godkendelse.
Bestemmelsen ses  

 endnu ikke i praksis anvendt i sager om overtrædelse af  

 miljøbeskyttelseslovgivningen, men det kan    hvis der foreligger  

 gentagne grovere forsætlige overtrædelser   blive aktuelt i  

 medfør af denne bestemmelse at nedlægge påstand om  

 frakendelse af retten til at drive dambrugsvirksomhed.
 Eventuelle spørgsmål om frakendelse  

 forelægges via statsadvokaten for Rigsadvokaten.
7. Koordination af behandlingen af sager om  

 overtrædelse af ferskvanddambrugsbekendtgørelsen Statsadvokaten i Ålborg har efter aftale med  

 Statsadvokaterne i Viborg og Sønderborg påtaget sig  

 koordineringen af behandlingen af sager om overtrædelse af  

 dambrugsbekendtgørelsen, og det er således hensigten, at  

 Statsadvokaten i Ålborg løbende følger området og  

 inddrages via vedkommende regionale statsadvokat, hvis der opstår nye  

 spørgsmål om behandlingen af disse sager.
 Såfremt der til brug for behandlingen af konkrete  

 sager ønskes yderligere oplysninger om de sager, der har været  

 forelagt for Højesteret, eller om andre spørgsmål,  

 herunder om priser m.v. for senere år end angivet ovenfor under pkt.  

 3.4., kan der således også rettes henvendelse herom til  

 Statsadvokaten i Ålborg.
