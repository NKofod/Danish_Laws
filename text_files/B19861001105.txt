PATENTBESTEMMELSER af 1. august 1986 fastsat i medfør af industriministeriets bekendtgørelse nr. 177 af 2. maj  

 1985 angående ansøgninger om patent m.v.
INDHOLDSFORTEGNELSE ------------------------------------------------------------------ I patentbestemmelserne anvendes følgende  forkortelser:
 PL = Patentloven, jfr. lovbekendtgørelse nr. 110 af 11. marts 1986.
 Bkg. = Industriministeriets bekendtgørelse nr. 177 af 2. maj 1985 angående  

 ansøgninger om patent m.v.
 PCT = Patentsamarbejdstraktaten, indgået i Washington den 19. juni 1970.
Generelle bestemmelser § 1.  Det, der er fastsat i Bkg. § 1, stk. 3  

 vedrørende nævnte bekendtgørelses gyldighedsområde, gælder tilsvarende for  

 nærværende bestemmelser.
 § 2.  (Ophævet).
 § 3.  For patentmyndighedens virksomhed som modtagende  

 myndighed i henhold til Patentsamarbejdstraktaten gælder bestemmelserne i  

 Bkg. §§ 45-50.
International nyhedsundersøgende myndighed for internationale  

 patentansøgninger, hvor patentmyndigheden er modtagende myndighed, er efter  

 ansøgerens valg den svenske patentmyndighed eller Den europæiske  

 Patentmyndighed.
En international patentansøgning, som ønskes underkastet  

 nyhedsundersøgelse ved den svenske patentmyndighed, skal indleveres på dansk  

 eller engelsk.
En international patentansøgning, som ønskes underkastet  

 nyhedsundersøgelse ved Den europæiske Patentmyndighed, skal indleveres på  

 engelsk.
Patentansøgningen Ansøgningsdokument og bilag § 4.  Ansøgning om patent bør udfærdiges på dertil  

 bestemte blanketter og indgives i to eksemplarer.
 Beskrivelse med tegning, patentkrav og sammendrag skal indleveres i tre  

 eksemplarer. Ændringer i disse akter skal indleveres i to eksemplarer.
Beskrivelsen § 5.  Beskrivelsen indledes, på en upagineret forside,  

 med en kort og saglig benævnelse for opfindelsen og bør i øvrigt bestå af:
 Hvis det ikke af opfindelsens art umiddelbart fremgår, hvorledes den kan  

 udnyttes industrielt, skal beskrivelsen angive dette.
 Henvises der til tegning, må som regel en samlet figurfortegnelse optages  

 i beskrivelsen som indledning til opfindelsens nærmere forklaring.
 § 5a.  Mikroorganismer, der tidligere er beskrevet i almindeligt  

 tilgængeligt skrift, kan karakteriseres ved deres taxonomiske betegnelse, om  

 fornødent kompletteret med henvisning til litteratursteder, hvor metoden til  

 den systematiske bestemmelse er beskrevet.
 Ikke tidligere beskrevne mikroorganismer skal karakteriseres så udførligt,  

 at forveksling med andre mikroorganismer undgås.
 Mikroorganismer skal i almindelighed beskrives på den måde, der angives i  

 standardværker på området.
 For alment tilgængelige mikroorganismer skal det angives, hvorledes de kan  

 erholdes.
§ 6.  Omfatter patentkravene flere selvstændige krav,  

 skal opfindelserne ifølge disse omtales i beskrivelsen på den i § 5 angivne  

 måde.
Også det, der begæres beskyttelse for i uselvstændige krav  

 (udførelsesformer), skal omtales i beskrivelsen i det omfang, det er  

 nødvendigt for bedømmelsen af kravet.
Det er tilstrækkeligt, at denne omtale  

 finder sted i beskrivelsens specielle del.
 § 7.  Fantasibetegnelser må ikke anvendes.
Varemarker kan anvendes i undtagelsestilfælde, hvor vedkommende vare ikke  

 hensigtsmæssigt kan angives med anden vedtagen betegnelse.
I så fald skal det  

 fremgå, at der er tale om et varemærke.
Såfremt varemærket er registreret her  

 i landet, skal dette angives, fortrinsvis ved brug af symbolet (R placeret i  

 en ring). Varens beskaffenhed bør altid tydeligt angives.
§ 8.  Beskrivelsens tekst og tegning skal holdes  

 adskilt.
Tabeller samt kemiske og matematiske formler kan optages i teksten.
 § 9.  Ved angivelse af litteraturhenvisninger bør de i  

 § 83 givne retningslinier følges.
Patentktav § 10.  Patentkrav skal affattes med en indledning, som  

 indeholder det, der er angivet i Bkg. § 14, stk. 1, nr. 1) og 2), samt en  

 kendetegnende del indeholdende det, der er angivet i nr. 3) i nævnte  

 bestemmelse.
Den kendetegnende del indledes med ordene »kendetegnet  

 ved« eller lignende.
 En anden affattelse af patentkravene kan tillades, såfremt der er særlige  

 grunde herfor, f.eks. ved anvendelseskrav.
 § 11.  Hvert patentkrav skal angive de nødvendige  

 tekniske ejendommeligheder til opnåelse af den tilsigtede virkning.
§ 12.  Et produkt eller et apparat skal som regel  

 karakteriseres ved angivelse af dets sammensætning eller af bestemte  

 konstruktive enkeltheder.
Den nærmere karakterisering kan, såfremt  

 opfindelsen ikke hensigtsmæssigt kan bringes til udtryk på anden måde, ske  

 ved angivelse af enkelthedernes funktion.
Et produkt, specielt et kemisk  

 produkt, kan dog, hvis der ellers foreligger væsentlige  

 definitionsvanskeligheder, karakteriseres ved oplysninger om produktets  

 fremstillingsmåde (»product-by-process«), om nødvendigt kombineret  

 med angivelse af andre parametre for produktet.
 § 12a.  Tidligere beskrevne mikroorganismer karakteriseres ved  

 deres taxonomiske betegnelse.
 Ikke tidligere beskrevne mikroorganismer kan karakteriseres ved en direkte  

 eller indirekte henvisning, fortrinsvis i form af den taxonomiske betegnelse,  

 til organismekarakteristikken i beskrivelsen.
 § 13.  Når der søges patent på i og for sig kendte  

 stoffer eller stofblandinger med den motivering, at et sådant stof eller en  

 sådan stofblanding for første gang bringes i anvendelse ved de i PL § 1, stk.  

 3, omhandlede fremgangsmåder, skal anvendelsen angives i patentkravet.
 § 14.  En fremgangsmåde skal karakteriseres ved  

 angivelse af foranstaltninger eller handlinger.
§ 15.  I krav, der angår en anvendelse, skal angives  

 nærmere oplysninger om det særlige formål, til hvilket det pågældende  

 produkt, materiale, apparat etc. eller den pågældende fremgangsmåde skal  

 anvendes.
Om nødvendigt skal ligeledes angives nærmere oplysninger om  

 produktet eller fremgangsmåden.
 § 16.  I en og samme ansøgning kan der opstilles flere  

 i forhold til hinanden selvstændige patentkrav, f.eks. krav rettet på et  

 produkt og en fremgangsmåde, selv om opfindelserne ifølge kravene  

 karakteriseres ved oplysninger, som svarer til hinanden i teknisk indhold.
§ 17.  Flere selvstændige krav inden for samme  

 kategori må kun optages, hvis opfindelserne bygger på samme opfindelsestanke,  

 den tekniske sammenhæng er udpræget og der foreligger åbenbare vanskeligheder  

 ved, f.eks. i form af alternativer, at angive opfindelserne tilstrækkelig  

 bestemt, hvis de skulle indbefattes under fælles bestemmelser i et og samme  

 patentkrav.
Også opfindelser af typen sender-modtager kan angives i  

 særskilte, selvstændige patentkrav.
§ 18.  Et selvstændigt krav kan være sideordnet med et  

 andet selvstændigt krav.
Dette er tilfældet, hvor ansøgningen indeholder  

 selvstændige krav, som står i et sådant forhold til hinanden som angivet i  

 Bkg. § 16, stk. 2. Et sideordnet selvstændigt patentkrav skal fuldstændigt  

 angive den omhandlede opfindelse.
Et sideordnet selvstændigt patentkrav kan  

 formelt knyttes til et andet krav.
Uselvstændige krav bør grupperes  

 umiddelbart efter det selvstændige krav, som de direkte eller via et andet  

 uselvstændigt krav henviser til.
§ 19.  Et uselvstændigt krav må ikke udelukkende angå  

 selvfølgelige eller indlysende enkle konstruktive eller fremgangsmådetekniske  

 foranstaltninger.
Opremsninger, der udelukkende angiver banale eksempler,  

 tillades ikke i patentkrav.
§ 20.  I patentkrav bør såvel i indledningen som i den  

 kendetegnende del optages henvisningsbetegnelser, fortrinsvis i parentes, til  

 tegningen.
Dog skal kravet, også når bortses fra henvisningsbetegnelser,  

 klart angive det, der søges beskyttet.
Almindelige bemærkninger som f.eks.  

 »som beskrevet« eller »som vist på tegningen« må ikke  

 optages i kravene.
Undtagelsesvis kan der i krav henvises direkte til  

 kurvediagrammer eller lignende, som er vist på tegningen.
 Varemærker må som regel ikke forekomme i patentkravene.
Sammendrag (PL § 8, stk. 3, og Bkg. § 18) § 21.  Sammendraget skal være affattet således, at det  

 udgør et effektivt hjælpemiddel ved nyhedsundersøgelse i det pågældende  

 tekniske område.
Sammendraget skal indeholde en kortfattet sammenfatning af det, der  

 fremgår af beskrivelse, patentkrav og tegninger.
I sammenfatningen skal  

 angives det tekniske område, som opfindelsen henhører under.
Sammendraget  

 skal være affattet således, at det på letfattelig måde angiver det tekniske  

 problem, som opfindelsen vedrører, principperne for den løsning af problemet,  

 som opfindelsen indebærer, samt opfindelsens hovedsagelige anvendelse.
I  

 sammendraget skal i givet fald angives den af de i ansøgningen forekommende  

 kemiske formler, som bedst karakteriserer opfindelsen.
Det må ikke indeholde  

 angivelser af formodede fordele ved opfindelsen eller påstande vedrørende  

 værdien af opfindelsen eller teoretisk mulige anvendelser af denne.
 Sammendraget skal hjælpe til at bedømme, om det er nødvendigt at se selve  

 ansøgningen eller patentskriftet.
 Sammendraget bør ikke indeholde mere end 150 ord.
§ 22.  Indeholder patentansøgningen tegninger, bør  

 ansøgeren i ansøgningsdokumentet angive, hvilken figur herfra han ønsker  

 publiceret sammen med sammendraget.
Foreligger en sådan angivelse ikke, eller  

 finder direktoratet, at en anden figur end den af ansøgeren foreslåede bedre  

 illustrerer opfindelsen, skal den figur, som direktoratet udvælger,  

 publiceres sammen med sammendraget.
Finder direktoratet det unødvendigt at  

 publicere en figur overhovedet, kan det undlade en sådan publicering.
Hver  

 enkelt af de tekniske ejendommeligheder, som er angivet i sammendraget og  

 belyst ved figuren skal efterfølges af en henvisningsbetegnelse, der skal  

 sættes i parentes.
Tegningen § 23.  Tegningen skal være udformet på ark af format A  

 4. Flere ark kan anvendes, når tegningen består af så mange figurer, at de  

 ikke kan finde plads på et enkelt ark.
Det ene eksemplar skal være på hvidt,  

 mat, uigennemsigtigt, stærkt papir eller andet holdbart, til reproduktion ved  

 offsettrykning egnet materiale.
Det anvendte areal på arket må ikke  

 overskride 26,2 cm x 17,0 cm.
Arkene må ikke være forsynet med ramme.
Den  

 mindste bredde af margenen er opadtil 2,5 cm, til venstre 2,5 cm, til højre  

 1,5 cm og nedadtil 1,0 cm.
 Tegningsarkene må ikke sammenbøjes eller sammenrulles.
§ 24.  Tegningen skal vise de til forståelse af  

 beskrivelsen nødvendige enkeltheder, og disse skal i beskrivelse og tegning  

 være betegnet med overensstemmende bogstaver eller tal.
Andre betegnelser end  

 de, der omtales i beskrivelsen, må ikke findes på tegningen, og betegnelserne  

 må ikke anbringes i større udstrækning, end forståelsen af beskrivelsen gør  

 fornødent.
Tegningen må heller ikke indeholde forklarende bemærkninger med  

 undtagelse af ganske korte angivelser som f.eks. »vand« eller  

 »damp«, »snit A-B«, »lukket«.
I blok- eller  

 rutediagrammer eller i elektriske strømdiagrammer skal der optages sådanne  

 forklarende udtryk, som tjener til at gøre dem umiddelbart forståelige.
 § 25.  Såvel selve figurerne som al skrift på  

 tegningen skal være udført med holdbare, dybsorte, kraftige, rene linier og  

 uden farver.
Alle snitflader skal være skraveret.
Alle skrifttegn (tal eller bogstaver)  

 på tegningen skal være tydelige og af en let læselig type.
Såvel figurerne  

 som skrifttegnene må egne sig til offsettrykning og kunne formindskes med 15  

 procent.
Ved komplicerede figurer må der ikke medtages så mange enkeltheder,  

 at uklarhed derved kan opstå.
De enkelte figurer skal være adskilt indbyrdes  

 ved passende mellemrum.
Figurerne skal uden hensyn til tegningsarkenes antal  

 være betegnet med fortløbende tal eller eventuelt i tilknytning til disse  

 bogstaver, fortrinsvis i den rækkefølge, i hvilken de er anbragt på  

 tegningen.
Samme dele i samme udførelsesform skal i alle figurer være  

 betegnet med samme tegn.
Yderligere bestemmelser vedrørende beskrivelse, krav og sammendrag  

 (Bkg. § 4) samt bilag § 26.  Beskrivelse, krav og sammendrag skal udfærdiges  

 i sort maskinskrift eller tryk på stærkt, uigennemsigtigt, hvidt papir af  

 format A 4 og skal være egnet til direkte reproduktion ved offsettrykning  

 under formindskelse med 15 procent.
Teksten skal skrives med 1 1/2  

 linieafstand med margen til venstre på 2,5-4 cm og foroven på 2-4 cm.
Teksten  

 bør skrives ud til arkets højre kant med en margen på 2-3 cm.
Samme margen  

 gælder for arkets nedre kant.
Der må kun findes tekst på papirets ene side,  

 og teksten skal fremtræde ensartet, og de enkelte bogstaver skal stå skarpt  

 og tydeligt.
Såfremt teksten indeholder håndskrevne tegn eller formler, skal  

 disse udføres med sort farve.
 Angivelsen »kendetegnet« eller tilsvarende bør i patentkrav  

 skrives med spærret skrift.
Beskrivelse, krav og sammendrag pagineres fortløbende med arabiske tal.  

 Pagineringstallene placeres i midten mindst 2 cm fra arkets øvre kant uden  

 forudgående eller efterfølgende punkter eller streger.
Hver femte linie i  

 beskrivelse og krav bør nummereres med tal mindst 2,5 cm fra arkets venstre  

 kant.
Patentkravene kan skrives på særskilt ark.
Sammendraget skal skrives på  

 særskilt ark.
 Foreligger der rettelser i et til fremlæggelse bestemt eksemplar af  

 beskrivelsen, skal disse rettelser være udført på en sådan måde, at de ikke  

 kan ses på den ved offsettrykning fremstillede kopi, f.eks. ved overklæbning  

 eller radering.
§ 27.  Mål- og vægtenheder skal angives efter det  

 metriske system eller, hvis de først angives efter et andet system, desuden  

 efter det metriske system.
Temperatur skal angives i grad celcius, eller i  

 tilfælde, hvor det er almindeligt, i kelvin.
Densitet (vægtfylde) skal  

 angives i metriske enheder.
Ved angivelse af varme, energi, lyd, lys,  

 magnetisme, matematiske formler og elektriske enheder bør international  

 praksis følges.
I kemiske formler bør almindeligt anvendte symboler,  

 atomvægte og molekyl- eller strukturformler bruges.
I øvrigt bør kun bruges  

 sådanne tekniske udtryk, tegn og symboler, som er almindeligt anvendte på det  

 pågældende område.
§ 28.  Skrivelser til patentdirektoratet bør affattes  

 på hvidt papir af højst format A 4 og, såfremt der medfølger bilag, på  

 dobbeltark.
Ansøgningens nummer skal så vidt muligt angives på skrivelsens  

 forside.
 Model m.m.
 § 29.  Model, prøve eller lignende bør kun indleveres,  

 når det er nødvendigt for forståelsen af beskrivelsen, og vil som regel ikke  

 blive tilbageleveret.
Fuldmagt § 30.  Har ansøgeren ikke bopæl her i landet, skal han  

 have en herboende fuldmægtig, som kan repræsentere ham i alt vedrørende  

 ansøgningen.
 En ansøger, der har bopæl her i landet, kan være repræsenteret ved en  

 fuldmægtig.
 § 31.  Fuldmægtigen kan befuldmægtiges enten ved  

 indlevering af et særskilt dokument (fuldmagt) underskrevet af ansøgeren,  

 eller ved at fuldmagten optages i ansøgningsdokumentet (Bkg. § 2, stk. 3, nr.  

 2). Fuldmagten skal indeholde oplysning om ansøgerens og den befuldmægtigedes  

 navn og bopæl med fuldstændig postadresse samt opfindelsens benævnelse.
 Når et fuldmagtsforhold baseres på en generalfuldmagt, skal der i hver  

 ansøgning, hvor generalfuldmagten påberåbes, optages en henvisning til denne  

 fuldmagt.
 § 32.  Skal fuldmægtigen også være bemyndiget til at  

 modtage forkyndelser og andre meddelelser vedrørende det eventuelle patent,  

 jfr. bestemmelsen i PL § 66, skal dette fremgå af fuldmagten.
Prioritetsbegæring og dennes virkning § 33.  Såfremt prioritet (jfr.
PL § 6) begæres efter  

 ansøgningens indleveringsdag, skal dette ske i særskilt skrivelse.
Denne skal  

 indleveres inden 3 måneder efter ansøgningens løbedag og indeholde de  

 oplysninger, som omtales i Bkg. § 10.
 § 34.  I tilfælde, hvor attest og kopi som angivet i  

 Bkg. § 11, stk. 1, er indleveret til direktoratet i en tidligere eller  

 samtidig patentansøgning, og ansøgeren henviser til denne, eller hvor der  

 påberåbes prioritet fra en her i landet indleveret ansøgning, skal nævnte  

 attest og kopi kun indleveres, såfremt direktoratet forlanger det.
§ 35.  Foreligger der gyldig begæring om prioritet,  

 når en ansøgning bliver almindeligt tilgængelig i henhold til PL § 22, skal  

 ansøgningens indhold i det omfang, det fremgår af prioritetsdokumentet,  

 betragtes som kendt (jfr.
PL § 2, stk. 2) fra prioritetsdagen.
 § 36.  Tilbagetagelse af en begæring om prioritet skal  

 ske i særskilt skrivelse.
Nyhedsundersøgelse af international type § 37.  For en patentansøgning, i hvilken der begæres  

 nyhedsundersøgelse af international type (PL § 9, Bkg. § 5), gælder, i det  

 omfang sådanne bestemmelser kan bringes i anvendelse, samme formkrav som for  

 internationale patentansøgninger.
 Er patentansøgningen ikke affattet på et sprog, som godkendes af den  

 kompetente internationale nyhedsundersøgende myndighed (dvs. den svenske  

 patentmyndighed eller Den europæiske Patentmyndighed), skal begæringen om  

 nyhedsundersøgelse af international type ledsages af en oversættelse af  

 ansøgningen til dansk, hvis den svenske patentmyndighed er angivet i  

 begæringen, eller til engelsk, hvis Den europæiske Patentmyndighed er angivet  

 i begæringen.
Oversættelse af dokumenter i patentansøgninger (Bkg. §§ 3 og 51) § 38.  I patentansøgninger skal beskrivelse,  

 patentkrav og sammendrag være affattet på dansk.
Andre dokumenter kan være  

 affattet på dansk, norsk eller svensk, se i øvrigt § 40.
Hvis der i en patentansøgning er indleveret dokumenter på fremmed sprog  

 til identificering af opfindelsen, skal beskrivelse, patentkrav og sammendrag  

 således indleveres på dansk inden for en nærmere angiven frist.
Den danske  

 tekst skal være en bekræftet oversættelse af de fremmedsprogede dokumenter.  

 Dog kan, såfremt sådanne dokumenter er affattet på engelsk, fransk, norsk,  

 svensk eller tysk, ansøgeren eller hans fuldmægtig i stedet afgive erklæring  

 om, at den danske tekst har modsvarighed i de fremmedsprogede dokumenter.
 § 39.  Den i PL § 31 angivne oversættelse skal være  

 bekræftet og omfatte beskrivelse, patentkrav og sammendrag.
 Med mindre direktoratet forlanger det i det enkelte tilfælde, behøver  

 oversættelsen ikke at omfatte en sådan del af ansøgningen, som den  

 internationale nyhedsundersøgende myndighed har bedømt som angående en  

 uafhængig opfindelse, og for hvilken ansøgeren ikke har betalt tillægsafgift  

 til den internationale myndighed (PCT artikel 17, stk. 3, a)), og kan  

 endvidere begrænses til en sådan del af ansøgningen, som videreføres efter  

 ændring hos Det Internationale Bureau (PCT artikel 19, stk. 1 og 2).  

 Oversættelsen behøver ikke at omfatte en sådan del af den internationale  

 ansøgning, som ikke videreføres efter ændring af ansøgningen hos en  

 international prøvningsmyndighed (PCT regel 66) eller på grund af  

 undtagelsesbestemmelserne i PL § 1, stk. 2-4, eller PL kapitel XI, nr. 1,  

 stk. 2.
 Vil ansøgeren udnytte muligheden ifølge det foregående afsnit for at  

 udelade en vis del af ansøgningen, skal han indlevere en erklæring, hvoraf  

 det tydeligt fremgår, hvilken del der ikke omfattes af oversættelsen.  

 Erklæringen skal endvidere angive årsagen til, at udeladelsen har fundet  

 sted.
 § 40.  For så vidt angår skrivelser, der i  

 patentansøgninger rettes til direktoratet (f.eks. ansøgningsdokument,  

 indsigelsesskrivelse og svarskrivelser), kan der, såfremt vægtige grunde  

 foreligger, og en modpart ikke protesterer derimod, godtages dokumenter  

 affattet på engelsk, fransk eller tysk.
Hvis et andet dokument, som indleveres i en patentansøgning (f.eks.  

 fuldmagt, overdragelsesdokument og prioritetsdokument), er affattet på eller  

 ledsaget af en oversættelse til et af de i det foregående afsnit nævnte sprog  

 eller norsk eller svensk, kræves ikke oversættelse til dansk, med mindre  

 dette skønnes nødvendigt i det enkelte tilfælde.
Hvis et sådant dokument er  

 affattet på et andet sprog end de nævnte, skal der indleveres oversættelse,  

 med mindre direktoratet finder at kunne gøre undtagelse.
 § 41.  Kræves der oversættelse som omhandlet i §§  

 38-40, skal den være bekræftet af den person, som har foretaget eller er  

 ansvarlig for oversættelsen, med mindre direktoratet i det enkelte  

 foreskriver bekræftelse på anden måde.
Patentansøgningens behandling hos  

 patentmyndigheden Mangler, som omgående skal forlanges afhjulpet § 42.  Ved skrivelse betegnet »Formelle  

 mangler« skal ansøgeren anmodes om at afhjælpe følgende mangler ved  

 ansøgningen:
Skrivelsen skal sendes snarest muligt efter ansøgningens indlevering, og  

 inden ansøgningen tilstilles til nyhedsundersøgelse.
Af skrivelsen skal det  

 fremgå at ansøgningen kan blive henlagt eller afslået, såfremt manglerne ikke  

 afhjælpes (PL § 15, stk. 2, og § 16).
Såfremt dokumenter, som ansøgeren har indgivet i bilagsfortegnelsen,  

 mangler, bør dette ligeledes snarest meddeles ansøgeren.
Det samme gælder,  

 hvis ansøgeren har undladt at dokumentere sin ret til opfindelsen, eller en  

 indsendt overdragelseserklæring lider af formelle mangler.
§ 43.  Er det indlysende, at de oprindelig indgivne  

 dokumenter er så ufuldstændige, at ansøgningens oprindelige indleveringsdag  

 ikke kan bibeholdes, skal dette bemærkes i skrivelsen.
Ansøgeren gøres i så  

 fald opmærksom på muligheden af at forlange løbedagsforskydning i henhold til  

 PL § 14.
 § 44.  Ansøgeren bør tilrådes at søge hjælp hos en  

 sagkyndig, såfremt de indleverede dokumenter er i en sådan stand, at det må  

 anses nødvendigt.
 § 45.  Indkommer der svar i sagen, som ikke indebærer,  

 at ansøgningen tilbagetages, eller at de ovenfor under § 42, 1. afsnit,  

 angivne mangler afhjælpes, skal der snarest muligt træffes afgørelse i sagen,  

 medmindre der findes særlige grunde til at udfærdige ny skrivelse.
Opfinderisk enhed Generelt § 46.  Under forudsætning af, at opfindelserne ikke er  

 uafhængige af hinanden, kan der i samme patentansøgning optages flere  

 selvstændige patentkrav, jfr.
Bkg. § 16.
 Opfindelser ifølge selvstændige patentkrav skal hver for sig være  

 patenterbare.
Opfindelser af samme kategori § 47.  Vedrørende flere selvstændige patentkrav af  

 samme kategori, se § 17.
 I uselvstændige krav (se Bkg. § 15, stk. 2, 2. punktum) kan der som et  

 tillæg til, hvad der er omhandlet i et selvstændigt krav, optages  

 præciseringer samt sådanne bestemmelser, som er egnet til at forøge den  

 tekniske effekt, eller som giver en yderligere virkning i forbindelse med  

 opfindelsen ifølge et sådant selvstændigt krav, såfremt tillægget er  

 foreneligt med bestemmelsen i PL § 10. Ved en kombinationsopfindelse må der  

 kun opstilles uselvstændige krav på den specielle udformning af  

 kombinationselementerne, hvis denne udformning har betydning for opnåelsen af  

 kombinationsvirkningen.
Opfindelser af forskellige kategorier § 48.  Omfatter selvstændige krav andre  

 kategorikombinationer end de i bkg. § 16, stk. 2, nævnte, skal spørgsmålet om  

 opfinderisk enhed, jfr.
PL § 10, tages op til særskilt bedømmelse.
 Ved anvendelse af Bkg. § 16 skal ordet »opfundet« ikke indebære  

 nogen fordring om opfindelseshøjde mellem kravene.
Behandling af ansøgninger med hensyn til opfinderisk enhed § 49.  Har direktoratet meddelt, at en ansøgning angår  

 f.eks. to af hinanden uafhængige opfindelser A og B, er det ikke tilladt  

 ansøgeren først at indskrænke sin ansøgning til A og derefter, hvis denne  

 findes at være kendt, at ændre ansøgningen til at angå B.
Ansøgeren må heller  

 ikke, for at holde en sådan mulighed åben, rette ansøgningen parallelt på  

 både A og B.
Lider en ansægning tydeligt af manglende enhed, bør dette så  

 vidt muligt være fremført og afhjulpet, inden nyhedsundersøgelse foretages.
 Når ansøgeren efter skrivelse fra direktoratet om manglende enhed har  

 indskrænket kravene, skal han anses for i den foreliggende ansøgning endeligt  

 at have afstået fra den opfindelse eller de opfindelser, som ved  

 indskrænkningen er udgået af kravene.
§ 50.  Har en del af en international patentansøgning  

 ikke været genstand for international nyhedsundersøgelse, fordi ansøgningen  

 er blevet anset at omfatte flere af hinanden uafhængige opfindelser, og har  

 ansøgeren ikke inden for den fastsatte frist betalt tillægsafgift som angivet  

 i artikel 17, stk. 3, a), i Patentsamarbejdstraktaten, skal direktoratet  

 undersøge, om ansøgningen omfatter flere af hinanden uafhængige opfindelser.  

 Findes dette at være tilfældet, skal den del af ansøgningen, som ikke har  

 været genstand for en sådan nyhedsundersøgelse, anses for tilbagetaget for så  

 vidt angår Danmark, medmindre ansøgeren betaler den fastsatte tillægsafgift  

 inden 2 måneder efter, at direktoratet har givet ham underretning om udfaldet  

 af undersøgelsen.
Finder direktoratet, at ansøgningen ikke omfatter flere af  

 hinanden uafhængige opfindelser, skal det fortsætte behandlingen af  

 ansøgningen (PL § 36).
 Ønsker ansøgeren beskyttelse for en uafhængig opfindelse i en  

 international patentansøgning, må ansøgningen deles (Bkg. § 22) og ny  

 ansøgningsafgift betales, selv om tillægsafgift som omhandlet i første afsnit  

 er betalt.
Ændring af ansøgningen Patentkravene (Bkg. § 19) § 51.  Talangivelser og andre angivelser, som sagligt  

 tjener til at definere opfindelsen, må kun indføres i kravene, hvis det kan  

 påvises, at de i teknisk henseende kan udledes af basisdokumenterne.
Dog kan  

 der i kravene gøres ændringer i form af rettelser af rene skrivefejl og  

 åbenlyse oversættelsesfejl, hvorved det dog må fremgå som sandsynligt (f.eks.  

 på baggrund af den oprindelige teksts affattelse eller indholdet af  

 eventuelle prioritetsdokumenter e.l.), at sådanne ændringer giver udtryk for,  

 hvad der oprindelig har været meningen.
 § 52.  Ved anvendelse af bkg. § 19, stk. 2, er det  

 ikke den formelle, men den tekniske afhængighed, dvs. opfinderisk enhed med  

 hensyn til problem og løsning, der er afgørende. Ændringer vedrørende  

 kravkategorier skal kunne godtages, såfremt teknisk afhængighed er til stede  

 og fremgår af basisdokumenterne.
 Krav, der er blevet ændret i strid med bestemmelsen i Bkg. § 19, stk. 2,  

 kan udskilles af ansøgningen ved deling eller udskillelse.
Beskrivelsen § 53.  I beskrivelsen med tilhørende tegning må  

 ansøgeren kun foretage sådanne ændringer og tillæg, herunder optagelse af  

 yderligere udførelseseksempler, som er nødvendige i tydeliggørende eller  

 korrigerende øjemed eller for at tilpasse beskrivelsen til nye eller ændrede  

 krav.
Disse ændringer og tillæg må ikke være således affattede, at de giver  

 indtryk af, at patentkravene er mere omfattende eller omfatter noget andet,  

 end der er grundlag for i basisdokumenterne.
§ 54.  Når ansøgeren indleverer nye eksemplarer af  

 beskrivelsen, skal han afgive erklæring om, på hvilke punkter beskrivelsen  

 ikke ordret stemmer overens med en på en nærmere angivet dag tidligere  

 indleveret beskrivelse, samt om, i hvilken henseende foretagne ændringer  

 medfører, at der i de nye eksemplarer af beskrivelsen er indført noget nyt i  

 saglig henseende.
Sådanne erklæringer kan accepteres uden særlig kontrol,  

 såfremt der ikke er anledning til andet.
 § 55.  Foretages der ændringer af mindre omfang i  

 beskrivelsen, skal det i det ene eksemplar i margenen angives, hvornår  

 ændringen er foretaget, og hvem der har foretaget den.
Løbedagsforskydning § 56.  Har ansøgeren inden seks måneder fra  

 indleveringsdagen foretaget en sådan ændring i ansøgningen, at den  

 oprindelige indleveringsdag ikke kan bibeholdes for ansøgningen i dens  

 helhed, kan ansøgeren vælge mellem at udskille det nyindførte eller at  

 begære, at ansøgningen i dens helhed anses som indleveret på det tidspunkt,  

 da ændringen indkom til patentmyndigheden (løbedagsforskydning). Begærer  

 ansøgeren løbedagsforskydning, skal det ikke prøves, om en sådan er  

 nødvendig.
En ændret ansøgning, hvori der er - eller kan blive - begæret  

 løbedagsforskydning, skal behandles på samme måde som andre ansøgninger i  

 henseende til opfinderisk enhed, ændring af krav m.v.
Den nye løbedag skal  

 lægges til grund ved ansøgningens behandling.
Er ansøgningen således blevet  

 nyhedsundersøgt, inden ændringen blev foretaget, skal - når det drejer sig om  

 opfinderisk enhed - bestemmelsen i Bkg. § 19, stk. 2, ikke være til hinder  

 for, at ansøgeren kan få ændrede krav nyhedsundersøgt i samme ansøgning.  

 Opfylder en ansøgning, som endnu ikke er blevet nyhedsundersøgt, ikke længere  

 kravet om opfinderisk enhed som følge af en ændring, der er foretaget inden  

 seks måneder fra indleveringsdagen, bør kravet om enhed være opfyldt, inden  

 nyhedsundersøgelsen foretages (§ 49).
 Bestemmelserne om basisdokumenter skal, når der er begæret  

 løbedagsforskydning, finde anvendelse på de dokumenter, som foreligger i  

 sagen på den nye løbedag.
 Hvis ansøgeren har begæret løbedagsforskydning, skal sammendraget  

 udarbejdes på grundlag af de basisdokumenter, som gælder for den nye løbedag.
 § 57.  Begæres løbedagsforskydning i en ansøgning med  

 prioritet ifølge Bkg. § 10, bortfalder prioriteten, hvis den nye løbedag  

 falder uden for prioritetsåret.
Deling og udskillelse Generelt § 58.  Deling betyder, at en del af indholdet i en  

 ansøgnings (stamansøgningens) basisdokumenter (jfr.
Bkg § 21 og PL § 11)  

 gøres til genstand for en særskilt, ny ansøgning (Bkg. § 22).
 § 59.  Udskillelse foreligger, når der ved tillæg til  

 beskrivelse eller krav eller på anden måde er angivet noget, som ikke fremgår  

 af ansøgningens basisdokumenter, og dette gøres til genstand for en særskilt,  

 ny ansøgning (Bkg. § 23).
§ 60.  Der skal være en ubrudt kontinuitet mellem  

 stamansøgningen og den afdelte eller udskilte ansøgning.
Stamansøgningen må  

 således ikke være endeligt afgjort, når den nye ansøgning indleveres.
Deling  

 eller udskillelse må altså ske, inden der er meddelt patent i  

 stamansøgningen.
Er stamansøgningen afslået eller henlagt, kan deling og  

 udskillelse finde sted, så længe klagefristen eller fristen for genoptagelse  

 løber, uanset om klage indgives eller ansøgningen genoptages.
§ 61.  Foretages deling som omhandlet i Bkg. § 22,  

 stk. 2, gælder dog den der angivne frist på 4 måneder efter den tilsvarende  

 begrænsning af stamansøgningen.
I sådanne tilfælde må stamansøgningen ikke  

 godkendes til fremlæggelse eller afslås eller afgørelse træffes vedrørende  

 indsigelse, før nævnte frist er udløbet.
§ 62.  I ansøgninger, der er fremkommet ved deling  

 eller udskillelse, er beskrivelse med tilhørende tegning og patentkrav, der  

 indleveres samtidig med ansøgningsdokumentet i den nye ansøgning,  

 basisdokumenter (Bkg. § 24). Efter at sådanne basisdokumenter i en ansøgning  

 som den nævnte er blevet indleveret, er det ikke tilladt i vedkommende  

 ansøgning at indføje oplysninger fra stamansøgningen (jfr.
Bkg. § 19).
§ 63.  Det påhviler ansøgeren ved deling eller  

 udskillelse at angive, hvilke dele af stamansøgningen kravene i den afdelte  

 eller udskilte ansøgning støtter sig på (jfr.
Bkg. § 19, stk. 1).
 Ansøgeren bør endvidere angive i stamansøgningen, at deling eller  

 udskillelse har fundet sted.
§ 64.  Hvis et prioritetsdokument omfatter en  

 opfindelse, som ikke fremgår af basisdokumenterne (jfr.
Bkg. § 21), skal  

 ansøgeren anses for i den foreliggende ansøgning frivilligt at have afstået  

 fra denne opfindelse.
Ansøgningen omfatter derfor ikke en sådan opfindelse,  

 og denne kan derfor ikke afdeles eller udskilles.
Dette gælder, uanset om  

 prioritetsdokumentet er indleveret før, samtidig med eller efter  

 basisdokumenterne.
Fuldmagt i afdelte og udskilte ansøgninger § 65.  Ved deling eller udskillelse skal der, hvis  

 ansøgeren repræsenteres af fuldmægtig, indleveres særskilt fuldmagt for hver  

 af de nye ansøgninger.
I stedet for en ny fuldmagt kan indleveres fotokopi  

 eller afskrift af fuldmagten i stamansøgningen.
Ansøgningens almindelige tilgængelighed § 66.  Hemmeligholdelsestiden på 18 måneder i henhold  

 til PL § 22, stk. 2, løber fra indleveringsdagen eller fra løbedagen, hvis  

 denne ikke falder sammen med indleveringsdagen (dvs. ved deling, udskillelse  

 eller løbedagsforskydning ifølge PL § 14), eller fra prioritetsdagen, hvor  

 priotet kræves helt eller delvis.
Kræves der prioritet fra flere ansøgninger,  

 regnes hemmeligholdelsestiden fra det første prioritetstidspunkt.
Den nævnte  

 hemmelighedsholdelsestid løber til og med den dag i måneden, som ved sit tal  

 svarer til den dag, da den nævnte tid begyndte at løbe.
Har måneden ikke  

 dette tal, løber nævnte tid til og med den sidste dag i måneden.
 § 67.  (Ophævet).
Ansøgningens realitetsbehandling § 68.  Samtlige selvstændige krav skal undersøges med  

 hensyn til nyhed og patenterbarhed i øvrigt.
Uselvstændige krav undersøges i  

 denne henseende i regelen kun, når der foreligger grund til anmærkning imod  

 patenterbarheden af det, der angives i det eller de selvstændige krav, som  

 det uselvstændige krav er knyttet til.
Oplysning om resultatet af undersøgelsen af opfindelsens  

 patenterbarhed i et andet land § 69.  Når direktoratet forlanger oplysninger om  

 resultatet af undersøgelsen af en opfindelses patenterbarhed i et andet land,  

 skal der gives ansøgeren frist til at fremsende sådanne oplysninger og,  

 såfremt direktoratet forlanger det, bekræftet afskrift af, hvad der er  

 meddelt ansøgeren fra den udenlandske patentmyndighed vedrørende opfindelsens  

 nyhed eller patenterbarhed i øvrigt, eller til at erklære, at han ikke har  

 modtaget meddelelse i så henseende (Bkg. § 29).
 Undlader ansøgeren at indsende resultatet af undersøgelsen henholdsvis at  

 afgive erklæringen, henlægges ansøgningen i henhold til PL § 15. Nægter  

 ansøgeren at indsende resultatet af undersøgelsen, afslås ansøgningen i  

 henhold til PL § 16.
Uklare ansøgninger § 70.  Hvis det ikke tydeligt fremgår af ansøgningens  

 dokumenter, hvad ansøgeren ønsker beskyttet, eller er opfindelsen  

 ufuldstændigt beskrevet, bør ansøgeren opfordres til at indlevere en ny,  

 tydeliggjort beskrivelse samt nye krav, før nyhedsundersøgelsen påbegyndes  

 (jfr.
PL § 8, stk. 2, og PL § 14).
Nyhedsundersøgelse § 71.  Nyhedsundersøgelsen skal foretages på grundlag  

 af det materiale, der er angivet i Bkg. § 26.
Der skal allerede fra begyndelsen gennemføres en så fuldstændig  

 undersøgelse, at nyhedsforholdet vedrørende opfindelsen (opfindelserne)  

 bliver tilfredsstillende klarlagt.
Hele materialet behøver ikke altid at  

 blive gennemgået, men undersøgelsen kan afbrydes, når det anses at være  

 tilstrækkelig til bedømmelse af opfindelsens patenterbarhed.
§ 72.  Nyhedsundersøgelsen skal strække sig helt frem  

 til tidspunktet for ansøgningens indlevering.
Dette gælder også, når der er  

 påberåbt prioritet.
§ 73.  Modtaget resultat vedrørende i udlandet  

 foretaget nyhedsundersøgelse skal under iagttagelse af nedenstående medføre  

 begrænsning af egen nyhedsundersøgelse.
Foreligger  

 nyhedsundersøgelsesresultat fra et af de nordiske lande, er det som regel kun  

 nødvendigt at komplettere undersøgelsen med dansk materiale.
Foreligger  

 international nyhedsundersøgelsesrapport, inclusive nyhedsundersøgelse af  

 international type, resultat af nyhedsundersøgelse udført af EPO eller fra  

 Frankrig, Forbundsrepublikken Tyskland, Holland eller Østrig, er det som  

 regel kun nødvendigt at komplettere undersøgelsen med nordisk materiale.  

 Foreligger nyhedsundersøgelsesresultat fra Storbritannien eller USA, er det  

 som regel kun nødvendigt at undersøge øvrigt obligatorisk materiale (§ 71).
Nyhedsundersøgelse i forhold til ældre, ikke almindeligt tilgængelige  

 ansøgninger § 74.  Hvis den opfindelse, der søges patenteret, ikke  

 er ny i forhold til indholdet i en ældre, ikke almindeligt tilgængelig dansk  

 patentansøgning, og så fremt ansøgningen ikke af andre grunde skal afslås,  

 skal behandlingen som regel stilles i bero, indtil den ældre ansøgning bliver  

 almindeligt tilgængeligt i henhold til PL § 22, eller indtil den inden dette  

 tidspunkt er endeligt afgjort.
 Tilsvarende gælder i forhold til en ældre international patentansøgning,  

 hvori Danmark er designeret, og hvis indhold er direktoratet bekendt, idet  

 behandlingen genoptages, når den internationale patentansøgning efter  

 videreførelse her i landet bliver almindeligt tilgængelig i henhold til PL §  

 22 eller bortfalder for så vidt angår Danmark.
 I de nævnte tilfælde skal der i skrivelse til ansøgeren gives oplysning om  

 den ældre ansøgnings nummer og indleveringsdag, i givet fald prioritetsdag,  

 prioritetsland og nummer på prioritetsansøgningen, samt den beregnede  

 offentliggørelsesdag, sammen med eventuelt andet nyhedshinder og øvrige  

 bemærkninger til ansøgningen.
 § 75.  Basisdokumenterne i en patentansøgning (Bkg §  

 21) anses for nyhedshindrende i henhold til PL § 2, stk. 2, 2. punktum fra  

 prioritetsdagen i det omfang, deres indhold fremgår af  

 prioritetsdokumenterne, og ellers fra ansøgningens indleveringsdag.
 Sammendraget og andre akter (tilføjelser til beskrivelsen, svarskrivelser,  

 prioritetsdokumenter) i ansøgningen bliver nyhedshindrende fra og med den  

 dag, akterne bliver almindeligt tilgængelige i henhold til PL § 22.
 Ovenstående finder tilsvarende anvendelse for en international  

 patentansøgning, som videreføres her i landet.
Prioritet § 76.  Viser prioritetsdokumentet, at ansøgeren i  

 Danmark ikke er den samme som den, der er opgivet i den ansøgning, der  

 begrunder prioriteten, skal ansøgeren godtgøre, at prioritetsretten for  

 Danmark tilkommer ham.
Søges patent af ansøgeren i den ansøgning, der begrunder prioriteten, samt  

 af en anden, kræves der ikke dokumentation for sidstnævntes ret til  

 prioritet.
Har den, der søger patent i Danmark, søgt i den ansøgning, der  

 begrunder prioriteten, sammen med en anden, kræves overdragelse fra  

 sidstnævnte.
§ 77.  Udvidelser i forhold til prioritetsdokumentets  

 indhold (delprioritet) er uden tab af prioritet tilladt.
Prioriteten gælder  

 alt, som er angivet i prioritetsdokumentet, uafhængig af, om det findes  

 angivet i kravene eller ej.
En af samme ansøger senere indleveret ansøgning,  

 som i kravene optager noget, som kun fandtes i den tidligere ansøgnings  

 beskrivelse (tegning), kan derfor ikke anses for at være den første i et  

 unionsland indleverede ansøgning, medmindre de i Bkg. § 12, stk. 2, angivne  

 vilkår er opfyldt.
Også i ansøgninger, hvor der påberåbes prioritet, skal basisdokumenterne  

 lægges til grund for ansøgningens behandling.
Prioritetsdokumenter kan altså  

 ikke påberåbes for indførelse af noget nyt i den danske ansøgning (jfr. §  

 64). Indlysende fejl eller skrivefejl kan imidlertid rettes på baggrund af  

 prioritetsdokumentet.
Gennemgang af beskrivelsen før godkendelse til fremlæggelse § 78.  Når patentkravene anses at kunne godkendes,  

 skal beskrivelsen gennemgås før fremlæggelsen.
Herved skal det påses, at  

 beskrivelsen opfylder forskrifterne vedrørende beskrivelsens udformning, at  

 den er i overensstemmelse med kravene, samt at den indeholder de nødvendige  

 udførelseseksempler.
I øvrigt bør der ikke foretages andre ændringer eller  

 rettelser af beskrivelse og tegning end sådanne, som er nødvendige for, at en  

 fagmand på grundlag af de nævnte dokumenter skal kunne forstå opfindelsen  

 (opfindelserne). Der bør således ikke gøres bemærkninger angående sproglig  

 udformning, teknisk terminologi etc., medmindre der kan opstå  

 fejlfortolkning.
Det er heller ikke nødvendigt at kontrollere, at samtlige på  

 en tegning optagne betegnelser er omtalt i beskrivelsen.
Klassificering § 79.  En patentansøgning skal klassificeres.  

 Klassificeringen skal ske i henhold til den til enhver til gældende udgave af  

 det internationale patentklassifikationssystem (The International Patent  

 Classification) og efter dette systems regler (The Guide). Denne udgave  

 angives med sit nummer umiddelbart efter forkortelsen »Int.Cl.«,  

 fra og med 1. januar 1985 således »Int.Cl.4«.
 § 80.  For den eller de opfindelser, som er angivet i  

 patentkravene, er klassificering obligatorisk.
 Indeholder patentansøgningen ny teknisk information, som ikke udgør en del  

 af opfindelsen, men som kan anses for at være værdifuld ud fra et  

 dokumentationssynspunkt, kan også denne yderligere information klassificeres  

 (ikke-obligatorisk klassificering).
Inden for visse tekniske områder er der indført hybridsystemer, ved at  

 klassifikationssystemet er kompletteret med fortegnelser over  

 indekseringskoder, eller ved, at visse klassificeringssymboler også kan  

 anvendes som indekseringskoder.
Indekseringskoder (ikke-obligatoriske) tjener  

 som supplement til klassificeringen og kompletterer den dermed givne  

 information, fx ved at angive væsentlige bestanddele, fremgangsmådetrin eller  

 anvendelsesområder for det, der er klassificeret.
Sådanne indekseringskoder  

 bør også anvendes.
 § 81.  For obligatoriske klassificering gælder:
 En opfindelse skal om muligt klassificeres som en helhed og ikke ved  

 særskilt klassificering af opfindelsens enkelte dele.
Hvis opfindelsen(rne) ikke kan henføres til en enkelt gruppe i  

 klassifikationssystemet skal yderligere grupper anvendes, såkaldt  

 multipelklassificering.
Multipelklassificering bør fx foretages: 1) når der  

 findes flere selvstændige krav, som angiver opfindelser, der ikke kan  

 henføres til samme gruppe, 2) når et selvstændigt krav angiver en opfindelse,  

 som ikke kan henføres til en enkelt gruppe, eller 3) når kravene angiver en  

 opfindelse med såvel generel anvendelighed som en eller flere specielle  

 anvendelser, og der i klassifikationssystemet findes både en generel gruppe  

 og specielle anvendelsesgrupper.
 Multipelklassificering bør undgås, når det drejer sig om undergrupper, som  

 tilhører samme hovedgruppe.
 Ved multipelklassificering skal klassificeringssymbolet for den gruppe,  

 der bedst repræsenterer opfindelsen, angives først.
§ 82.  Et klassificeringssymbol skal for at være  

 fuldstændigt omfatte symboler for sektion, klasse, underklasse og gruppe  

 (hovedgruppe eller undergruppe). Gruppesymbolet består af to tal adskilt af  

 en skråstreg.
Ved anvendelse af indekseringskoder erstattes skråstregen med  

 et kolon.
Symbolerne for obligatorisk klassificering angives først.
Efter en dobbelt  

 skråstreg angives derpå eventuelle symboler for ikke-obligatorisk  

 klassificering.
Derefter følger i parentes indekseringskoder, som er koblet  

 sammen med et klassificeringssymbol, og til sidst indekseringskoder, der ikke  

 har en sådan kobling.
 Symbolerne skilles i øvrigt fra hverandre ved kommaer eller ved parenteser  

 omkring sammenkoblede sæt af klassificeringssymboler og indekseringskoder.
 Forekommer flere klassificeringssymboler/indekseringskoder fra samme  

 underklasse umiddelbart efter hverandre, skal underklassen kun angives een  

 gang.
 Eksempler på angivelse og rækkefølge af klassificeringssymboler og  

 indekseringskoder (jfr. afsnit 84 og 89 i Guiden):
Angivelse af publikationer I betænkninger § 83.  I betænkninger anføres nyhedshindrende  

 publikationer i almindelighed på følgende måde:
Modholdsliste § 84.  Før fremlæggelsen skal der udfærdiges en  

 fortegnelse over de publikationer, der er anført mod ansøgningen under dens  

 behandling (modholdsliste). Fortegnelsen skal omfatte publikationer, som  

 direktoratet har anført mod ansøgningen.
I modholdslisten anføres  

 publikationerne på samme måde som i betænkninger med undtagelse af  

 patentpublikationer, for hvilke der i det mindste angives landekode,  

 dokumenttype eller i givet fald den på dokumentet angivne dokumentkode, samt  

 dokumentnummer.
Desuden kan angives relevant klassebetegnelse for anførte  

 patentpublikationer, dog således, at kun den første angives, hvis der på en  

 patentpublikation findes flere klassebetegnelser.
I undtagelsestilfælde kan, når særlige grunde foreligger, en bestemt  

 publikation udelukkes fra fortegnelsen eller en bestemt ikke anført  

 publikation medtages på denne.
F.eks. kan der medtages publikationer, som er  

 angivet i svarskrivelse fra ansøgeren, eller som er angivet i en ansøgning,  

 hvorfra den foreliggende er afdelt eller udskilt.
§ 85.  Er der i sagen sket skrivefejl ved angivelse af  

 en publikation, f.eks. for patentskrift fejlagtigt land eller nummer, for  

 påberåbt tidsskrift fejlagtigt nummer eller side, skal publikationen i  

 fortegnelsen angives korrekt under forudsætning af, at ansøgeren er blevet  

 underrettet om rettelsen under sagens behandling.
Er dette ikke sket, må  

 publikationen ikke medtages i fortegnelsen.
§ 86.  Publikationer skal optages i fortegnelsen i  

 følgende rækkefølge: Først angives danske patentansøgninger, der er  

 almindeligt tilgængelige, fremlæggelsesskrifter og patentskrifter og derefter  

 publicerede internationale og europæiske patentansøgninger eller uddrag af  

 disse og herefter patentansøgninger, fremlæggelsesskrifter og patentskrifter  

 fra de øvrige lande i alfabetisk rækkefølge.
Patentansøgninger,  

 fremlæggelsesskrifter og patentskrifter fra samme land angives i nummerorden.  

 Andre publikationer angives sidst i fortegnelsen.
 Patentansøgninger, der er fremdraget med hjemmel i PL § 2, stk. 2, 2. og  

 3. punktum, bør angives særskilt ved tilføjelsen »(PL § 2.2.3)»  

 efter ansøgningsnummeret.
§ 87.  Ved fremlæggelse af en patentansøgning skal  

 ovennævnte fortegnelse anføres i fremlæggelsesskriftet under betegnelsen  

 »Fremdragne publikationer«.
Hvis der efter fremlæggelsen, f.eks.  

 ved en indsigelse, fremdrages nyt modholdsmateriale, skal fortegnelsen  

 kompletteres med dette, såfremt patent vedtages.
 Er der ingen publikationer anført, angives dette ved en streg efter den  

 nævnte betegnelse.
Foranstaltninger ved godkendelse til fremlæggelse § 88.  Ved godkendelse til fremlæggelse må der ikke  

 foretages ændringer i ansøgningens akter, uden at ansøgeren er underrettet i  

 forvejen, medmindre der er tale om indlysende formelle rettelser i  

 beskrivelse eller krav, eller underretning i øvrigt er åbenbart unødvendig.
 § 89.  Foreligger der ved godkendelsen ikke  

 dokumenter, der er egnet til offsettrykning (§ 26), skal ansøgeren anmodes  

 om, senest på det tidspunkt, da fremlæggelsesafgiften skal betales, at  

 fremkomme med sådanne, ledsaget af en erklæring om, at de stemmer overens med  

 de godkendte dokumenter.
 § 90.  For at en begæring om udsættelse med  

 fremlæggelsen (Bkg. § 30) kan tages i betragtning, må begæringen indkomme og  

 fremlæggelsesafgiften betales til direktoratet inden for fristerne ifølge PL  

 § 20. Begæringen skal fremsættes i særskilt skrivelse.
Indsigelser § 91.  Indsigelse og dertil hørende bilag skal  

 indleveres i tre eksemplarer.
Ligeledes skal ansøgerens og indsigerens senere  

 skrivelser med bilag indleveres i tre eksemplarer.
Ved ændringer i  

 beskrivelse og krav bør disse bilag indleveres i fire eksemplarer.
§ 92.  En fremsat indsigelse skal altid gøres til  

 genstand for realitetsbehandling.
Der skal tages hensyn til alt, hvad der er  

 fremkommet inden sagens afgørelse, herunder hvad der måtte være fremkommet  

 gennem en for sent indleveret eller en tilbagetaget indsigelse.
 § 93.  Hvis en indsiger har angivet de omstændigheder,  

 som indsigelsen baseres på (patentskrifter, bestemt åbenlys udøvelse), kan  

 der tilstås en frist til fremsendelse af nærmere begrundelse.
§ 94.  Der skal tilstilles ansøgeren eksemplarer af  

 samtlige skrivelser fra indsigeren (Bkg. § 35). Skriftvekslingen med  

 indsigere bør derimod indskrænkes til det, der er uomgængelig nødvendigt til  

 klarlæggelse af sagen.
Indsigeren bør kun, når der findes anledning dertil,  

 have lejlighed til at fremkomme med bemærkninger til ansøgerens første  

 udtalelse vedrørende indsigelsen.
Derefter bør der ikke gives indsigeren  

 lejlighed til at ytre sig mere i sagen, for så vidt ikke særlige grunde  

 foreligger (Bkg. § 35, stk. 2).
 Ved videresendelse af en indsigelsesskrivelse, hvori åbenlys udøvelse  

 påberåbes, bør ansøgeren anmodes om at oplyse, hvorvidt han indrømmer eller  

 bestrider rigtigheden af de oplysninger vedrørende åbenlys udøvelse, som er  

 afgivet af indsigeren.
 Såfremt der til ansøgeren sendes en skrivelse vedrørende sagens  

 realitetsbehandling, skal der samtidig tilstilles indsigeren kopi af  

 skrivelsen.
 Kopier af indleverede dokumenter, som modparten ikke er gjort bekendt med,  

 skal vedlægges sådan skrivelse og den endelige afgørelse i sagen.
 § 95.  Til mundtlig forhandling skal både ansøger og  

 samtlige indsigere indkaldes.
§ 96.  Såvel ansøger som indsiger skal gøres bekendt  

 med den endelige afgørelse.
Såfremt ansøgningen på trods af indsigelse  

 skønnes at burde føre til patent, skal begrundelsen for ikke at tage  

 indsigelsen til følge anføres i afgørelsen.
Sådan afgørelse om godkendelse på  

 trods af indsigelse skal ikke træffes, hvis indsigelsen er fremkommet for  

 sent.
 § 97.  Har en indsiger udtrykkeligt taget sin  

 indsigelse tilbage eller skriftligt erklæret, at han ikke længere har noget  

 at indvende mod ansøgningens godkendelse, anses indsigeren for endeligt at  

 have afstået fra sin ret til at påklage afgørelsen om godkendelse.
Indvending mod patentansøgning § 98.  Hvis der i en skrivelse som omhandlet i Bkg. §  

 36 (indvending) påberåbes andet nyhedshinder end åbenlys udøvelse, skal  

 sagsbehandleren umiddelbart undersøge, om der er grund til at udfærdige en  

 betænkning.
 Angår indvendingen spørgsmål om åbenlys udøvelse, optages dette spørgsmål  

 som hovedregel først til behandling, når fremlæggelsestiden er udløbet, og da  

 kun, såfremt det, der er fremkommet i indvendingen, også anføres i en  

 indsigelsesskrivelse.
Svarfrister § 99.  Svarfrister som angivet i §§ 100-102 løber fra  

 den dag, den pågældende skrivelse er dateret.
§ 100.  Fristen til besvarelse af skrivelse om  

 formelle mangler er 1 måned, hvis ansøgningsafgift ikke er betalt, og ellers  

 3 måneder.
Hvis mangler med hensyn til ansøgningsafgift kun vedrører  

 tillægsafgiften, gælder ligeledes sidstnævnte frist, hvorhos tillægsafgiften  

 da beregnes efter de ved fristens udløb gældende krav.
 § 101.  Ved udfærdigelse af teknisk betænkning til  

 ansøger samt ved videresendelse af indsigelse og indsigers bemærkninger  

 fastsættes en frist på 6 måneder.
 Findes anledning dertil, kan der fastsættes kortere frister end ovenfor  

 angivet.
 § 102.  I det i § 93 omhandlede tilfælde kan  

 indsigeren tilstås 2 måneders frist til fremsendelse af nærmere begrundelse.
 Når ansøgerens udtalelse om en videresendt indsigelse tilstilles  

 indsigeren til fremsættelse af bemærkninger, fastsættes en frist på 2  

 måneder.
 Ved opfordring i henhold til PL § 17 til at anlægge retssag fastsættes en  

 frist på 2 måneder.
 § 103.  De ovennævnte frister kan kun forlænges, når  

 ekstraordinære forhold foreligger.
