Bekendtgørelse om overenskomst af 15.  

 februar 1999 med Indonesien om konsolidering af gæld Den 15. februar 1999 undertegnedes i Jakarta en  

 overenskomst imellem Danmark og Indonesien om konsolidering af Indonesiens  

 gæld til den danske stat.
Overenskomsten er i overensstemmelse med de  

 retningslinier for omlægning af Indonesiens gæld, som der  

 opnåedes enighed om under multilaterale forhandlinger i Paris den 23.  

 september 1998.
 Aftalen vedrører betalinger i perioden 6. august  

 1998 til 31. marts 2000 dels på tre statslån, dels på  

 garanterede eksportkreditter på mere end et år, stiftet  

 før 1. juli 1997.
 Aftalen omlægger betalingerne på  

 statslånene, 14,8 mio. kr., til lige store halvårlige rater i  

 perioden 1. december 2004 til 1. juni 2019. Betalingerne på afdrag  

 på eksportkreditterne, som i dansk mønt udgør ca. 145  

 mio. kr., skal finde sted i voksende halvårlige rater i perioden 1.  

 december 2002 til 1. juni 2010. Rentebetalingerne på eksportkreditterne  

 omlægges ikke.
De omlagte betalinger på statslånene forbliver  

 rentefri.
På de omlagte afdrag på eksportkreditterne svares en  

 markedsrente, som fra den 1. juni 1999 for kreditter i dollarbeløb er  

 fastsat til 0,5% p.a. over LIBOR (London Interbank Offered Rate) og for  

 kreditter i DEM er fastsat til 0,5% p.a. over FIBOR (Frankfurt Interbank  

 Offered Rate).
