 I tilslutning til udenrigsministeriets bekendtgørelse nr. 26 af 26. juli  

 1951 og efterfølgende bekendtgørelser, senest nr. 18 af 23. februar 1976,  

 Lovtidende C, meddeles det, at yderligere følgende lande har ratificeres  

 eller tiltrådt de på den diplomatiske konference i Geneve den 12. august 1949  

 undertegnede fire konventioner henholdsvis til forbedring af såredes og syges  

 vilkår i de væbnede styrker i felten (konvention 1), til forbedring af  

 såredes, syges og skibbrudnes vilkår i de væbnede styrker på søen (konvention  

 2), om behandling af krigsfanger (konvention 3) og om beskyttelse af civile  

 personer i krigstid (konvention 4). Konventionerne trådte i kraft for hver  

 enkelt stat på de vedføjede datoer:
 New Zealand har med virkning fra den 2. marts 1976 tilbagekaldt det ved  

 ratifikationen den 6. maj 1959 tagne forbehold om retten til at idømme  

 dødsstraf i henhold til bestemmelserne i artikel 68, stk. 2 uden hensyn til,  

 om de der omhandlede forbrydelser kan straffes med døden ifølge de besatte  

 territoriers lovgivning ved besættelsens begyndelse.
 Den socialistiske Republik Vietnam har den 4. juli 1976 meddelt, at den  

 fortsat anser sig for bundet af konventionerne i kraft af Den demokratiske  

 Republik Vietnams og Republikken Sydvietnams tiltrædelse, og at de samme  

 forbehold fortsat skal gælde.
 Endvidere har Papua New Guinea og Suriname erklæret, at de fortsat anser  

 sig for bundet af konventionerne fra datoen for opnåelse af uafhængighed,  

 henholdsvis den 16. september 1975 og 25.nevember 1975 i kraft af Australiens  

 og Nederlandenes tiltrædelse.
 Udenrigsministeriet, den 16. september  

 1977.
 F.M.
 Eigil Jørgensen.
