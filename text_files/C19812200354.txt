(Tekniske skoler) Ferie uden for juli måned Ministeriet og Dansk Teknisk Lærerforening har drøftet, hvorledes der skal  

 forholdes med hensyn til beregningen af arbejdstidsnormen, såfremt en lærer  

 holder ferie uden for skolens sædvanlige ferieperiode i juli måned.
 Efter forelæggelse for finansministeriet skal man meddele, at der ikke  

 skal foretages ændring i den pågældende lærers samlede effektive arbejdstid,  

 hverken i det undervisningsår, hvor der kun kan gives fri i f.eks. 3 uger i  

 juli måned, eller i det undervisningsår, hvori den resterende ferie holdes.
Ferielukning Endvidere har det været drøftet, hvorledes der skal forholdes, når en  

 skole lukker på grund af ferie, og en lærer, der ved sin ansættelse på skolen  

 allerede havde holdt den ferie, der tilkom ham, som følge af lukningen er  

 tvunget til at holde fri.
 Der er enighed om, at læreren i dette tilfælde kan holde fri, uden at der  

 af den grund kan foretages fradrag i lærerens løn.
 Eksempel:
 Lærer X ansættes 1. oktober 1980. Han har holdt al ferie optjent i 1979.  

 Skolen har lukket 20. - 26. oktober 1980 på grund af ferie.
 Lærer X har fri i denne uge uden lønafkortning.
 P.m.v.
 e.b.
A.
Jahnsen eksp.sekr.
