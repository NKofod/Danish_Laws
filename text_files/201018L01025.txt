Ændringsforslag stillet den 30. maj 2011 Ændringsforslag til 3. behandling af Forslag til lov om ændring af lov om regionernes finansiering (Ændret kommunal medfinansiering af sundhedsvæsenet) [af indenrigs- og sundhedsministeren (Bertel Haarder)] Til § 1 Af indenrigs- og sundhedsministeren:
 2) I den under nr. 8 foreslåede § 14 a indsættes i stk. 2, 1. pkt., efter »jf. §§ 13 og 14«: », under hensyntagen til regionernes aktivitet«.
[Ændring af bemyndigelsesbestemmelse] Til § 3 3) Efter »ophæves af regler fastsat i« indsættes: »medfør af«.
[Præcisering] Bemærkninger Til nr. 2 Den foreslåede bestemmelse i det fremsatte lovforslag indebærer, at indenrigs- og sundhedsministeren får hjemmel til at fastsætte regler om en øvre grænse for regionernes indtægter fra kommunal aktivitetsbestemt medfinansiering.
Med ændringsforslaget foreslås det i bemyndigelsen præciseret, at loftet for den enkelte regions andel af den samlede forudsatte indtægt fra kommunal aktivitetsbestemt medfinansiering vil blive fastsat under hensyntagen til regionernes aktivitet.
Herved tilsigtes en bedre overensstemmelse mellem loftet og regionernes udgangspunkt for at realisere indtægter fra den kommunale medfinansiering.
Bestemmelsen foreslås udmøntet, ved at den enkelte regions øvre grænse for indtægter fra kommunal medfinansiering vil blive fastsat med udgangspunkt i regionernes aktivitet.
I den hidtidige affattelse af lovforslaget fremgik det ikke af den foreslåede lovtekst, hvilket kriterium der ville blive anvendt ved fastsættelsen af den øvre grænse.
Det fremgik dog af bemærkningerne til lovforslaget, at der i forbindelse med beregningen af den øvre grænse for den enkelte region ville blive anvendt regionens andel af bloktilskuddet på sundhedsområdet.
Ifølge lovforslagets foreslåede § 23 b etableres en kompensationsordning, som indebærer, at regioner med en beregnet gevinst ved den fordelingsmæssige ændring af den kommunale aktivitetsafhængige finansiering betaler til regioner med et beregnet tab som følge af omlægningen.
I denne beregning indgår også fordelingen af det fastsatte loft for regionernes indtægter fra aktivitetsbestemt medfinansiering.
Da loftet i medfør af ændringsforslaget beregnes efter en anden fordelingsnøgle, vil dette også have konsekvenser for beregningen af kompensationsordningen.
 Med ændringsforslaget tilsigtes det fortsat, at der ikke med ændringerne i den kommunale medfinansiering skal ske ændringer i byrdefordelingen mellem regionerne.
Ændringsforslaget har ingen byrdefordelingsmæssige virkninger for kommunerne.
Den foreslåede bestemmelse om tilbageførsel til kommunerne af midler opsamlet i staten efter bestemmelserne i det foreslåede § 14 a, stk. 3, påvirkes ikke af ændringsforslaget.
Til nr. 3 Der er tale om en præcisering.
Det præciseres, at der er tale om, at regler fastsat efter bemyndigelsesbestemmelser i loven forbliver i kraft, indtil de ophæves af regler fastsat efter bemyndigelsesbestemmelser i den nye lov.
