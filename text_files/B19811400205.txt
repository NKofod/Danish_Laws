I medfør af § 35 i lov nr. 221 af 3. juni 1967 om jagten fastsættes nedennævnte bestemmelser for Dallund Sø vildtreservat i Fyns amt.
 § 1. Vildtreservatet omfatter:
a.
Matr. nr. 1 ab (herunder Dallund Sø) og 1 aø , Dallund Hovedgård,  

 Søndersø samt matr. nr. 4 f , Serup by, Søndersø.
b.
De arealer, der grænser til de under a nævnte områder i en bredde af  

 100 m, dog med undtagelse af matr. nr. 69 k , Søndersø by, Søndersø.
§ 2. På vildtreservatets område er det forbudt at udøve jagt på elle r på anden måde at ombringe, indfange eller forjage svømme- og vadefugle.
 § 3. Det er forbudt at ødelægge og indsamle æg.
 § 4. Jagtrådet kan, når særlige forhold taler derfor, dispensere fra  

 bestemmelserne i §§ 2 og 3 efter nærmere af Landbrugsministeriets fastsatte  

 retningslinier og i overensstemmelse med en fra Vildtnævnet indhentet  

 udtalelse.
 § 5. Overtrædelse af bestemmelserne i §§ 2 og 3 straffes i medfør af  

 jagtlovens § 51, stk. 1, med bøde, for så vidt strengere straf ikke er  

 forskyldt efter den øvrige lovgivning.
§ 6. Bekendtgørelsen træder i kraft den 1. august 1981 og er gældend e til og med den 31. juli 1991.
 Landbrugsministeriet, den 25. juni 1981.
