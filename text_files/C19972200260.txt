(Frie kostskoler.) Indholdsfortegnelse 1. Indledning Reglerne for tilskud mv. til specialundervisning og anden special-  

 pædagogisk bistand findes i bekendtgørelse nr. 569 af 20. juni 1996 af lov om  

 folkehøjskoler, efterskoler, husholdningsskoler og håndarbejdsskoler samt  

 bekendtgørelse nr. 734 af 7. september 1995 om tilskud mv.
 Efter lovens § 26 ydes tilskud til dækning af ekstraudgifter til  

 undervisning af elever med svære handicap.
 Efter lovens § 27 ydes tilskud til specialundervisning.
Der kan ikke samtidig ydes tilskud til undervisning efter § 26 og § 27 til samme elev.
Hvis en skole med et særligt undervisningstilbud modtager støtte til svært  

 handicappede elever efter § 26, nedsættes elevtallet tilsvarende ved  

 beregning af tilskud til specialundervisning.
Nedsættelsen sker i forbindelse  

 med den endelige afregning.
Efter lovens § 5 stk. 3, kan efterskoler henvise elever til specialun-  

 dervisning eller anden specialpædagogisk bistand i folkeskolen.
Herudover kan  

 efterskolen henvise elever til en anden fri kostskole eller fri grundskole  

 efter aftale med denne.
 Tilskud til specialundervisning og anden specialpædagogisk bistand ydes  

 med en fast takst, der fastsættes på finansloven.
 Tilskud til undervisning af svært handicappede elever ydes ud fra et for  

 skoleformen fastsat skalaløntrin.
2. Pædagogisk-psykologisk rådgivning 2.a.
Elever på efterskoler samt elever under 18 år på ungdoms-  

 højskoler, husholdningsskoler og håndarbejdsskoler.
 Elevens tidligere skolekommune skal yde vederlagsfri pædagogisk-  

 psykologisk rådgivning (PPR) til efterskoleelever uanset alder og til elever  

 på ungdomshøjskoler, husholdningsskoler og håndarbejdsskoler, der er under 18  

 år ved kursets start, jf. lovens § 5, stk. 2, og 5.
 PPR-udtalelsen skal beskrive elevens aktuelle behov for specialun-  

 dervisning i forhold til skolens undervisningstilbud.
 Udtalelsen er derfor kun gældende for et skoleår eller et kursus.
 Det er vigtigt, at skolen over for PPR tydeliggør, hvad udtalelsen skal  

 anvendes til.
 Eleverne skal betjenes på lige vilkår med øvrige elever i den tidligere  

 skolekommune, herunder med hensyn til undersøgelser, vurderinger og  

 henvisninger.
 Der kan eventuelt indgås aftale mellem den tidligere skolekommu- ne og den  

 kommune, i hvilken den fri kostskole er beliggende, om ydelse af PPR.
2.b.
Elever på ungdomshøjskoler, husholdningsskoler og  

 håndarbejdsskoler, der ved kursets begyndelse er fyldt 18 år.
 Hvor det ikke er muligt at benytte PPR, skal udtalelsen foretages af anden  

 faglig, kyndig person, som er uafhængig af skolen.
 Udtalelsen er kun gældende for et skoleår eller et kursus.
3. Specialundervisning og anden specialpædagogisk bistand i forbindelse med undervisning Specialundervisning og anden specialpædagogisk bistand gives til elever  

 med særlige behov, hvis udvikling kræver særlig hensyntagen og støtte, der  

 ikke kan ydes inden for rammerne af skolens almindelige undervisning.
 Specialundervisning og anden specialpædagogisk bistand omfatter:
- særligt tilrettelagt undervisning inden for skolens fagrække, - undervisning og træning i funktionsmåder og arbejdsmetoder, hvis formål  

 er at afhjælpe eller begrænse virkninger af psykiske, fysiske eller  

 sensoriske funktionsvanskeligheder.
 Der ydes ikke tilskud til undervisning i dansk af fremmedsprogede elever.
3.1 Tilskud til enkelte elever med behov for specialundervisning og anden specialpædagogisk bistand Til efterskoleelever uanset alder og elever på ungdomshøjskoler,  

 husholdningsskoler og håndarbejdsskoler, som er under 18 år ved kursets  

 start, ydes tilskud på grundlag af udtalelse fra PPR i elevens tidligere  

 skolekommune.
Til elever på folkehøjskoler, ungdomshøjskoler, husholdningssko- ler og  

 håndarbejdsskoler, der er fyldt 18 år ved kursets start, ydes tilskud efter  

 ministeriets vurdering.
Denne vurdering foretages på grundlag af skolens  

 dokumentation for elevens behov for special- undervisning samt udtalelse fra  

 faglig, kyndig person, som er uafhængig af skolen.
 Tilskud ydes med en fast takst pr. årselev.
 Taksten fastsættes på finansloven.
Ansøgning Skolen indsender ansøgning om tilskud til specialundervisning til  

 ministeriet.
 Ved ansøgning anvendes det skema, som ministeriet har udarbejdet  

 (vedlagt), bilagt udtalelse som nævnt ovenfor, eller anden dokumentation for  

 elever over 18 år.
Som hovedregel indsendes ansøgningen i forbindelse med elevens optagelse  

 på skolen.
Optager skolen flere elever, hvortil der søges om tilskud til  

 specialundervisning, bedes ansøgningerne så vidt muligt indsendt samlet.
Af ansøgningen skal fremgå - elevens navn - kursets varighed (start- og slutdato) Hvis en elev kun har behov for specialundervisning i en del af  

 kursusperioden, skal det fremgå af ansøgningen.
Specialundervisningstilskud ydes med 1/40 af taksten pr. uge i højst 46  

 uger.
Tilskuddet anvises så vidt muligt månedsvis forud.
 Hvis godkendelsen også vedrører det følgende finansår, vil denne del af  

 tilskuddet afhænge af den kommende finanslovstakst.
 Ansøgninger, som indsendes efter at skoleåret er afsluttet, kan ikke komme  

 i betragtning.
Afbrydes kurset Skolen får kun tilskud for den periode, hvor eleven faktisk opholder sig  

 på skolen og modtager specialundervisning.
 Afbryder eleven sit ophold før planlagt, eller afbrydes  

 specialundervisningen, giver skolen besked til ministeriet med angivelse af,  

 hvor mange kursusuger eleven har modtaget specialundervisning.
 For meget udbetalt tilskud modregnes fortrinsvis ultimo december og juli.
Skønner ministeriet det nødvendigt at modregne på et tidligere tidspunkt  

 end de fastsatte terminer, vil tilskud blive tilbageholdt for hele den  

 godkendte periode fra den dato, eleven frameldes.
Den tidligere fastsatte  

 månedlige udbetaling vil fortsætte uændret.
3.2 Tilskud til skoler med et særligt undervisnings tilbud for alle elever Til skoler med et særligt undervisningstilbud for alle elever ydes et  

 samlet tilskud til specialundervisning.
Tilskuddet ydes på grundlag af  

 skolens undervisningstilbud, som det er beskrevet i undervisningsplanen.
Der  

 skal ikke indsendes dokumentation for den enkelte elev.
 Det er i bemærkningerne til lovforslaget forudsat, at der blandt  

 folkehøjskolerne kun vil kunne ydes tilskud på grundlag af et særligt  

 undervisningstilbud til Nørgaards Højskole og Egmont Højskolen.
Ansøgning Skolen indsender ansøgning om tilskud til specialundervisning til  

 ministeriet for hvert skoleår.
Ansøgningsfrist 1. maj.
 Ved ansøgning anvendes det skema, som ministeriet har udarbejdet  

 (vedlagt), bilagt undervisningsplan med oplysning om antal kursus- uger og  

 det forventede antal elever.
 For skoler, der tidligere har modtaget tilskud på baggrund af et særligt  

 undervisningstilbud, skal undervisningsplanen kun indsendes, hvis der er sket  

 væsentlige ændringer.
Tilskud ydes i forhold til det forventede antal elever.
Udbetaling sker  

 månedsvis forud.
 Hvis godkendelsen også vedrører det følgende finansår, vil tilskud afhænge  

 af den kommende finanslovstakst.
 Hvis det særlige undervisningstilbud ophører før planlagt eller  

 gennemføres med væsentligt færre elever end forventet, giver skolen besked  

 til ministeriet, der nedsætter eller stopper tilskuddet.
Til brug for endelig beregning af tilskud skal skolen ved skoleårets  

 afslutning indsende oplysning om det faktiske årselevtal, eksklusive svært handicappede elever.
Afregning Tilskud ydes på grundlag af skolens årselevtal i skoleåret, jf. lovens §  

 23. stk. 1. Tilskud beregnes med taksten på finansloven x det antal  

 kursusuger, skolen underviser i perioden 1. august - 31. december, og 1.  

 januar - 31. juli.
For nye skoler, der begynder undervisning inde i et skoleår, afregnes  

 tilskud til specialundervisning i forhold til det faktiske antal elever i hver kursusuge frem til skoleårets afslutning.
 4. Henvisning af elever til folkeskolen mv.
 Efter lovens § 5, stk. 3, kan efterskoleelever uanset alder og elever på  

 ungdomshøjskoler, husholdningsskoler og håndarbejdsskoler, der var under 18  

 år ved kursets start, henvises til specialundervisning eller anden  

 specialpædagogisk bistand i folkeskolen.
 Tilsvarende kan skolerne henvise disse elever til en anden fri kostskole  

 eller fri grundskole efter aftale med denne.
Ved indførelse af henvisningsret er der især tænkt på skolernes behov for  

 at henvise til tale-høreundervisning.
Bistand i form af ergo/ fysioterapi,  

 mobility-kurser mv. kan dog også komme på tale.
Henvisning til specialundervisning eller anden specialpædagogisk bistand  

 forudsætter, Efter lovens § 5, stk. 4, kan en kommune, hvortil eleven henvises til  

 specialundervisning eller anden specialpædagogisk bistand, kræve  

 undervisningsudgifter i forbindelse med henvisningen godtgjort af elevens  

 bopælskommune.
Ministeriet yder ikke tilskud til denne foranstaltning.
Det er et  

 anliggende kommunerne imellem.
5. Tilskud til svært handicappede elever Tilskud opdeles i:
 Bygningsmæssige foranstaltninger godkendes ikke som hjælpe- midler.
 Tilskud til lærertimer beregnes ud fra en sats for hver skoleform.  

 Tilskudssatser fastsættes pr. finansår.
 Folkehøjskoler: 1/543 af lønnen på skalatrin 33, stedtillægssats III, pr.  

 løntime.
 Efterskoler, husholdningsskoler og håndarbejdsskoler: 1/1680 af lønnen på  

 skalatrin 31, stedstillægssats III, pr. arbejdstime.
 Tilskud til praktisk medhjælp beregnes ud fra timelønnen for pædagogiske  

 medhjælpere ved skoler, børnehaver og fritidshjem for personer med vidtgående  

 fysiske og psykiske handicap, skalatrin 11, stedtillægssats III, tillagt  

 12,5% feriepenge.
 Tilskud til godkendte hjælpemidler til svært handicappede elever udbetales  

 efter indsendelse af kvitteret regning.
Ansøgning Skolen indsender ansøgning til ministeriet.
Ved ansøgning anvendes det skema, som ministeriet har udarbejdet  

 (vedlagt). Skolen skal oplyse om Som hovedregel indsendes ansøgningen i forbindelse med elevens optagelse  

 på skolen.
Optager skolen flere elever, hvortil der søges om tilskud til  

 specialundervisning, bedes ansøgningerne så vidt muligt indsendt samlet.
 Efterskoler, husholdningsskoler og håndarbejdsskoler skal opgive behovet  

 for lærertimer i arbejdstimer.
 Søges der om tilskud til lærerløn og praktisk medhjælp, skal skolen  

 medsende dokumentation for elevens behov for hjælp.
Søges der om tilskud til anskaffelse eller leje af hjælpemidler, skal det  

 bekræftes, at eleven ikke allerede har det pågældende hjælpemiddel.
Det skal  

 endvidere dokumenteres, at det ikke er muligt at låne dette på den amtslige  

 hjælpemiddelcentral.
Ansøgningen skal være bilagt udtalelse fra specialist om  

 hjælpemidlets anvendelighed for eleven og et overslag over anskaffelsesprisen  

 /lejeudgiften.
 Søges der om tilskud til reparation af et hjælpemiddel, skal ansøgningen  

 være bilagt amtets accept af udgiften.
 For efterskoleelever skal ansøgningen endvidere indeholde oplysning om  

 personnummer og bopælskommune og være bilagt udtalelse fra PPR i elevens  

 tidligere skolekommune samt udtalelse fra elevens bopælsamtskommune, om  

 eleven er svært handicappet.
 Til brug for bopælsamtskommunens udtalelse i sagen skal udfyldt  

 ansøgningsskema og den indhentede PPR-udtalelse medsendes til amtskommunen.
Ministeriet udsender i begyndelsen af marts en liste over svært  

 handicappede elever, som skolen har modtaget tilskud til.
Skolen skal  

 bekræfte elevens bopælskommune pr. den 5. september i skoleåret.
 Disse yderligere oplysninger om efterskoleelever skal anvendes i  

 forbindelse med opkrævning af amtskommunale bidrag, jf. lovens § 46.
 Hvis ansøgningen om tilskud til en svært handicappet elev godkendes i  

 perioden 1. april - 31. juli, vil ministeriet først i det efterfølgende  

 finansår opkræve bidrag fra elevens bopælsamts- kommune.
For ungdomshøjskoler, husholdningsskoler og håndarbejdsskoler For elever, der ikke er fyldt 18 år ved kursets begyndelse, skal elevens  

 bopælsamtskommune have adgang til at udtale sig om, hvorvidt eleven er svært  

 handicappet og omfanget af den hjælp, der ville være ydet af amtskommunen.
 Tilskud afhænger af de kommende satser for lærerløn og praktisk medhjælp.
 Tilskud til lærerløn og praktisk medhjælp ydes pr. kursusuge og anvises  

 månedsvis forud.
 Tilskud til hjælpemidler anvises på en gang på grundlag af skolens betalte  

 regning for hjælpemidlet.
 Tilskud til lærerløn og praktisk medhjælp skal anvendes til formålet, jf.  

 lovens § 20, stk. 1.
Administrationen foregår ved hjælp af EDB.
Der er derfor fastsat de  

 nødvendige registerforskrifter for behandlingen af personfølsomme  

 oplysninger.
Afbrydes kurset Tilskud til lærerløn og praktisk medhjælp ydes kun for de kursusuger, hvor  

 eleven faktisk opholder sig på skolen.
 Afbryder eleven sit ophold før planlagt, eller afbrydes  

 specialundervisningen, giver skolen besked til ministeriet med angivelse af,  

 hvor mange kursusuger eleven har modtaget specialundervisning.
 For meget udbetalt tilskud modregnes fortrinsvis ultimo december og juli.
 Skønner ministeriet det nødvendigt at modregne på et tidligere tidspunkt  

 end de fastsatte terminer, vil tilskud blive tilbageholdt for hele den  

 godkendte periode fra den dato, eleven frameldes.
 Den tidligere fastsatte månedlige udbetalingsrate vil fortsætte uændret.
Efterfølgende anvendelse af hjælpemidler Hjælpemidler bliver sædvanligvis ikke skolens ejendom, men følger så vidt  

 muligt eleven.
Når et hjælpemiddel ikke længere anvendes, skal det afleveres  

 til amtskommunen.
 Har amtet i forvejen det nødvendige udstyr, anmodes der om, at dette også  

 anvendes på de frie skoler med henblik på ikke at øge de offentlige udgifter  

 unødigt på dette område.
6. Yderligere oplysninger Yderligere oplysninger fås ved henvendelse til Undervisningsministeriet, Folkeoplysningsafdelingen på telefon nr. 3392 7900 / telefax 3392 5592 eller ved direkte henvendelse til Annelise Basse på telefon nr. 3392 5561.
