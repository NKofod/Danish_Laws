 Med undtagelse af § 2, stk. 2-4 og stk. 5 a, og § 4, svarer bestemmelserne  

 til de hidtil gældende bestemmelser om oprettelse af stillinger som kordegn.
 Baggrunden for ændringerne er, at de hidtil gældende bestemmelser om  

 kvotatillæg for sekretærhverv og for kassererhverv og bestemmelserne om  

 kordegnekontorers åbningstider i praksis har vist sig utilstrækkelige og  

 utidssvarende.
 Ændringerne indebærer følgende:
 Ad § 2, stk. 2: Kvotatillæg ydes fremtidig alene for menighedsrådsmøder.  

 Det fastsættes på grundlag af det årlige antal menighedsrådsmøder og omfanget  

 og karakteren af kordegnens administrative funktioner i forbindelse med og  

 under møderne.
Ad § 2, stk. 3: Bestemmelsen svarer i vidt omfang til den hidtil gældende  

 bestemmelse om kvotatillæg for kassererhverv for menighedsråd.
Dog er  

 kvotatillægget ændret, da administration for kirkegård er udskilt til  

 særskilt vurdering efter § 2, stk. 4.
Ad § 2, stk. 4: Kvotatillæg ydes for administration for kirkegård.
Der er  

 mulighed for forhøjelse af kvotatillægget, såfremt der foreligger egentlig  

 regnskabsforpligtelse.
Ad § 2, stk. 5 a: Administrative opgaver for menighedsrådets udvalg og  

 for kirkeværge skal fremtidig vurderes særskilt på grundlag af det medgåede  

 timeforbrug.
Disse opgaver er hidtil i et vist omfang indgået i vurderingen  

 af kvotatillægget for sekretærhverv for menighedsrådet.
 Ad § 4, stk. 1: Bestemmelsen indebærer, at et kordegnekontor ikke  

 fremover skal have offentlig ekspeditionstid om lørdagen.
 Ad § 4, stk. 2: Bestemmelsen åbner mulighed for, at menighedsrådet(ene)  

 kan beslutte at placere nogle timer af den offentlige ekspeditionstid, som  

 fastsættes efter § 4, stk. 2, om lørdagen.
 § 1. Stilling som kordegn kan ved menighedsrådets (menighedsrådenes)  

 beslutning oprettes i sogne eller pastorater med 5.000 beboere eller derover.
 Stk. 2. Der kan endvidere oprettes stilling som kordegn for flere sogne  

 under forskellige pastorater under forudsætning af, at hvert sogn har 3.000  

 beboere eller derover, og at sognenes menighedsråd er enige herom og om  

 udformning af regulativ for stillingen.
 Stk. 3. Under ganske særlige omstændigheder kan det af Kirkeministeriet  

 efter indstilling fra menighedsrådet og provstiudvalget tillades, at en  

 kordegnestilling oprettes, uanset betingelserne i stk. 1 og 2 ikke er  

 opfyldt.
 § 2. Stilling som kordegn lønnes efter den lønramme, der af  

 Kirkeministeriet fastsættes i henhold til aftale med  

 tjenestemandsorganisationen, og med en kvota af lønrammelønnen, der  

 fastsættes efter sognets (sognenes) folketal således:
 Stk. 2. Er hvervet som sekretær for menighedsrådet (menighedsrådene) ved  

 menighedsrådsmøder knyttet til stillingen, ydes der til den efter stk. 1  

 fastsatte kvota et tillæg fra 5 til 10 pct. afhængigt af sekretærhvervets  

 omfang.
 Stk. 3. Er hvervet som kasserer for menighedsrådet (menighedsrådene)  

 knyttet til stillingen, ydes der til den efter stk. 1 fastsatte kvota et  

 tillæg fra 10 til 15 pct. afhængigt af kassererhvervets omfang.
 Stk. 4. Indgår der under kassererhvervet administration for kirkegård  

 ydes der til den efter stk. 1 fastsatte kvota et tillæg på 5 pct., der i det  

 omfang, der foreligger egentlig regnskabsforpligtelse forhøjes til 10 pct.
 Stk. 5. Der kan herudover ydes et kvotatillæg på 5 pct. pr. påbegyndt 100  

 timer, såfremt der til kordegnestillingen er knyttet forpligtelser af  

 følgende art:
a.
Administrative opgaver i forbindelse med sekretærhverv for udvalg,  

 kirkeværge m.fl.
b.
Administration af menighedspleje, kirkebil, kirkeblad m.v.
c.
Administrative opgaver i forbindelse med og medvirken ved præstens  

 (præsternes) og menighedsrådets mødearrangementer, klubvirksomhed o.lign.
d.
Bistand for præsten (præsterne) ved tilvejebringelse, eventuel  

 mangfoldiggørelse, af materiale til brug ved konfirmandundervisning og anden  

 undervisning samt ved den administrative tilrettelæggelse af undervisningen.
e.
Bistand ved administration og regnskabsførelse for legater, hvis  

 bestyrelse er henlagt til en præstestilling indenfor tjenestestedet.
 § 3. En kordegnestillings lønkvota fastsættes efter bestemmelsen i § 2 af  

 stiftsøvrigheden.
Stk. 2. Stiftsøvrighedens afgørelse kan af menighedsrådet og den faglige  

 organisation indbringes for Kirkeministeriet.
Kirkeministeriet kan under  

 særlige omstændigheder fastsætte en kvota, der er højere end den kvota, der  

 hjemles ved § 2. Kirkeministeriet kan efter indstilling fra biskoppen herved  

 bl.a. tage hensyn til særlige opgaver, som er knyttet til stillingen udover  

 de i standardregulativet for kordegnestillinger anførte.
 § 4. Et kordegnekontor skal have offentlig ekspeditionstid fra kl. 10 til  

 kl. 12 på ugens fem første hverdage og derudover 2 timer en fast ugentlig  

 hverdag efter kl. 16.
 Stk. 2. Offentlige ekspeditionstider herudover fastsættes i forhold til  

 kordegnestillingens kvota således:
 § 5. Cirkulæret træder i kraft den 1. marts 1992.
 Stk. 2. Den i § 4 indeholdte regel om kordegnekontorers åbningstider  

 finder også anvendelse på kordegnestillinger, hvis kvota er fastsat efter  

 bestemmelserne i § 2 i bekendtgørelse nr. 497 af 25. september 1981 om  

 oprettelse af stillinger som kordegn som ændret ved bekendtgørelse nr. 615 af  

 30. august 1990 om ændring af bekendtgørelse om oprettelse af stillinger som  

 kordegn.
 Stk. 3. Cirkulæret finder ikke anvendelse på Færøerne og i de sønderjyske  

 landsdele.
