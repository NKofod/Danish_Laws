 Det  

 følger af de vejledende regler om god presseskik, at meddelelser, som kan  

 krænke privatlivets fred, skal undgås, medmindre klar almen interesse kræver  

 offentlig omtale.
Pressenævnet  

 fandt, at det ikke var nødvendigt for at få artiklens budskab frem at  

 gentrykke  

 fotoet af det afhuggede hoved.
Det havde været fuldt tilstrækkeligt at  

 beskrive, hvordan programmet så ud.
 Pressenævnet  

 udtalte af disse grunde alvorlig kritik af Urbans brug af det pågældende  

 foto.
 Da  

 klager ikke har ønsket kendelsen offentliggjort i Urban, har Pressenævnet  

 besluttet ikke at pålægge den ansvarshavende redaktør af Urban at  

 offentliggøre  

 kendelsen.
Kendelse  

 fra Pressenævnet i sag 2005-6-204 Den 1. juni 2005 bragte Urban på avisens forside og videre på  

 avisens side 51 en artikel omhandlende brugen af et foto af en myrdet  

 taxachaufførs hoved i en reklame for et musikarrangement. [K], der er den  

 afdøde taxachaufførs tidligere hustru og mor til hans mindreårige barn, har  

 klaget til Pressenævnet, idet hun finder, at brugen af det pågældende foto i  

 forbindelse med artiklen er i strid med god presseskik.
 På Urbans forside stod:
  

  

 Afhugget hoved som  

 reklamesøjle Hovedløst  

  

   

 Nattearrangementet Distortion, som begynder i dag, bruger  

 billedet af det  

 afhuggede hoved af den myrdede taxachauffør [A] i programmet for  

 arrangementet.  

 Festivalens samarbejdspartnere, som tæller blandt andet Goethe Instituttet,  

 Vega og Wonderful Copenhagen, er forargede.
Det er makabert.
Det er uacceptabelt, og det har ikke noget med  

 festivalen at gøre, siger leder af Goethe Instituttet Dr.
Christoph  

 Bartmann.
Den ansvarlige for programmet, Thomas Fleurquin, beklager, at  

 det afhuggede hoved er kommet i programmet.
Han siger, at han ikke genkendte  

 taxachaufføren, da han godkendte programmet. Artiklen fortsatte på side 51:
  

  

 Afhugget hoved  

 reklamerer for festival UHYGGELIGT Det afhuggede hoved af taxachauffør [A] reklamerer for  

 nattelivsarrangementet 'Distortion', der begynder i dag.
Samarbejdsparterne  

 er  

 forargede.
Den ansvarlige arrangør, Thomas Fleurquin, har nu byttet 3.400  

 programmer ud med nye.
FEJL - Det ubehagelige foto  

 af taxachauffør [A]s afhuggede hoved poserer for nattelivsfestivalen  

 'Distortion'.  

  

 URBAN fandt programmet i Pumpehuset og gjorde Distortions samarbejdspartnere  

 opmærksom på den bizarre reklamesøjle.
Ingen af de adspurgte havde endnu set  

 programmet, men alle var provokeret, også Kulturhuset Goethe Instituttets  

 leder, Dr.
Christoph Bartmann.  

  

 »Det er makabert.
Det er uacceptabelt og har ikke noget med festivalen at  

 gøre.  

 Vi støtter ikke den slags sensationslysten aktivitet,« siger han.  

  

 Spillestedet Vega tager ligeledes afstand fra den grafiske ide.  

  

 »Det er ikke Vega-stil at have et billede af en mand, der er blevet slået  

 ihjel  

 under dybt tragiske omstændigheder.
Politiet offentliggjorde fotoet for at  

 opklare en drabssag, men at forbinde det med en festival, der fejrer  

 nattelivet, det er ikke os.
Det er en seriøs fodfejl, som jeg ikke mener,  

 'Distortion' står for,« siger Vegas PR- og kommunikationschef Nikolaj Hyltén  

 Cavallius.  

 Han vil ikke have programmerne liggende og understreger, at hvis han havde  

 set  

 programmet før det var røget i trykken, var det ikke blevet godkendt.  


  

 Ikke særlig wonderful  


  

 Eventchef i Wonderful Copenhagen, Martin Bender, er ærgerlig over misbruget  

 af turistorganisationens gode navn.
Men er i øvrigt glad for festivalen, som  

 er  

 en del af det kulturelle vækstlag i byen.  

  

 »Vi kan ikke censurere alt, der har kant, væk fra byen.
Så bliver her lige så  

 kedeligt som i Frankfurt,« mener Martin Bender, der fremover vil sikre sig en  

 bedre kvalitetsstyring fra firmaet 'Human Productions', der arrangerer  

 'Distortion'.  

  

 En holdning som Mads Nørgaard, ejeren af Nørgaard på Strøget, deler.  

  

 »Jeg tager afstand fra brugen af fotoet.
Men jeg håber ikke, det betyder  

 noget  

 dårligt.
Thomas Fleurquin er en gave til København, det her er så en  

 undtagelse.
Jeg synes, det er noget rigtig lort, og helt unødvendigt.
Det er  

 dumt.
Fjollet. Åndssvagt,« siger Mads Nørgaard.  

  

 Hovedpersonen Thomas Fleurquin fra 'Human Productions' godkendte programmet,  

 fordi han ikke genkendte taxachaufføren, men troede, at han var en af de to  

 grafikeres kammerater.  

  

 Da fejlen gik op for ham, sammenkaldte han ni frivillige til at male fotoet  

 på  

 de 7.000 programmer over med tusch.
Blandt de ni var de to grafikere, der  

 valgte at bringe den parterede mand.  

  

 »Grafikerne ville udtrykke deres negative holdning til hårde stoffer.
De er  

 blevet straffet ved ikke at få løn for deres arbejde,« oplyser arrangøren.  

  

 Det var kolleger, der gjorde Thomas Fleurquin opmærksom på miseren.  

  

 »Sponsorerne er stødte og skuffede,« beklager den ellers vellidte 31-årige  

 eventmager gentagne gange.  

  

 »Det er ikke et billigt pr-trick.
Det er dobbeltdårligt for mig, for vi går  

 meget op i respekt, menneskelighed og god stemning i København.
Hvis jeg  

 havde  

 haft 25.000 kroner, havde jeg gentrykt programmer,« understreger den tydeligt  

 brødbetyngede eventmager.  

  

 Hovedstaden skulle nu være støvsuget for de gamle programmer.
Festivalen  

 begynder i dag.  Artiklen var ledsaget af et foto af den afdøde taxachaufførs  

 afhuggede hoved fra en folder brugt til promovering af en musikfestival.  

 Henover fotoet stod June 1 Wednesday City og under fotoet stod  

 Et afhugget  

 hoved på en brochure for nattelivet var for meget, og de 7.000 programmer er  

 nu  

 korrigeret med tusch.
 [K] har anført, at hun og afdødes øvrige familie finder, at det  

 er usmageligt og krænkende, at der gengives et foto af programmets forside i  

 den pågældende artikel.
 [K] har endvidere anført, at det er uanstændigt at skrive en  

 artikel, i hvilken der gives udtryk for forargelse over brugen af fotoet, og  

 samtidig at gengive fotoet på ny.
 [K] har endelig anført, at hun ikke ønsker en eventuel kritik af  

 avisen offentliggjort i Urban.
 Urban har anført, at fotoet blev bragt, fordi de anså det som en  

 vigtig dokumentation for den absurde brug af fotoet, som eventbureauet havde  

 foretaget.
 Urban har endvidere anført, at den beklager den reaktion, de har  

 medført hos de efterladte.
 I sagens behandling har følgende nævnsmedlemmer deltaget:
Lene Pagter  

 Kristensen, Bo Maltesen, Kaare R.
Skou og Kirsten Dyregaard.
 Pressenævnet udtaler:
 Det følger af de vejledende regler om god presseskik, at meddelelser,  

 som kan krænke privatlivets fred, skal undgås, medmindre klar almen interesse  

 kræver offentlig omtale.
Pressenævnet finder, at det ikke var nødvendigt for at få  

 artiklens budskab frem at gentrykke fotoet af det afhuggede hoved.
Det havde  

 været fuldt tilstrækkeligt at beskrive, hvordan programmet så ud.
 Pressenævnet udtaler af disse grunde alvorlig kritik af Urbans  

 brug af det pågældende foto.
 Da [K] ikke har ønsket kendelsen offentliggjort i Urban, har  

 Pressenævnet besluttet ikke at pålægge den ansvarshavende redaktør af Urban  

 at  

 offentliggøre kendelsen i medfør af medieansvarsloven § 49.
 Afgjort den 12. oktober 2005.
