 I medfør af § 27, nr. 2 og nr. 3, § 40, stk. 4, § 42, stk. 2, og § 50,  

 stk. 1, i lov nr. 306 af 4. juni 1986 om saltvandsfiskeri, og § 1, stk. 1-2,  

 i lov om administration af Det europæiske økonomiske Fællesskabs forordninger  

 om etablering af den fælles strukturpolitik for fiskerisektoren og om den  

 fælles markedsordning for fiskerivarer m.v., jf. lovbekendtgørelse nr. 636 af  

 17. juli 1992, og under hensyn til anvendelse af Det europæiske økonomiske  

 Fællesskabs forordninger om regulering af fiskeriet, fastsættes:
 § 1.  Bekendtgørelsen gælder ved fiskeri på dansk  

 fiskeriterritorium og ved fiskeri med dansk indregistreret fiskerfartøj uden  

 for dette område.
 Stk. 2.  Som bilag til bekendtgørelsen er trykt  

 definitioner på farvandsområder der indgår i dansk fiskeriterritorium.
 § 2.  Fisk og krebsdyr, der er fanget i  

 fredningstiden, må ikke beholdes om bord, omlades, landes, opbevares,  

 transporteres, sælges eller udbydes til salg, men skal straks genudsættes, så  

 vidt muligt i levende tilstand.
 Stk. 2.  Kunstigt opdrættede fisk og krebsdyr, der  

 opfiskes i akvakulturanlæg, er undtaget fra fredningsbestemmelserne.
 Stk. 3.  Bestemmelserne i bekendtgørelsen gælder ikke  

 for fisk og krebsdyr, der fanges til godkendt udsætning, omplantning eller i  

 forbindelse med godkendte videnskabelige undersøgelser.
Fredningsbestemmelser § 3.  For nedennævnte fiskearter fastsættes følgende  

 fredningstider, de anførte dage inklusive:
 Skagerrak, Kattegat, Isefjorden med tilstødende fjorde, herunder Roskilde  

 Fjord og Limfjorden.
 Vestlige Østersø (underområde 22) og Øresund (underområde 23).
Skagerrak, Kattegat og Østersøen (underområde 22-25), Isefjorden, med  

 tilstødende fjorde, herunder Roskilde Fjord.
I Ringkøbing, Nissum og Stadil  

 fjorde er hunskrubben fredet i perioden 1. marts-15. april.
 Drægtige ålekvabber er, uanset størrelsen, fredet i tiden 15.  

 september-31. januar.
 I Limfjorden er det dog tilladt i perioden 1. maj-31. juli at lande  

 ålekvabber uanset ovennævnte fredning.
 § 4.  Overtrædelse af § 2, stk. 1, straffes med bøde.
 § 5.  Bekendtgørelsen træder i kraft den 1. januar  

 1993, og samtidig ophæves bekendtgørelse nr. 484 af 27. juni 1989.
 Stk. 2.  Som bilag til bekendtgørelsen er trykt en  

 oversigt indeholdende gældende fredningsbestemmelser fastsat i henhold til  

 denne bekendtgørelse og Rådets Forordning (EØF) nr. 1866/86 af 12. juni 1986  

 om fastsættelse af tekniske foranstaltninger til bevarelse af  

 fiskeressourcerne i Østersøen, Bælterne og Øresund.
Fiskeriministeriet, den 6. november 1992 KENT KIRK /Jørn Laustrup Bilag 1 Fredningstider for fisk og krebsdyr i saltvand gældende for danske  

 erhvervsfiskere, fritidsfiskere og sportsfiskere Bilag 2 I denne bekendtgørelse defineres farvandene som følger:
Kattegat Farvandet afgrænses mod syd af linier mellem Hasenøre og Gnibens spids,  

 Korshage-Spodsbjerg samt Gilbjerg Hoved og Kullen, og mod nord af en ret  

 linie mellem Skagens Fyr og Tistlarna Fyr.
 Isefjorden med tilstødende fjorde, herunder Roskilde Fjord,  

 afgrænses mod nord af linien Spodsbjerg-Korshage.
Skagerrak Farvandet afgrænses mod syd og øst af Kattegat, jf. ovenfor, og mod vest  

 af en ret linie mellem Hanstholm Fyr og Lindesnes Fyr.
Nordsøen Farvandet afgrænses mod nord af 64 grader 00' nordlig bredde, mod vest af  

 4 garder 00' vestlig længde fra 64 grader 00' nordlig bredde til den skotske  

 kyst, i syd af 51 grader 00' nordlig bredde og i øst af Skagerrak, jf.  

 ovenfor, samt Limfjorden, hvor intet andet er anført.
Vadehavet Fredningsområdet afgrænses mod syd af den dansk/tyske grænse i Nordsøen,  

 mod vest af en linie 3 sømil fra basislinien og mod nord af en linie fra  

 Blåvands Huk Fyr i retning 270 grader, retvisende vest.
Østersøen og Bælterne Underområde 22 (Vestlige Østersø) Afgrænses mod nord af en linie fra Hasenøre til Gnibens spids og mod øst  

 af Farø-linien samt en linie fra Gedser ret øst til 12 grader 00' østlig  

 længde og ret syd langs 12 grader 00' østlig længde.
 Underområde 23 (Øresund).
 Afgrænses mod nord af linien Gilbjerg Hoved og Kullen, og mod syd af  

 linien Stevns Fyr-Falsterbo Fyr.
Underområde 24 Vestlige grænse:
 svarer til den østlige grænse for underområde 22 og den sydlige grænse for  

 underområde 23.
 Østlige grænse:
 en linie fra Sandhammaran Fyr til Hammerodde Fyr og en linie fra sydkysten  

 af Bornholm ret syd langs 15 grader 00' østlig længde.
Underområde 25 Nordlig grænse:
 56 grader 30' nordlig bredde.
 Vestlig grænse:
 svarer til den østlige grænse for underområde 24.
 Østlig grænse:
 18 grader 00' østlig længde.
