Et selskab, A ApS, var stiftet i forbindelse med en skattefri  

 aktieombytning.
Ved tilladelsen hertil var der stillet vilkår om, at A ApS  

 skulle bevare sin ejerandel i datterselskabet B A/S i 3 år regnet fra  

 tidspunktet for aktieombytningen.
Inden udløbet af 3 års perioden modtog  

 Ligningsrådet anmodning om tilladelse skattefri spaltning med ophør af A ApS.  

 Da spaltningen var i strid med aktieombytningsvilkåret, var det i anmodningen  

 forudsat, at de selskaber der opstod ved spaltningen, som konsekvens af  

 spaltningsreglerne, kunne indtræde i aktieombytningsvilkåret.
Ligningsrådet fandt ikke hjemmel i spaltningsreglerne til en sådan  

 succession.
Aktieombytningsvilkåret måtte derfor lempes ved en selvstændig  

 revurdering i henhold til reglerne herom.
Da reglerne om aktieombytning gav  

 mulighed for en sådan lempelse, kunne der gives tilladelse til skattefri  

 spaltning med fastsættelse af særlige vilkår hvis begrundelse var uafhængig  

 af aktieombytningsvilkåret.
Selskabet A Aps var blevet stiftet i forbindelse med en skattefri  

 aktieombytning af aktierne i selskabet B A/S.
Ved tilladelsen hertil havde  

 Ligningsrådet stillet vilkår om, at det nye moderselskabs, A ApS, ejerandel  

 af det fremtidige datterselskab, B A/S, skulle bevares i mindst 3 år efter  

 aktieombytningen.
Før udløbet af 3 års fristen ifølge vilkåret for  

 aktieombytningen blev Ligningsrådet anmodet om tilladelse til skattefri  

 spaltning af selskabet A ApS i to nye selskabsenheder og med ophør af A ApS.
I anmodningen var det forudsat, at de to nye selskabsenheder, som  

 konsekvens af spaltningsreglerne, kunne indtræde i vilkåret ifølge  

 tilladelsen til aktieombytningen.
Endvidere blev det oplyst, at aktionærerne  

 i A ApS havde til hensigt på et senere tidspunkt, gennem anvendelsen af  

 reglerne i aktieavancebeskatningslovens § 11, indbyrdes at overdrage  

 anpartskapitalen i de ved spaltningen modtagne selskaber, således at  

 anpartshaverne på sigt kunne opnå rådighed over et helejet selskab.
For  

 selskabsretligt at muliggøre spaltning var det meningen, at A ApS inden  

 spaltningen skulle omdannes til et A/S.
Ligningsrådet fandt, at mulighederne i fusionsskattelovens  

 spaltningsregler for succession i aktiver og passiver, måtte forstås som  

 succession i de skattemæssige værdier vedrørende disse.
Regelsættet kunne  

 ikke anses at indeholder en universal hjemmel til succession.
På det grundlag  

 måtte det lægges til grund, at spaltningsreglerne ikke gav mulighed for  

 succession i et aktieombytningsvilkår af materialretlig karakter, opstillet  

 af skattemyndighederne i henhold til et andet regelsæt.
Spaltningen indebar  

 jo netop et brud med indholdet af det aktuelle vilkår, idet dette forudsatte  

 at ejerandelen ikke forrykkedes, hvilket netop var følgende af spaltningen.  

 Tilladelse til spaltning forudsatte derfor at den tidligere tilladelse til  

 aktieombytning blev revurderet med henblik på om en efterfølgende spaltning  

 kunne findes forenelig med ombytningen iøvrigt.
Ved en selvstændig vurdering  

 heraf i henhold til dette regelsæt fandtes det muligt, at opsplitte vilkåret  

 om uændret bevarelse af ejerandele i datterselskabet på de to modtagne  

 selskaber ved spaltningen, således at disse istedet skulle bevare de ved  

 spaltningen fremkomne ejerandele i datterselskabet i den samme tidsperiode  

 som gjaldt i det oprindelige aktieombytningsvilkår.
Det vil sige 3 år regnet  

 fra aktieombytningens foretagelse.
Aktieombytningsvilkåret var herefter ikke til hindrer for en skattefri  

 spaltning.
Idet spaltningsdefinitionen forudsætter at selskaberne etableres  

 med proratarisk ejerforhold mellem aktionærerne, og da det var oplyst, at det  

 efter spaltningen var påtænkt at foretage en aktieombytning med henblik på,  

 at de enkelte aktionærer kunne opnå rådighed over et helejet selskab, fandtes  

 det nødvendigt at opstille vilkår.
Ligningsrådet gav derfor tilladelse til  

 skattefri spaltning på vilkår af, at aktionærernes indbyrdes ejerforhold i de  

 modtagne selskaber skulle bestå uændret i en periode af 3 år regnet fra  

 spaltningsdatoen samt at aktionærerne ikke indenfor samme periode måtte  

 afhænde de modtagne aktier på en måde, der ville medføre at mere end 10% af  

 pålydende værdi af de ved spaltningen modtagne aktier, blev vederlagt med  

 andet end aktier.
