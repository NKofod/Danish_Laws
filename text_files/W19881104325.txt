 Udtalt, at man ikke havde bemærkninger til et af Justitsministeriet  

 udarbejdet udkast til retningslinier vedrørende indlæggelser af afgørelser  

 i Retsinformation, indeholdende bl.a. bestemmelser om anonymisering og om, at  

 personnavne m.v., der ikke anonymiseres, skal forsynes med en kode, der gør  

 oplysningerne usøgbare.
 Af lovens § 1, stk. 4, fremgår, at loven ikke omfatter edb-registre, der  

 alene indeholder retskildemateriale (retsinformationssystemer), som indgår i  

 det statslige retsinformationssystem, og som er offentligt tilgængelige.  

 Bestemmelsen, der er indført ved lov nr. 383 af 10. juni 1987, er trådt i  

 kraft den 1. april 1988.
 For de retsinformationssystemer, der i medfør lov om offentlige  

 myndigheders registre § 1, stk. 4, er undtaget fra loven, er det i lovens  

 forarbejder forudsat, at Justitsministeriet i samråd  

 med Retsinformationsrådet og Registertilsynet vil fastsætte nærmere  

 retningslinier for optagelse af retskildemateriale i det statslige  

 retsinformationssystem, Retsinformation, herunder om anonymisering og andre  

 foranstaltninger med henblik på integritetsbeskyttelse.
I marts 1988 fremsendte Justitsministeriet herefter til Registertilsynet  

 et af Retsinformationsrådet udarbejdet notat om behandlingen af  

 personoplysninger i enkeltafgørelser m.v. i Retsinformation.
Notatet var  

 bilagt et udkast til retningslinier vedrørende indlæggelse af afgørelser  

 i Retsinformation, indeholdende bl.a. bestemmelser om anonymisering og om at  

 personnavne m.v., der ikke anonymiseres, skal forsynes med en kode, der gør  

 oplysningerne usøgbare.
 Sagen blev behandlet på et registerrådsmøde, og Registertilsynet udtalte  

 derefter, at man ikke havde bemærkninger til det fremsendte udkast.  

 Retningslinier i overensstemmelse med udkastet er herefter fastsat  

 ved Justitsministeriets cirkulære nr. 85 af 8. juli 1988 om indlæggelse af  

 afgørelser i Retsinformation.
 Registertilsynets årsberetning 1988 s. 33-34, Justitsministeriet cirkulære  

 nr. 85 af 8. juli 1988.
