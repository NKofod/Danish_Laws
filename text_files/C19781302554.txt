 I vedlagte cirkulære fra veterinærdirektoratet om forlænget salgsfrist for  

 langtidsholdbart hakket kød (Til levnedsmiddeludsalg, der har tilladelse til  

 forhandling af fersk kød og slagteaffald) er der meddelt en generel  

 dispensation fra § 57, stk. 4, i bekendtgørelse nr. 369 af 27. juli 1974 om  

 detailforhandling, herunder ved servering m.m., af levnedsmidler, hvorefter  

 færdigpakket hakket kød tillades fremstillet og forhandlet uden iagttagelse  

 af 24-timers reglen på nærmere anførte betingelser, herunder at det er  

 fremstillet og pakket på virksomheder, der har opnået tilladelse hertil fra  

 veterinærdirektoratet.
 Forudsætningen for forlængelse af salgsfristen for hakket kød er, at dette  

 kød er særligt holdbart, hvilket bl.a. forudsætter særlige forholdsregler i  

 produktionsfasen.
Tilladelse kan derfor kun forventes meddelt til virksomheder, der efter  

 veterinærdirektoratets skøn kan fremstille de pågældende produkter med høj  

 bakteriologisk kvalitet, hvilket vil sige virksomheder, der i samarbejde med  

 veterinærkontrollen kan sikre, at kun friske og kimfattige råvarer anvendes, at ekstrem god hygiejne under tilvirkning og pakning gennemføres, samt at der udføres bakteriologiske under søgelser af varerne i tilslutning  

 til pakningen.
Indtil videre vil der derfor kun kunne meddeles tilladelse til følgende virksomhedskategorier:
 1. Eksportautoriserede kød- og kødvarevirksomheder med  

 heltidsansat dyrlæge.
 2. Virksomheder godkendt i henhold til § 16 i  

 landbrugsministeriets bekendtgørelse nr. 482 af 27. september 1974 om kød  

 m.m. til hjemmemarkedet, og hvor tilsynet, jf. bekendtgørelsens § 18, stk. 2,  

 udøves af en heltidsbeskæftiget dyrlæge.
 Virksomheder, der ønsker at påbegynde omtalte produktion, skal fremsende  

 ansøgning herom til veterinærdirektoratet, der herefter vil meddele en  

 eventuel tilladelse.
 Det færdigpakkede, hakkede kød skal på tydelig, holdbar og let læselig  

 måde være forsynet med følgende oplysninger:
 P.V.V.
