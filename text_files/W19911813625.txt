Landsskatteretten havde i delkendelse henført en ejendom til kode 05,  

 landbrug.
Ved behandlingen af den efterfølgende talmæssige ansættelse af  

 grundværdien for 5.249 m2 af ejendommens jordtilliggende, der ved lokalplan  

 var henført til byzone og udlagt til boligformål, og hvorpå alle bygninger  

 var beliggende, blev 2.000 m2 indstillet ansat til 190 kr. pr. m2 og 3.249 m2  

 til 3 kr. pr. m2 i henhold til vurderingslovens § 16. Stuehusets grundværdi  

 var samtidig i medfør af samme bestemmelse ansat til 189.000 kr.
Klageren påklagede grundværdien og stuehusets grundværdi til  

 nedsættelse, idet han påstod stuehusets grundværdi ansat i henhold til  

 vurderingslovens § 33, stk. 4 udfra en fordeling af den samlede  

 landbrugsmæssige grundværdi.
Han henviste herved bl.a. til besvarelsen af et  

 ministerspørgsmål, offentliggjort i Tidsskrift for Skatteret den 23. december  

 1985 nr. 750.
Landsskatteretten bemærkede bl.a., at det af vurderingslovens § 14,  

 stk. 5 fremgik, at indenfor områder, der var beliggende i landzone, skulle  

 grundværdien for de af § 33, stk. 1 omfattede ejendomme ansættes efter  

 reglerne i § 14, stk. 1-4. Derimod skulle den del af jordtilliggendet, der  

 var beliggende i byzone ansættes med udgangspunkt i bestemmelserne i  

 vurderingslovens § 16 til det beløb, som efter de gældende handelspriser  

 måtte antages at kunne opnås ved salg i ubebygget stand, til en efter  

 samtlige forhold økonomisk god anvendelse.
Der måtte herved tages hensyn  

 såvel til ejendommens form og størrelse som til udstyknings- og  

 omlægningsmuligheder.
Da byzonejorden på vurderingstidspunktet ville kunne udnyttes i  

 henhold til den vedtagne lokalplan, skulle grundværdien ansættes i  

 overensstemmelse med de heri givne retlige udnyttelsesmuligheder, uanset  

 klageren rent faktisk benyttede arealet i sin landbrugsbedrift.
Da stuehuset  

 var beliggende på byzonejorden, fandt retten det i overensstemmelse med  

 principperne for ansættelse af stuehuse beliggende på landzonejord, at  

 ansætte stuehusets grundværdi på basis af værdien af den jord, hvorpå  

 stuehuset var beliggende.
 Stuehusets grundværdi var derfor med rette ansat på grundlag af  

 værdien som byzonejord.
 Landsskatteretten fandt dog - bl.a. under hensyn til ejendommens  

 beliggenhed , sammenholdt med den hidtidige byudvikling i området, samt  

 byzonearealets placering på ejendommen i forhold til landzonearealet - at det  

 udøvede skøn over byzonejorden var for højt, hvorfor grundværdien og  

 stuehusets grundværdi blev nedsat, ligesom ejendomsværdien og stuehusets  

 ejendomsværdi.
 Landsskatteretten havde ved en kendelse ændret en af skyldrådet i medfør  

 af vurderingslovens § 33 truffen afgørelse ved 18. alm. vurdering pr.  

 1.1.1986 om en ejendoms benyttelse »Beboelsesejendom med 1  

 beboelseslejlighed« (kode 01) til »Landbrug, bebygget« (kode  

 05). Der var herved ikke taget stilling til den talmæssige ansættelse af  

 ejendommen.
Herefter havde Ligningsrådet efter indstilling fra Told- og  

 Skattestyrelsen stadfæstet ejendomsværdien på 1.150.000 kr. og nedsat  

 grundværdien fra 484.400 kr. til 467.000 kr.
Endvidere var der foretaget  

 ansættelse af stuehusets ejendomsværdi til 810.000 kr. og stuehusets  

 grundværdi til 189.000 kr.
 Grundværdien var ansat med følgende specifikation:
Klageejendommen omfattede et grundareal på 3,8757 ha, heraf vej 0,1275 ha.  

 6.404 m2, heraf vej 1.155 m2 var beliggende i byzone, mens det øvrige areal  

 var beliggende i landzone.
På ejendommen var i 1937 opført et stuehus med et  

 bebygget areal på 150 m2 samt fuld kælder.
Endvidere var i 1945 opført 2  

 staldbygninger og et udhus på henholdsvis 96 m2, 68 m2 og 23 m2. Samtlige  

 bygninger var beliggende på ejendommens byzoneareal.
 Ejeren, A, klagede over ansættelsen af grundværdien, stuehusets  

 ejendomsværdi og grundværdi med påstand om nedsættelse til henholdsvis  

 450.000 kr., 504.000 kr. og 4.900 kr.
Til støtte for påstanden gjorde klageren bl.a. gældende, at der ved  

 ansættelsen af grundværdien ikke var taget hensyn til en fredningskendelse,  

 hvorefter ca. 0,8000 ha skulle henligge udyrket.
Han anførte endvidere, at  

 der ikke var hjemmel til at anvende byggeretsværdiprincippet ved fordeling af  

 stuehusets grundværdi, og at denne skulle beregnes efter samme værdi, som  

 ansattes for landbrugsjorden.
 I forbindelse med sagens behandling ved Landsskatteretten udtalte Told- og  

 Skattestyrelsen i en indstilling til retten bl.a., at styrelsen var af den  

 opfattelse, at ejendommens grundværdi skulle ansættes i henhold til  

 vurderingslovens § 14. Dog skulle den del af ejendommen, 5.369 m2, som var  

 omfattet af lokalplan endelig vedtaget i januar 1984, og udlagt til  

 boligformål i byzone, ansættes efter lovens § 14, stk. 4, jf. § 16, mens den  

 øvrige ejendom burde ansættes efter § 14, stk. 2 og 3. Da lokalplanen åbnede  

 mulighed for opførelse af 2 boliger med et grundareal på minimum 1.000 m2 pr.  

 bolig, og under hensyn til, at 8.000 m2 af landbrugsarealet ikke kunne  

 opdyrkes, men skulle henligge som græs, fandt man, at ejendommens samlede  

 grundværdi passende kunne specificeres således:
Styrelsen fandt på baggrund af ovenstående ikke anledning til at indstille  

 den ved Ligningsrådets foranstaltning ansatte stuehusgrundværdi 189.000 kr.  

 ændret.
Derimod fandt man den ved rådets foranstaltning ansatte stuehusværdi  

 810.000 kr. meget høj, men overlod til retten, der havde besigtiget  

 ejendommen, at træffe afgørelse vedrørende stuehusets ejendomsværdi.
 Klageren kunne ikke tiltræde denne indstilling for så vidt angik  

 stuehusets grundværdi.
Klageren havde adgang til at udtale sig mundtligt i et retsmøde og gjorde  

 herunder bl.a. gældende, at ansættelsen af grundværdien for ejendommens  

 stuehus burde foretages i henhold til vurderingslovens § 33, stk. 4, således  

 at stuehusets grundværdi blev ansat ud fra en fordeling af den samlede  

 landbrugsmæssige grundværdi.
Til støtte herfor henviste han bl.a. til en  

 besvarelse af ministerspørgsmål, offentliggjort i Tidsskrift for Skatteret  

 den 23. december 1985, nr. 750, hvori anførtes, at grundværdien for  

 landbrugets stuehuse beregnes efter samme ha-pris, som ansættes for den  

 landbrugsjord, hvorpå stuehuset er beliggende (bondegårdsreglen), og der er  

 ikke hjemmel i vurderingsloven til at anvende byggeretsværdiprincippet, som  

 ved parcelhuse, ved fastsættelsen af grundværdien for landbrugets stuehuse.
 Landsskatteretten bemærkede, at ejendomsværdien i henhold til  

 bestemmelserne i vurderingslovens § 6, jf. § 9, stk. 1, skal ansættes til  

 handelsværdien på vurderingstidspunktet af den faste ejendom i dens helhed,  

 medens grundværdien for landbrugsejendomme i henhold til bestemmelserne i  

 vurderingslovens § 14, stk. 2, ansættes pr. arealenhed efter, hvad jord af  

 beskaffenhed og beliggenhed som det pågældende jordstykke må antages efter  

 egnens priser at ville koste ved salg i ubebygget stand, når jorden tænkes at  

 høre til en middelstor bondegård i middelgod kultur.
 Endvidere bemærkedes, at stuehusets ejendomsværdi efter vurderingslovens §  

 33, stk. 4, fastsættes ved en fordeling af ejendomsværdien og grundværdien på  

 henholdsvis stuehuset med tilhørende grund og have og på den øvrige ejendom,  

 således at stuehusets ejendomsværdi udgør det beløb, hvormed huset med  

 tilhørende grund og have og under hensyn til dets størrelse, alder,  

 indretning og standard indgår i den samlede ejendomsværdi.
 I henhold til vurderingslovens § 33, stk. 1, træffer vurderingsrådet  

 bestemmelse om, hvorvidt en ejendom helt eller delvis må anses for benyttet  

 bl.a. til landbrug, og ejendommen var ved Landsskatterettens kendelse, som  

 nævnt anset for omfattet af § 33, stk. 1.
 Retten bemærkede endvidere, at det fremgår af vurderingslovens § 14, stk.  

 5, at grundværdien inden for områder, der er beliggende i landzone, for de af  

 § 33, stk. 1, omfattede ejendomme ansættes efter reglerne i § 14, stk. 1-4.  

 Ansættelsen af den del af klageejendommens jordtilliggende, der er beliggende  

 i byzone, skal foretages i henhold til bestemmelserne i vurderingslovens § 16  

 til det beløb, som efter de gældende handelspriser antages at kunne opnås i  

 ubebygget stand ved salg til en efter samtlige forhold økonomisk god  

 anvendelse, i hvilken henseende hensyn må tages såvel til ejendommens form og  

 størrelse som til udstyknings- og omlægningsmuligheder.
 Efter den delvise inddragelse i byzone af klageejendommen ville  

 byzonearealet således kunne udnyttes i overensstemmelse med den inden  

 vurderingstidspunktet vedtagne lokalplan, og grundværdien ville være at  

 ansætte i overensstemmelse med de heri givne retlige udnyttelsesmuligheder,  

 uanset klageren rent faktisk benytter arealet i sin landbrugsbedrift.
 Da stuehuset var beliggende på byzonejorden, fandtes det at være i  

 overensstemmelse med de principper, der anvendes ved ansættelsen af  

 grundværdien for stuehuse beliggende på landzonejord, at ansætte stuehusets  

 grundværdi på basis af værdien af den jord, hvorpå stuehuset var beliggende.  

 Stuehusets grundværdi var følgelig med rette ansat på grundlag af jordens  

 værdi som byzonejord.
 Under hensyn til de faktiske forhold vedrørende klageejendommens  

 beliggenhed sammenholdt med den hidtidige byudvikling i området samt  

 byzonearealets placering på ejendommen i forhold til landzonearealet, fandt  

 Landsskatteretten, at det udøvede skøn over værdien af byzonearealet var for  

 højt, og at ejendomsværdien, grundværdien, stuehusets ejendomsværdi og  

 stuehusets grundværdi ville være at nedsætte til henholdsvis 930.000 kr.,  

 335.000 kr., 620.000 kr. og 120.00 kr. med følgende specifikationer:
