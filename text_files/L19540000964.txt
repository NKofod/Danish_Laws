 Ved kgl. resolution af 12. november 1953 har Danmark  

 ratificeret omstående under 27. oktober 1953 i Stockholm undertegnede  

 overenskomst mellem Danmark og Sverige til undgåelse af dobbeltbeskatning  

 vedrørende skatter af arvemidler.
 Kongeriget Danmark og kongeriget Sverige er blevet enige om at indgå en  

 overenskomst til undgåelse af dobbeltbeskatning vedrørende skatter af  

 arvemidler.
 I dette øjemed har til befuldmægtigede udnævnt:
 Hans Majestæt Kongen af Danmark:
Den danske charge d'affaires a.i. i Stockholm, ambassaderåd N.Chr.  

 Stenderup, og Hans Majestæt Kongen af Sverige:
Sin udenrigsminister, Hans Excellence Østen Unden, som efter at have undersøgt hinandens fuldmagter og fundet dem i god og  

 behørig form er blevet enige om følgende bestemmelser:
 Artikel 1.
 Overenskomsten finder anvendelse på skatter af arvemidler (jfr.artikel 2)  

 efter danske og svenske statsborgere.
 Overenskomsten gælder for Danmarks vedkommende ikke for Færøerne og  

 Grønland.
 (* 1)Artikel 2.
 Som skatter af arvemidler anses for øjeblikket:
for Danmarks vedkommende: afgift af arv og hermed ligestillede  

 erhvervelser (arveafgift), for Sveriges vedkommende: arveskatt og kvarlåtenskapsskatt i anledning af  

 dødsfald.
 Overenskomsten skal også finde anvendelse på enhver anden i anledning af  

 dødsfald pålagt skat af arvemidler, som efter undertegnelsen af denne  

 overenskomst pålægges i Danmark og Sverige, hvad enten skatterne svares af  

 arvemidlerne i deres helhed eller af de enkelte arve- eller testamentslodder.
 Artikel 3.
 Fast ejendom, herunder indbefattet gruber og anden naturforekomst,  

 beskattes alene i den af de to stater, hvor ejendommen er beliggende.
 Under fast ejendom medregnes ikke besætning og inventar og heller ikke  

 brugsret til fast ejendom eller ret til indtægt eller andet udbytte af en  

 sådan ejendom.
 Ret til royalty, som erlægges for udnyttelsen af fast ejendom, beskattes i  

 den stat, hvor den faste ejendom er beliggende.
 Artikel 4.
 Formue, hvorpå artikel 3 ikke finder anvendelse, beskattes alene i den af  

 staterne, hvor den afdøde ved dødsfaldet var bosat.
Ifølge denne overenskomst betragtes afdøde som havende været bosat i en af  

 staterne, hvis han har haft fast bopæl og hjemsted der.
Skulle der opstå  

 tvivl om, i hvilken af de to stater afdøde således skal anses for at have  

 været bosat, eller kan den afdøde anses som havende været bosat i begge  

 stater, skal spørgsmålet om, hvilket sted afdøde var bosat, afgøres ved  

 særlig overenskomst mellem de højeste finansmyndigheder i begge stater.
Ved  

 afgørelsen skal hensyn tages til, med hvilken af staterne den afdøde ved  

 dødsfaldet havde de stærkeste personlige og økonomiske forbindelser, eller  

 hvis heller ikke dette kan afgøres, til statsborgerforholdet.
 Har afdøde ikke haft fast bopæl og hjemsted i nogen af staterne, anses han  

 for at have været bosat i den af staterne, i hvilken han har været  

 statsborger; har han været statsborger i begge stater, skal spørgsmålet om,  

 hvor han skal anses for at have været bosat, afgøres ved særlig overenskomst  

 mellem de højeste finansmyndigheder.
 Artikel 5.
Gæld, som vedrører efterladte formuegoder af den i artikel 3 omhandlede  

 art, eller for hvilken sådanne formuegoder er stillet som sikkerhed,  

 fradrages i den stat, som har ret til at beskatte det omhandlede gode, i  

 dettes værdi eller i værdien af andre formuegoder, som den pågældende stat  

 har beskatningsretten til.
Anden gæld end foran nævnt fradrages i  

 formuegoder, hvortil beskatningsretten tilkommer den stat, hvor afdøde ved  

 dødsfaldet var bosat.
 Overstiger den gæld, som ifølge første stykke skal fradrages i en af  

 staterne, værdien af alle de formuegoder, som den pågældende stat har retten  

 til at beskatte, fradrages det overskydende gældsbeløb i de formuegoder, til  

 hvilke den anden stat har beskatningsretten.
 I fideikommissarisk formue fradrages dog alene den gæld, som hæfter på den  

 pågældende formue, eller som denne tjener til sikkerhed for.
 Artikel 6.
 Såfremt beskatningsretten til arvemidler er delt mellem begge stater, skal  

 der angående retten til at kræve afgift i den stat, hvor afdøde ved  

 dødsfaldet var bosat, gælde følgende:
 Afgiften må højst beregnes til det beløb, som udgør forskellen mellem på  

 den ene side den afgift, som skulle være beregnet, såfremt afgiften af alle  

 de efterladte arvemidler skulle berigtiges i denne stat, og på den anden side  

 den afgift, som skulle være beregnet, såfremt der alene skulle beregnes  

 afgift af den del af arvemidlerne, der henhører under den anden stats  

 beskatningsområde.
 Artikel 7.
 Denne aftale berører ikke den ret til afgiftsfrihed, som i henhold til  

 folkerettens almindelige regler er eller i fremtiden måtte blive indrømmet  

 diplomatiske eller konsulære tjenestemænd.
 I den udstrækning arvemidler på grund af denne afgiftsfrihed ikke  

 beskattes i ansættelseslandet, forbeholdes beskatningsretten hjemlandet.
 Artikel 8.
Kan det påvises, at bestemmelser, som er truffet af  

 beskatningsmyndighederne i de to stater, medfører en beskatning, der strider  

 mod principperne i denne overenskomst, kan den, der udsættes for  

 dobbeltbeskatningen, fremsætte indsigelse herimod i den af de to stater, hvor  

 han ved tilsvarende anvendelse af bestemmelserne i artikel 4 skal anses som  

 værende bosat, eller hvor afdøde i henhold til denne overenskomst skal anses  

 for at have været bosat ved sin død.
Anses indsigelsen for begrundet, træffer  

 sidstnævnte stat de nødvendige forholdsregler til undgåelse af  

 dobbeltbeskatningen.
 Sådan indsigelse skal som regel fremsættes inden to år efter udgangen af  

 det kalenderår, i hvilket den afgiftspligtige fik kendskab til  

 dobbeltbeskatningen.
 Artikel 9.
 De højeste finansmyndigheder i de to stater kan træffe særlig aftale til  

 gennemførelse af overenskomsten såvel som til undgåelse af dobbeltbeskatning  

 med hensyn til de i artikel 2 nævnte skatter i tilfælde, som ikke reguleres i  

 denne overenskomst, eller som kan opstå ved overenskomstens anvendelse, såvel  

 som i tilfælde, hvor der opstår vanskeligheder eller tvivl med hensyn til  

 overenskomstens fortolkning og anvendelse.
 Artikel 10.
Denne overenskomst skal ratificeres for Danmarks vedkommende af Hans  

 Majestæt Kongen af Danmark og for Sveriges vedkommende med rigsdagens  

 samtykke af Hans Majestæt Kongen af Sverige.
Ratifikationsdokumenterne skal  

 snarest muligt udveksles i Stockholm.
 Overenskomsten træder i kraft den dag, udvekslingen af  

 ratifikationsdokumenterne sker, og finder anvendelse i de tilfælde, hvor  

 arveladeren eller testator er afgået ved døden på eller efter nævnte dag.
 Artikel 11.
Overenskomsten skal gælde, så længe den ikke opsiges af nogen af de  

 kontraherende stater.
Opsigelse skal finde sted mindst seks måneder før  

 kalenderårets udgang.
Er opsigelsesfristen iagttaget, ophører overenskomstens  

 gyldighed ved kalenderårets udgang, dog at aftalen fremdeles finder  

 anvendelse i alle tilfælde, hvor arveladeren eller testator er afgået ved  

 døden inden årets udgang.
 Til bekræftelse herpå.........
H C.
Hansen.
 (* 1) Noter til overenskomstens enkelte artikler se side Sv 201 ff.
 (* 2) Artikel 9, 2. afsnit indsat ved bekendtgørelse nr. 1 af 3/1 1974.  

 Bestemmelsen trådte i kraft den 11. december 1973 og skal forblive i kraft i  

 overensstemmelse med bestemmelserne i artikel 11.
