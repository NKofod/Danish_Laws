 Under henvisning til Udenrigsministeriets bekendtgørelse nr. 84 af 3. juli  

 1979, Lovtidende C, af den i København den 18. august 1978 undertegnede  

 overenskomst mellem Danmark og Spanien om kulturelt samarbejde meddeles det,  

 at der den 23. november 1988 i København i henhold til overenskomsten  

 undertegnedes et program for det videnskabelige, uddannelsesmæssige og  

 kulturelle samarbejde mellem de to lande i årene 1989-1992.
 Programmet indeholder bl.a. bestemmelser om den gensidige undervisning i  

 de to landes sprog og litteratur samt om gensidige ydelser af stipendier til  

 studieophold for studerende og forskere, udveksling af gæsteforelæsere og  

 gensidige besøg i øvrigt af repræsentanter for uddannelse, videnskab og  

 kultur.
 Endvidere omhandler programmet fremme af samarbejdet mellem videnskabelige  

 og kulturelle institutioner i de to lande, udvekslinger og udstillinger og  

 kunstneriske ensembler m.v., fremme af samarbejde inden for musik-, teater-,  

 film- og litteraturområdet, såvel som andre kulturelle områder, samt fremme  

 af kontakter mellem de to landes sports- og ungdomsorganisationer m.v.
