Betænkning afgivet af Grønlandsudvalget den 7. december 2012 Betænkning over Forslag til lov om ændring af lov om arbejdsmiljø i Grønland (Begrænsning af arbejdsgiverens kriminalretlige ansvar og skærpelse af det kriminalretlige ansvar, indførelse af koordinatoruddannelse m.v.) [af beskæftigelsesministeren (Mette Frederiksen)]:
1. Udvalgsarbejdet Lovforslaget blev fremsat den 7. november 2012 og var til 1. behandling den 13. november 2012. Lovforslaget blev efter 1. behandling henvist til behandling i Grønlandsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 9. februar og den 14. november 2011 henholdsvis dette udkast og et lettere revideret udkast til udvalget, jf.
GRU alm. del  bilag 38, folketingsåret 2010-11 og bilag 13, folketingsåret 2011-12. Den 7. november 2012 sendte beskæftigelsesministeren de indkomne høringssvar, et notat herom og et ligestillingsnotat til udvalget.
Spørgsmål Udvalget har stillet 1 spørgsmål til beskæftigelsesministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget undtagen EL) indstiller lovforslaget til vedtagelse uændret.
 Et mindretal i udvalget (EL) indstiller lovforslaget til forkastelse ved 3. behandling.
At Enhedslisten stemmer imod lovforslaget hænger sammen med, at lovforslaget indeholder en principiel ændring af ansvaret ved arbejdsulykker, idet man afskaffer det objektive arbejdsgiveransvar.
Denne ændring blev gennemført i den danske lovgivning af VK-regeringen i 2006. Dengang var S, RV, SF og EL lodret imod.
Det er derfor svært at forstå, at regeringen nu har fremsat et lovforslag, som regeringspartierne for nogle få år siden var imod.
Den eneste logik er, at arbejdsmiljøloven i Grønland skal være identisk med den danske lovgivning.
Enhedslisten mener imidlertid, at det rigtige ville være i stedet at ændre den danske lovgivning på dette område tilbage til det, den var, før den borgerlige regering ændrede den.
 Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Flemming Møller Mortensen (S) Jacob Bjerregaard (S) Karin Gaardsted (S) Mogens Jensen (S) Thomas Jensen (S) Torben Hansen (S) Jeppe Mikkelsen (RV) Camilla Hersom (RV) Nadeem Farooq (RV) Pernille Vigsø Bagge (SF) Özlem Sara Cekic (SF) Finn Sørensen (EL) Christian Juhl (EL) Sara Olsvig (IA) fmd.
Doris Jakobsen (SIU) nfmd.
Kim Andersen (V) Preben Bang Henriksen (V) Claus Hjort Frederiksen (V) Eva Kjer Hansen (V) Birthe Rønn Hornbech (V) Jakob Ellemann-Jensen (V) Flemming Damgaard Larsen (V) Karsten Nonbo (V) Søren Espersen (DF) Martin Henriksen (DF) Kristian Thulesen Dahl (DF) Marie Krarup (DF) Villum Christensen (LA) Per Stig Møller (KF) Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 55 Bilagsnr.
