VEJLEDNING vedrørende Statens Metrologiråds bekendtgørelse om foreløbig ordning vedrørende  

 måleteknisk kontrol.
 Statens Metrologiråds bekendtgørelse nr. 95 af 15. februar 1983.
 Baggrund for denne vejledning.
Den 1. januar 1983 blev Justervæsenet nedlagt.
Dets arbejde med at udstede  

 tekniske direktiver m.v. blev overført til Statens Metrologiråd, som i øvrigt  

 har en væsentlig videre kompetence til at fastsætte bestemmelser efter den  

 bemyndigelse industriministeren har givet rådet.
Statens Metrologiråd og  

 Sekretariatet for Måleteknik har kun haft kort tid til at forberede sig på  

 sine opgaver.
Man har derfor på dette område valgt at videreføre en række af  

 de hidtil gældende regler, som var fastsat af Justervæsenet.
Hvilke regler og  

 hvilke ordninger, der gælder i en overgangsperiode, er fastsat i  

 bekendtgørelsen om foreløbig ordning vedr. måleteknisk kontrol.
Denne  

 bekendtgørelse skal her på en række punkter kommenteres og uddybes nærmere:
Hvilket udstyr omfattes af bekendtgørelsen KONTROLPLIGTIGT MÅLEUDSTYR Rådet har valgt i første omgang at kræve kontrol for måleudstyr, der  

 anvendes ved måling af LÆNGDE, VOLUMEN og MASSE, når det er således at  

 sådanne målinger udføres i forbindelse med vareomsætning eller  

 afgiftsberigtigelse - med andre ord, hvor det på grundlag af målingen  

 afgøres, hvor mange penge, der skal betales.
Hvilke krav stilles til måleudstyret KRAV TIL KONTROLPLIGTIGT MÅLEUDSTYR Dette kapitel fastslår, at det er Statens Metrologiråd, som fastsætter  

 hvilke krav, der skal gælde for det måleudstyr, som er beskrevet i kapitel 1.
Den måde Statens Metrologiråd fastsætter krav på, er ved udstedelse af  

 MÅLETEKNISKE FORSKRIFTER.
Hvilke FORSKRIFTER der er gældende i overgangsfasen  

 er beskrevet I KAPITEL 7. Derudover gælder de krav, som er stillet i  

 tidligere udsendte godkendelser f.eks. i typegodekendelser af vægte og  

 benzinstandere m.v.
I forskrifterne kan der være stillet krav om, at måleudstyret skal  

 typegodkendes, hvorved man forstår en godkendelse på grundlag af en nærmere  

 undersøgelse (typeprøvning) af et eksemplar af det pågældende måleudstyr  

 f.eks. en vægt eller en benzinstander.
Dette vil normalt være kravet, når der  

 er tale om mere komplekse instrumenter eller ved idriftsættelse af en  

 produktionsserie.
TYPEGODKENDELSEN danner grundlag for en VERIFIKATION og for det TILSYN,  

 der gennemføres med det pågældende måleudstyr under brugen.
Forklaring på  

 udtrykkene verifikation og tilsyn er givet i kap. 3.
En række tekniske forskrifter fastsætter iøvrigt krav til måleudstyr, der  

 her i landet ikke er underkastet obligatorisk måleteknisk kontrol.
Disse  

 forskrifter, der er EF-KRAV overført til danske forskrifter, giver mulighed  

 for at få EF-typegodkendelse og førstegangsverifikation på instrumenter, der  

 herefter kan markedsføres i andre EF-lande.
Sådan typegodkendelse m.v. sker  

 fortsat i medfør af Handelsministeriets bekendtgørelse om EØF-justering, der  

 er opretholdt ved metrologiloven.
Der vil senere blive udgivet en særlig  

 vejledning herom.
Kontroltekniske begreber OBLIGATORISK MÅLETEKNISK KONTROL I dette kapitel beskrives, hvilke former for måleteknisk kontrol, der kan  

 være foreskrevet for måleinstrumenter inden de tages i brug eller når de  

 bruges.
 1. Førstegangskontrol.
I de tekniske forskrifter kan der være stillet krav om, at et måleudstyr  

 skal underkastes en førstegangskontrol, inden det tages i brug.  

 Førstegangskontrollen foretages som hovedregel på fabrikken (eller hos  

 importøren) af et hertil bemyndiget laboratorium.
Førstegangskontrollen  

 foretages enten efter de krav, der måtte være opstillet i det pågældende  

 udstyrs typegodkendelse, hvor en sådan måtte være forlangt (eks. vægte,  

 benzinstandere), eller der kan i forskrifterne være givet den mulighed, at  

 førstegangskontrollen foretages direkte efter de regler, som er fastsat i de  

 tekniske direktiver (f.eks. stålmålebånd, der anvendes af landinspektører).
 Førstegangskontrol udføres kun på nyt måleudstyr eller på renoveret  

 måleudstyr, hvilket vil sige måleudstyr, som har gennemgået en så omfattende  

 reparation el.lign., at det i virkeligheden må betragtes som et nyt udstyr.
 Førstegangskontrol kan kun udføres af et hertil bemyndiget laboratorium,  

 se kap. 4, Udførende organer.
 2. Periodisk kontrol.
For visse typer af måleudstyr stiller Metrologirådet krav om, at der  

 foretages periodisk kontrol under måleudstyrets brug.
Eksempler herpå er  

 kontrol af volumenmålere (benzin, olie) og brovægte, der anvendes af  

 statsautoriserede vejere og målere, jf.
Metrologirådets bekendtgørelse om  

 statsautoriserede vejere og målere.
I det omfang der anvendes lodder i  

 forbindelse med kontrolpligt vejeudstyr, skal lodderne fortsat kontrolleres  

 hvert fjerde år.
 3. Efterkontrol.
 Efter bekendtgørelsen skal efterkontrol foretages, hvor måleudstyret har  

 været udsat for indgreb, der berører dets funktion eller stabilitet, eller  

 hvor plomberingen er blevet brudt.
Såvel ved førstegangskontrol og periodisk kontrol som ved efterkontrol  

 udføres den måletekniske kontrol som VERIFIKATION.
Verifikation (som i øvrigt  

 er det samme som »justering« og »omjustering« i den form,  

 som det var praktiseret af det hidtidige Justervæsen) består af:
1. En identificering af, hvilket måleudstyr man har  

 med at gøre, 2. En undersøgelse og afprøvning af udstyret, hvor det  

 konstateres, om det stadig overholder gældende krav, hrunder de foreskrevne  

 verifikationstolerancer (de tolerancer, der er angivet i Metrologirådets  

 eller i øvrigt gældende specifikationer).
 3. En mærkning af udstyret (så man bl.a. kan se, hvem  

 der har foretaget kontrollen og i hvilket år) samt evt. en plombering f.eks.  

 af hovedkomponenter, eller såfremt det er muligt, af hele udstyret.
I de tilfælde, hvor der ikke er foreskrevet periodisk kontrol af et  

 måleudstyr, hvortil Statens Metrologiråd har stillet krav, etablerer det  

 offentlige TILSYN med ibrugværende måleudstyr.
Ved dette tilsyn undersøges om  

 udstyret er i overensstemmelse med gældende krav, om udstyret overholder de  

 foreskrevne brugstolerancer (som er det dobbelte af  

 verifikationstolerancerne) samt om mærkning og plombering stadig er intakt.
 For 1983 har Teknologistyrelsen foreløbig godkendt to mærkninger:
 1. Verifikationsmærke: Christian den V's navneciffer  

 med krone og årstal (83).
2. Tilsynsmærke: Påskrift: »Dantest« og  

 årstal (83) Hvilke laboratorier kan udføre typeprøvning, verifikation og tilsyn UDFØRENDE ORGANER Ansøgning om TYPEGODKENDELSE af måleudstyr sendes til Sekretariatet for  

 Måleteknik, Teknologistyrelsen.
Teknologistyrelsen anmoder hertil  

 kvalificerede laboratorier om at udføre selve typeprøvningen.
Som eksempel  

 kan nævnes Dantest, Amager Boulevard 115, 2300 Københvn S.  

 Metrologirådet/Teknologistyrelsen er i øvrigt indstillet på at anerkende  

 prøvning af måleinstrumenter eller enkeltkomponenters egenskaber udført af  

 laboratorier, der har fornøden autorisation fra Statens Tekniske Prøvenævn.  

 Teknologistyrelsen opkræver hos ansøgeren betaling for typegodkendelsen,  

 herunder for den undersøgelse og prøvning, som styrelsen har ladet foretage.
VERIFIKATION og TILSYN foretages af hertil bemyndigede laboratorier,  

 f.eks.
Dantest.
Det bemyndigede laboratorium vil opkræve betaling for  

 verifikation, hvorimod tilsynet indtil videre er gratis.
Som eksempel på  

 tilsyn kan nævnes tilsynet med detailhandelens vægte.
 Om reparatøransvar m.v.
SÆRLIGE BESTEMMELSER Det bør bemærkes, at såfremt et måleudstyr er blevet repareret, er  

 REPARATØREN ansvarlig for, at brugeren underrettes, og at der bliver  

 rekvireret efterkontrol, såfremt indgrebet har været af et sådant omfang, at  

 dette er nødvendigt, f.eks. hvis der er foretaget indgreb, hvorved plomber er  

 brudt.
Overtrædelse af bestemmelserne STRAFFEBESTEMMELSER Kapitel 6 indeholder straffebestemmelser for at anvende kontrolpligtigt  

 måleudstyr, der ikke er verificeret, og hvor der forsætligt eller groft  

 uagtsomt anvendes måleudstyr, som ikke overholder brugstolerancen.
Det  

 bemærkes, at også reparatørfirmaer kan ifalde bødeansvar, hvis de ikke sørger  

 for at få rekvireret efterkontrol.
Hvilke hidtidige bestemmelser gælder stadig og hvilke ophæves IKRAFTTRÆDEN M.V.
 Det hidtil gældende justerreglement ophæves med bekendtgelsens  

 ikrafttræden med undtagelse af de afsnit, der angiver kapacitet og  

 verifikationstolerancer for VOLUMENMÅLERE, VÆGTLODDER og VÆGTE, for ikke at  

 gøre alle de tidligere godkendte og stadig anvendte produkter ulovlige.  

 Samtidig bibeholdes § 14, stk. 1, i det tidligere justerreglement der  

 fastsætter brugstolerancen som det dobbelte af verifikationstolerancen.
Det er dog ikke hensigten i større udstrækning at tillade disse gamle  

 tolerancer anvendt ved nye typegodkendelser.
Derfor skal Teknologistyrelsen  

 forelægge sådanne tilfælde for Metrologirådet til godkendelse i hvert enkelt  

 tilfælde.
Begrundelsen herfor er, at det generelt er hensigten at anvende  

 forskrifter, som bygger på EF-SPECIALDIREKTIVER.
Metrologirådet har i  

 overensstemmelse hermed besluttet at opretholde de tekniske direktiver TDIR.,  

 hvormed Justervæsenet har overført EF-forskrifterne til danske retsregler.  

 Nærmere om disse TDIR., se sidst i dette afsnit.
 Bortfald af JUSTERREGLEMENTET bortset fra de ovennævnte kapitler samt  

 bortfald af den hidtidige lov om mål og vægt fra 1950 betyder flg.:
1. Målestokke skal ikke mere verificeres og løbende  

 tilses.
Særlige regler opretholdes dog for MÅLEBÅND, der anvendes ved  

 landmåling.
2. Bestemmelsen, om at målekar skal kontrolleres, er  

 bortfaldet.
Det har betydning for en række områder som oliemålekander på  

 tankstationer, udmåling af koks i f.eks hektolitermål (koksafbæring) og for  

 verifikaton af centilitermål, der anvendes på restauranter.
Hvad de sidste  

 angår, henledes opmærksomheden på at bekendtgørelsen fra Justervæsenet nr.  

 581 af 1.4.1972 stadig er gældende, hvorfor SPIRITUSMÅL, der anvendes på  

 restauranter fortsat skal have en standardiseret størrelse på henholdsvis 2,  

 3 eller 5 cl.
Samme bekendtgørelse fastsætter også, hvorledes disse målebægre  

 skal udformes.
Det, der bortfalder, er kravet om, at hvert eneste målebæger  

 skal godkendes og stemples samt løbende kontrolleres.
3. Måleredskaber med mekanisk fyldning' skal ikke  

 længere verificeres før de må tages i anvendelse og dækkes ikke af det  

 løbende tilsyn.
F.eks. har kokssiloer tidligere været omfattet af dette  

 afsnit.
Opmærkomheden henledes på, at automatisk eller halvautomatisk  

 udmåling af spiritus på restauranter stadig er kontrolpligtig, idet disse  

 apparater er dækket af TDIR., der stadig er gældende.
4. Krav om offentlig kontrol af  

 »præcisionsmålekar af glas« o.l. til videnskabelig og teknisk brug'  

 er ophævet.
I stedet henvises interesserede til at få kalibreret målekarrene  

 hos et kalibreringslaboratorium, der er autoriseret af Statens Tekniske  

 Prøvenævn.
 5. Rammemål for brænde' er ikke længere  

 kontrolpligtigte.
6. Transportbeholdere for flydende varer' er ikke  

 længere kontrolpligtige.
Under denne kategori forekommer mælkebeholdere.  

 Bestemmelsens bortfald kan derfor have betydning for landmænd, der leverer  

 mælk til mejeriet via tankbil uden målere.
Der er dog her, som for de øvrige  

 bestemmelser der bortfalder, intet i vejen for at lade den lovpligtige  

 ordning erstatte med en FRIVILLIG ORDNING, hvorefter et laboratorium  

 foretager løbende tilsyn.
 7. Kravet om at fustager skal kontrolleres er  

 bortfaldet.
 8. Kravet om at fiskespande skal kontrolleres er  

 bortfaldet.
 9. Med Justervæsenets nedlæggelse er også  

 Justervæsenets eneret bortfaldet (forhandling af justerede målestokke, visse  

 målekar, vægtlodder, alm. håndbismere). Disse redskaber kan dog fortsat købes  

 hos Dantest i verificeret stand.
 Fortsat gældende direktiver:
 De tekniske direktiver, TDIR., kan henføres til to hovedområder:
 1. TDIR., som overfører et EF-direktiv til gældende  

 retsregler i Danmark.
En oversigt over disse direktiver er angivet på bilag 1 (TDIR. i grupperne  

 10-19 og 30-39 incl.) 2. TDIR., som alene gælder som nationale bestemmelser.
 Det største område i denne gruppe er måleudstyr med elektronik.
En oversigt over disse TDIR. er angivet på bilag 2 (TDIR. i gruppen 20-29  

 incl.) TDIR. såvel som de måletekniske direktiver, som SMR efterhånden vil  

 udsende (MDIR.), kan købes hos Sekretariatet for Måleteknik Teknologistyrelsen Tagensvej 135 2200 København N.
Tlf.: 01-85 10 66 Så længe Justervæsenets TDIR. er gældende, vil det være nødvendigt at  

 »oversætte« en række BETEGNELSER og BEGREBER i disse  

 specifikationer - se bilag 3.
