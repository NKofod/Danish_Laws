 Indklagede var revisor for en forening hvor en partner var medlem af  

 bestyrelsen Idømt bøde 5000 kr.
 Udskrift af Revisornævnets kendelsesprotokol.
År 1994, den 3. januar blev der i sagen j.nr. 93-7.409, statsautoriseret  

 revisor Aksel Ronald Hansen afsagt sålydende K E N D E L S E Under denne sag har Foreningen af Statsautoriserede Revisorer i skrivelse  

 af 29. januar 1993 anmodet Revisornævnet om at tage stilling til, om  

 statsautoriseret revisor Aksel Ronald Hansen ved sin virksomhed som revisor  

 for Teaterforeningen i Århus, hvori hans partner, statsautoriseret revisor P.  

 Krogh Petersen sad i bestyrelsen, har handlet i strid med § 13, stk. 1, i lov  

 om statsautoriserede revisorer, jf. lovbekendtgørelse nr. 321 af 18. maj  

 1993.
 Indklagede er født 18. juni 1942 og er beskikket som statsautoriseret  

 revisor 27. februar 1972. Han er partner i revisionsfirmaet Krogh &  

 Ronald I/S.
Det fremgår af sagen, at indklagede var revisor for teaterforeningen i de  

 første to år af foreningens levetid, og at partneren, P.
Krogh Petersen, sad  

 i bestyrelsen i samme periode, Teaterforeningen i Århus blev stiftet 18. februar 1985, og foreningens  

 vedtægter blev godkendt af Århus amtsråds undervisnings- og kulturudvalg den  

 12. marts 1985.
 Foreningens formål er blandt andet at administrere teaterlovens  

 bestemmelser vedrørende abonnementstordninger med henblik på at fremme  

 teaterinteressen inden for organisationens område.
Foreningens budgetter skal forelægges amtets undervisnings- og  

 kulturudvalg, der fastlægger antallet af opførelser, der må foretages og  

 hvilke, der kan ydes tilskud til.
Regnskaberne godkendes på foreningens  

 generalforsamling og skal endvidere godkendes af undervisnings- og  

 kulturudvalget.
Det fremgår af foreningens vedtægter, at bestyrelsen består af 5 - 9  

 medlemmer, der vælges for 2 år ad gangen, og at den konstituerer sig blandt  

 andet med en formand.
Bestyrelsen er beslutningsdygtig, når mindst halvdelen  

 af medlemmerne er til stede, og beslutningerne træffes ved stemmeflerhed,  

 hvor formandens stemme er afgørende ved stemmelighed.
Foreningens vedtægter  

 indeholder ikke særlige tegningsregler for fx formanden eller andre regler,  

 der kan markere en formel forskel mellem formanden og de øvrige  

 bestyrelsesmedlemmer.
 I vedtægternes § 6 hedder det:
»Publikumsorganisationens regnskabsår følger teatersæsonen 1. juli -  

 30. juni.
Bestyrelsen er ansvarlig for publikumsorganisationens midler.  

 Bestyrelsen har ansvar for udarbejdelse af regnskab og budgetter og disses  

 rettidige indsendelse til de tilskudsgivende myndigheder.
Regnskabet  

 revideres af en statsautoriseret revisor eller anden af amtsrådet godkendt  

 revision.« Foreningens initiativtager, bankdirektør Hans Lund, blev valgt til formand  

 for den første bestyrelse og P.
Krogh Petersen blev valgt til menigt  

 bestyrelsesmedlem.
Teaterforeningens første sæson var 1986/87 og anden sæson  

 1987/88. Årsregnskaberne for disse to år er revideret af indklagede, som har  

 underskrevet sædvanlig blank revisionspåtegning for begge år.
Der er ikke på  

 noget tidspunkt rejst kritisk af indklagedes arbejde som foreningens revisor.
Af regnskaberne fremgår, bl.a., at foreningens væsentligste indtægter har  

 været abonnementsindtægter på ca. 485.000 - 495.000 kr. og udgifter  

 forestillingsomkostninger på ca.. 525.000 - 575.000 kr.
Der er fra  

 Amtskommunen og Staten oppebåret billetkøbstilskud på ca. 330.000 kr. hvert  

 år.
I tilfælde af overskud har tilskudsmyndighederne rejst krav om  

 tilbagebetaling.
 På grund af vanskeligheder med undervisnings- og kulturudvalget om  

 antallet af opførelser meddelte formanden for bestyrelsen i efteråret 1988,  

 at han ville udtræde af bestyrelsen, hvis vanskelighederne gentog sig i 1989.  

 Den 9. januar 1989 meddelte Hans Lund imidlertid, at han fratrådte som  

 formand for bestyrelsen og ville udtræde som bestyrelsesmedlem ved næste  

 generalforsamling.
Allerede inden Hans Lunds fratræden var det på tale, at P.
Krogh Petersen  

 herefter skulle være formand for bestyrelsen, og bestyrelsen fandt det mest  

 hensigtsmæssigt, at indklagede fratrådte som revisor i forbindelse med  

 generalforsamlingen i september 1988.
 Under sagen har indklagedes advokat, Carsten Fode, 10. maj 1993 afgivet  

 redegørelse i henhold til § 8, stk. 1, i bekendtgørelsen for Revisornævnet.
Sagen er mundtligt forhandlet på nævnets møde 9. december 1993, hvor  

 indklagedes advokat gav møde.
Indklagede mødte ikke personligt.
Advokat Fode har nedlagt påstand om, at indklagede frifindes for at have  

 overtrådt § 13, stk. 1, i lov om statsautoriserede revisorer.
Advokaten  

 finder, at det indklagede forhold i givet fald skal bedømmes efter § 13, stk.  

 1, nr. 5, og anfører i sin ovennævnte redegørelse, at det i teorien er  

 antaget, at bestemmelsen »skal fortolkes i overensstemmelse med  

 årsregnskabslovens § 61 b, stk. 3, hvor det afgørende for  

 inhabilitetsvurderingen er, om den pågældende medarbejder, der udfører  

 revisionen, er inhabil eller ej.« Enkelte medarbejderes inhabilitet  

 »hindrer« ikke, at revisionsfirmaet som sådant vælges til revisor,  

 blot det sikres, at den sagsbehandlende medarbejder/indehaver selv opfylder  

 habilitetskravene.' Indklagedes advokat gør videre gældende, at stk. 1 nr. 5 kan anvendes,  

 hvis det skønnes, at revisors uafhængighed kan være truet, og det  

 forudsætter, » at der er tale om en reel trussel mod  

 uafhængigheden«.
Han antager, at der ikke har foreligget en sådan  

 trussel i det konkrete tilfælde, hvilket han støtter på, »at parterne,  

 herunder Århus amt har haft kendskab til alle relevante forhold,» d.v.s.  

 også partnerskabet mellem indklagede og P.
Krogh Petersen.
Som menigt medlem  

 af bestyrelsen havde P.
Krogh Petersen ikke nogen udadvendt funktion, som  

 varetages af formanden, eller en særlig kompetence.
Da formandskabets overgang til P.
Krogh Petersen kom på tale, »tog  

 man som en naturlig ting« revisorvalget op til drøftelse, og man  

 »nåede frem til, at det mest korrekte ville være«, at indklagede  

 fratrådte som revisor på førstkommende generalforsamling, hvilket skete.
Parterne har således selv ifølge advokaten været opmærksom på problemet,  

 og de løste det, »straks da dette blev konstateret«.
Partneren, P.  

 Krogh Petersens menige medlemskab af bestyrelsen, som var ulønnet, har ikke  

 haft inhabilitetsvirkning.
 Indklagedes advokat har under mødet med Revisornævnet henholdt sig til  

 indholdet af sin redegørelse.
 Revisornævnet skal udtale:
 Nævnet tiltræder det af advokat Carsten Fode anførte, hvorefter forholdet  

 må bedømmes efter lov om statsautoriserede revisorer § 13, stk. 1, nr. 5.
 Nævnet finder, at det forhold, at indklagedes partner i  

 revisionsinteressentskabet var medlem af bestyrelsen i Teaterforeningen i  

 Århus, hvis indtægter bl.a. har være offentlige tilskud, udgør en  

 omstændighed, der er egnet til at vække tvivl om revisors uafhængighed, jf.  

 lovbestemmelsens ordlyd, og at revisionsfirmaet burde have indset, at  

 indklagedes underskrift på revisionspåtegningerne således var i strid med §  

 13, stk. 1.
Ved den herefter foreliggende tilsidesættelse af en af de pligter,  

 stillingen som statsautoriseret revisor medfører, har indklagede forskyldt en  

 bøde efter § 19, stk. 1, i lov om statsautoriserede revisorer.
Bøden  

 fastsættes til 5000,- kr.
 Thi bestemmes:
 Statsautoriseret revisor Aksel Ronald Hansen pålægges en bøde på 5000,-  

 kr.
Henning Kjær Udskriftens rigtighed bekræftes.
 Revisornævnet, den 3. januar 1994.
Winkler Kromann, sekr.
