(Til alle amtsråd, kommunalbestyrelser,  

 skolekommissioner, fælleslærerråd, skolenævn, lærerråd og  

 skoleledere) 1. I henhold til § 12. stk. 9. i folkeskoleloven er  

 det i bekendtgørelse nr. 525 af 26. oktober 1976 fastsat, at 13-skalaen i de  

 fag, der er nævnt i folkeskolelovens § 12. stk. 3-6, anvendes ved bedømmelsen  

 af elevernes standpunkt på 8.-10. klassetrin samt for elever, der går ud af  

 skolen efter 7. klassetrin, og ved folkeskolens afgangsprøver og ud videde  

 afgangsprøver.
Endvidere anvendes 13 Skalaen ved bedømmelsen på de nævnte  

 klassetrin af orden med skriftligt arbejde i fagene dansk og  

 regning/matematik.
 2. Som anført i bekendtgørelsens § 1, jfr. § 1, stk.  

 2, i bekendtgørelse nr. 32 af 4. februar 1963, skal karakterskalaen fortsat  

 anvendes på følgende måde:
 13: Gives for den usædvanlig selvstændige og udmærkede  præstation.
 11: Gives for den udmærkede  og selvstændige præstation.
 10: Gives for den udmærkede  , men noget rutineprægede præstation.
 9: Gives for den gode præstation, der ligger lidt over middel  .
 8: Gives for den middel  gode præstation.
 7: Gives for den ret jævne præstation, der ligger lidt under  

middel  .
 6: Gives for den noget usikre  , men nogenlunde tilfredsstillende  

 præstation.
 5: Gives for den usikre  og ikke tilfredsstillende præstation.
 3: Gives for den meget usikre  , meget mangelfulde og  

 utilfredsstillende præstation.
 0: Gives for den helt uantagelige præstation.
 3. Som det fremgår af beskrivelserne, er der i  

 13-skalaen indbygget en inddeling i tre hovedgrupper, hvor de karakteristiske  

 hovedord er: udmærket, middel og usikker.
 Til den midterste af hovedgrupperne må henføres præstationer eller  

 standpunkter, der viser, at eleven er så godt hjemme i sit stof, at det kan  

 siges stort set at være tilegnet.
 For at blive placeret i den øverste gruppe må eleven derudover vise  

 overblik over stoffet og i større eller mindre grad kunne tage selvstændig  

 stilling til forelagte problemer inden for det pågældende stof.
 Til den nederste af hovedgrupperne henføres elever, der viser usikkerhed i  

 den forstand, at de ikke har tilegnet sig det krævede stof og viser mangel på  

 kundskaber eller færdigheder inden for stoffet.
 Det må altså understreges, at man i forbindelse med karaktergivningen  

 giver en vurdering, der ikke alene knytter sig til værdien af tallene, men i  

 lige så høj grad til den beskrivelse, der er angivet for hvert enkelt tal, og  

 tallenes placering i ovennævnte grupper.
 Bedømmelsen sker fortsat, jfr, nedenfor under pkt. 4, på grundlag af en  

 sammenligning mellem eleverne under hensyn til undervisningens indhold.  

 Klassens (holdets) elevsammensætning kan meget vel medføre, at  

 karakterfordelingen udviser betydelige forskelle fra klasse til klasse (hold  

 til hold).
 4. Standpunktskarakterer, herunder årskarakterer gives  

 i øvrigt efter følgende retningslinier:
a.
I kursusdelte fag (regning/matematik, engelsk, tysk samt på 9. og  

 10. klassetrin fysik/kemi).
 På grundkursus  gives standpunktskarakterer, herunder årskarakterer  

 på grundlag af en sammenligning mellem eleverne under hensyn til  

 undervisningens indhold i overensstemmelse med den vedtagne undervisningsplan  

 (læseplanen for det pågældende fag på grundkursus).
 På udvidet kursus  gives standpunktskarakterer, herunder  

 årskarakterer på grundlag af en sammenligning mellem eleverne under hensyn  

 til undervisningens indhold i overensstemmelse med dem vedtagne  

 undervisningsplan (læseplanen for det pågældende fag på udvidet kursus).
b.
I faget dansk.
 I faget dansk, hvor undervisningen er udelt, gives  

 standpunktskaraktererne, herunder årskaraktererne på grundlag af en  

 sammenligning mellem eleverne under hensyn til undervisningens indhold i  

 overensstemmelse med dem vedtagne undervisningsplan (læseplanen for faget).
c.
I faget fysik/kemi på 8. klassetrin  .
 I dette fag er undervisningen udelt på 8. klassetrin, og  

 standpunktskaraktererne herunder årskaraktererne gives efter tilsvarende  

 retningslinier som for faget dansk.
d.
I de af folkeskolelovens § 12, stk. 5 og 6 omfattede fag (latin,  

 fransk, håndarbejde, sløjd, hjemkundskab og maskinskrivning).
 Også disse fag gives standpunktskaraktererne, herunder årskaraktererne på  

 grunddag af en sammenligning mellem eleverne under hensyn til undervisningens  

 indhold i overensstemmelse med den vedtagne undervisningsplan (læseplanen for  

 faget).
e.
I fag, hvor kursusdeling er undladt i 8.-9. klasse, jfr.  

 folkeskolelovens § 8, stk. 3.
 Standpunktskaraktererne, herunder årskaraktererne gives på grundlag af en  

 sammenligning mellem eleverne under hensyn til undervisningens indhold i  

 overensstemmelse med den vedtagne undervisningsplan (inden for rammerne af  

 læseplanerne for grundkursus og udvidet kursus).
 5. Det skal af meddelelserne til eleverne og  

 forældrene fremgå, om den enkelte karakter er givet på grundlag af  

 undervisning på grundkursus eller på udvidet kursus eller på grundlag af  

 udelt undervisning.
 6. Karakterer ved prøverne gives efter følgende  

 retningslinier:
 Karaktererne gives for alle elever på grundlag af de krav, der er  

 indeholdt i bekendtgørelse nr. 224 af 31. marts 1976 om kravene ved  

 folkeskolens afsluttende prøver.
Disse krav er fastsat på grundlag af de vejledende læseplaner.
For de  

 kursusdelte fag bygger kravene ved folkeskolens afgangsprøve på læseplanerne  

 for grundkursus og ved folkeskolens udvidede afgangsprøve På læseplanerne for  

 udvidet kursus.
Som følge af den struktur, som folkeskoleloven fastsætter for undervisning  

 og prøver, kan man ikke i alle tilfælde forvente generel overensstemmelse  

 mellem standpunktskarakterer og prøvekarakterer.
Som bidrag til belysning af  

 problemstillinger i denne forbindelse henvises til vedlagte bilag, som  

 indeholder et uddrag af undervisningsministerens skriftlige redegørelse af 1.  

 december 1976 i folketinget om karaktergivning i folkeskolen.
 Nærmere bestemmelser om, hvad afgangsbeviset skal indeholde, vil blive  

 fastsat i en kommende bekendtgørelse, jfr. folkeskolelovens § 12, stk. 9.
 Undervisningsministeriet, den 20.  

 december 1976.
Ritt Bjerregaard. / J.
Munck-Hansen.
 Bilag.
 Uddrag af undervisningsministerens skriftlige redegørelse i  

  folketinget den 1. december 1976.
 Problemstillingen er kort sagt: Hvordan gives karakterer under den nye  

 folkeskolelov i 8.-10. klasse efter 13-skalaen.
Problemstillingen må ses i sammenhæng med den struktur  , der er  

 blevet vedtaget med den nye folkeskolelov.
Karaktergivningsproblemerne er  

 knyttet til strukturen for folkeskolens 8.-10. klasser samt bestemmelserne om  

 afsluttende prøver i folkeskolen: folkeskolens afgangsprøve og folkeskolens  

 udvidede afgangsprøve.
Bestemmelserne i folkeskoleloven om den generelle  

 struktur vedrørende undervisningens og de afsluttende prøvers organisation er  

 et kompromis mellem forskellige skolepolitiske udgangspunkter.
Den nye struktur går som bekendt ud på, at eleverne skal op til samme  

 prøve efter at have modtaget undervisning på henholdsvis grundkursus, udvidet  

 kursus eller i udelte klasser.
Denne generelle struktur medfører, at nogle  

 skævheder i forbindelse med karaktergivningen må accepteres.
Der er peget på  

 en række af disse skævheder i redegørelsen fra Uddannelsesrådet for  

 grundskolen m.v., publiceret under titlen: »Karaktergivning i  

 folkeskolen - Problemstillinger og vurderinger«.
Man henviser blandt  

 andet til de problemer, der kan opstå, såfremt eleverne på udvidet kursus på  

 8. og 9. klassetrin skal vurderes på grundlag af prøvekravene eller på  

 grundlag af undervisningens mål, idet der på udvidet kursus nødvendigvis må  

 blive uoverensstemmelse mellem undervisningens mål og kravene ved  

 fællesprøven.
Der henvises også til, at eventuelt manglende overensstemmelse  

 mellem de mål, der opstilles for undervisningen på grundkursus på 8. og 9.  

 klassetrin, og de krav, der stilles ved folkeskolens afgangsprøve, vil  

 medføre, at der ved prøven bliver stillet krav til eleverne fra grundkursus,  

 som de ikke vil kunne opfylde på grundlag af den undervisning, de har  

 modtaget.
En sådan manglende overensstemmelse mellem undervisningens mål og kravene  

 ved folkeskolens afgangsprøve vil ikke være rimelig.
Eleverne på grundkursus  

 i 8. og 9. klasse må ikke blive ringere stillet med hensyn til  

 karaktergivningen end de elever, der i dag går i 8. og 9. klasse.
Det vil med  

 andre ord sige, at der må være fuld overensstemmelse mellem den undervisning,  

 der gives på grundkursus, og de prøvekrav, der opstilles ved folkeskolens  

 afgangsprøve.
 Denne opfattelse er også lagt til grund ved fastsættelsen af  

 bestemmelserne i bekendtgørelse af 31. marts 1976 om kravene ved folkeskolens  

 afsluttende prøver, hvor disse krav i samtlige kursusdelte fag er baseret på  

 de af ministeriet udsendte vejledende læseplaner for grundkursus.
Ved diskussionen om karaktergivningen  har problemer vedrørende  

 anvendelse af karakterskalaen i relation til mål eller normer for  

 undervisningen været fremhævet.
Dette er ingen ny diskussion.
Tidligere talte  

 man om absolut eller relativ karaktergivning.
Det er imidlertid vigtigt at  

 konstatere, at 13-skalaen i beskrivelserne af trinene ikke behøver at bruges  

 som en ren normrelateret eller ren målrelateret karakterskala.
Tværtimod kan  

 beskrivelserne, for så vidt angår de enkelte karaktertrin, opfattes som  

 vedrørende både mål for undervisningen og indbyrdes sammenligning af  

 eleverne.
Jeg skal imidlertid ikke underkende de vanskeligheder og problemer, der  

 kan opstå ved den fortsatte anvendelse af 13-skalaen, når vi tager i  

 betragtning, at man hidtil i en stor del af skolen har været vant til at  

 anvende denne skala på baggrund af, at der skulle udregnes gennemsnit ved  

 realeksamen, samt et der til karakterskalaen også var knyttet et  

 beståkriterium.
Nu skal skalaen alene anvendes på baggrund af de  

 beskrivelser, der er for de enkelte skalatrin, og med den nye skolestruktur  

 vil man ikke mere have et niveau for bedømmelse af eleverne, som er baseret  

 på en fordeling i enten realafdeling eller 8.-10. klasse.
Forældre, elever og  

 lærere må i forbindelse med vurderingen af de enkelte skalatrin ikke blot se  

 på tallet, men også på beskrivelsen for, hvad det enkelte tal står for.
Som  

 det fremgår af beskrivelserne, er i 13-skalaen indbygget en hovedinddeling i  

 tre hovedgrupper, hvor man til den midterste af hovedgrupperne må henføre  

 præstationer eller standpunkter, der viser, at eleven er så godt hjemme i sit  

 stof, at det kan siges stort set at være tilegnet.
For at blive placeret i  

 den øverste gruppe må eleven derudover vise overblik over stoffet og i større  

 eller mindre grad kunne tage selvstændig stilling til forelagte problemer  

 inden for det pågældende stof.
Til den nederste del af hovedgrupperne  

 henføres elever, der viser usikkerhed i den forstand, at de ikke har tilegnet  

 sig det krævede stof og viser mangel på kundskaber eller færdigheder inden  

 for stoffet.
Det må altså understreges, at man i forbindelse med  

 karaktergivningen giver en vurdering, der ikke alene knytter sig til værdien  

 af tallene, men i lige så høj grad til den beskrivelse, der er angivet for  

 hvert enkelt tal og tallenes placering i ovennævnte grupper.
 Problemerne vedrørende karaktergivningen er altså knyttet til spørgsmål om  

 vurdering af eleverne på grundkursus, udvidet kursus eller ved undervisningen  

 i udelte klasser samt relationer mellem årskarakterer og prøvekarakterer.
Som tidligere nævnt må der på grundkursus være overensstemmelse mellem  

 undervisningskrav og prøvekrav, og dette må også medføre, at der generelt set  

 må være god overensstemmelse mellem årskarakterer og prøvekarakterer.
På  

 udvidet kursus må års- og standpunktskarakterer gives under hensyn til  

 opfyldelse af målene i læseplaner for udvidet kursus.
Som en konsekvens  

 heraf, må det antages, at ved folkeskolens afgangsprøve vil elever, der har  

 valgt udvidet kursus, generelt have mulighed for at få bedre prøvekarakterer  

 end årskarakterer, da prøverne i henhold til det foregående bliver  

 tilrettelagt og bedømt efter målene for folkeskolens grundkursus.
Der kan i  

 denne forbindelse igen henvises til redegørelsen om karaktergivning i  

 folkeskolen fra uddannelsesrådet, hvori det blandt andet anføres, at man vil  

 kunne forklare elever og forældre, at når elever på udvidet kursus går til  

 prøve efter 9. klassetrin, så går de til en prøve, som er forholdsvis let for  

 dem, og at dette resulterer i, at de generelt vil få prøvekarakterer, der er  

 højere end deres årskarakterer.
Dette vil af nogen blive betragtet som en  

 uheldig konsekvens, og det er derfor vigtigt at understrege, at dette ikke er  

 en konsekvens af karakterskalaen, men af folkeskolens struktur.
 De her nævnte betragtninger udelukker selvfølgelig ikke, at en elev fra  

 grundkursus kan få højeste karakter ved folkeskolens afgangsprøve, eller at  

 en elev på udvidet kursus kan få laveste karakter ved samme prøve.
 Med hensyn til karaktergivningen i dansk, hvor undervisningen er udelt  

 gennem hele skoleforløbet, må karaktererne gives på grundlag af en indbyrdes  

 sammenligning mellem eleverne i relation til undervisningen efter  

 undervisningsplanen og kravene ved folkeskolens afgangsprøve.
Ved undladelse af deling i de kursusdelte fag på 8. og 9. klassetrin vil  

 man kunne give karakterer efter samme retningslinier som dem, man anvender i  

 faget dansk på disse klassetrin.
Det vil i realiteten sige på samme måde, som  

 man hidtil har givet og oplevet karakterer.
Med hensyn til karaktergivningen på 10. klassetrin kan eleverne på såvel  

 grundkursus som udvidet kursus bedømmes efter en indbyrdes sammenligning i  

 relation til læseplanerne og prøvekravene i kursusdelte fag.
I faget dansk er  

 undervisningen udelt, men eleverne kan vælge mellem at gå til folkeskolens  

 afgangsprøve eller folkeskolens udvidede afgangsprøve.
Her bør  

 standpunktskaraktererne gives på grundlag af bl.a. indbyrdes sammenligning  

 mellem eleverne.
Der vil da, alt efter hvilken prøve den enkelte elev vælger  

 at gå op til, kunne blive en større eller mindre forskel mellem  

 standpunktskarakterer og prøvekarakterer.
Generelt vil der ikke kunne  

 forventes overensstemmelse imellem standpunktskarakterer og prøvekarakterer.
De her nævnte forhold vedrørende karaktergivning på grundkursus, udvidlet  

 kursus og ved ikke-kursusdelt undervisning vil selvfølgelig få konsekvenser  

 for den måde, hvorpå karaktererne skal meddeles eleverne og forældrene, og  

 for udformningen af folkeskolens afgangsbevis.
Man må såvel i meddelelserne  

 som i afgangsbeviset angive karaktererne med oplysning om, hvorvidt eleven  

 har modtaget undervisning på grundkursus, tidvidet kursus eller som udelt  

 undervisning.
Kun herigennem vil man have mulighed for at vurdere, hvad de  

 enkelte karakterer står for.
