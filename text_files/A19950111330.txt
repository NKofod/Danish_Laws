 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved § 24 i lov nr. 449 af 14. juni 1995, foretages  

 følgende ændring:
 1. § 37, stk. 3, affattes således:
»Stk. 3.  Til unge under 25 år ydes et beløb på  

 2.138 kr. til hjemmeboende og 4.370 kr. til udeboende.
Til unge under 25 år,  

 der i en sammenhængende periode på 18 måneder har haft månedlige  

 arbejdsindtægter, der overstiger 60 pct. af højeste dagpenge, jf. stk. 2,  

 ydes hjælp dog efter reglerne for personer over 25 år.
Unge, der i hjemmet  

 forsørger egne børn, og unge gravide, der har passeret 12. svangerskabsuge,  

 får hjælp efter reglerne for personer over 25 år.« § 2 Stk. 1.  Loven træder i kraft den 1. april 1996.
 Stk. 2.  Unge under 25 år, der på dette tidspunkt  

 modtager kontanthjælp efter reglerne for personer over 25 år, bevarer hjælpen  

 efter de hidtidige regler.
Givet på Christiansborg Slot, den 20.  

 december 1995 Under Vor Kongelige Hånd og Segl MARGRETHE R.
