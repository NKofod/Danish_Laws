En advokat rejste spørgsmål om afgiftspligten for advokatydelser til en  

 privatperson, der boede i et land uden for EF.
Det var oplyst, at klienten  

 ejede en række pantebreve i fast ejendom, beliggende her i landet, og at  

 advokatydelserne var præsteret i forbindelse med skete misligholdelser af  

 pantebrevene.
 Ministeriet for skatter og afgifter meddelte, at advokatydelserne kan  

 holdes uden for den afgiftspligtige omsætning i medfør af § 1, stk 1, punkt  

 c, i bekendtgørelsen om merværdiafgift af visse ydelser, der sælges til  

 udlandet eller indkøbes i udlandet.
Som svar på et generelt spørgsmål om reglerne om afgift af advokatydelser  

 for udenlandsk regning i tilknytning til fast ejendom beliggende her i  

 landet, meddelte ministeriet, at der efter § 2, punkt a, i den nævnte  

 bekendtgørelse og artikel 9, stk 2, punkt a, i EF's 6. momsdirektiv skal  

 svares afgift af projekteringsydelser mv, herunder ydelser vedrørende  

 forberedelse og samordning af byggeri mv, der udføres på ejendomme beliggende  

 her i landet.
Dette gælder således også advokatydelser i tilknytning til  

 sådanne projekteringsydelser.
Afsætning af andre advokatydelser til aftagere, der har fast  

 forretningssted eller bopæl uden for EF, eller til afgiftspligtige aftagere,  

 der har forretningssted eller bopæl i et andet EF-land, kan efter  

 bekendtgørelsens § 1, stk 1, punkt c, holdes uden for den afgiftspligtige  

 omsætning.
Derimod skal advokatydelser mv til ikke-afgiftspligtige aftagere,  

 der har forretningssted eller bopæl i et andet EF-land, medregnes til  

 advokatvirksomhedens afgiftspligtige omsætning.
