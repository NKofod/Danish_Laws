Nr LSF 229 Forslag til Lov om salg af færgerne »Peder Paars« og »Niels  

 Klim« Fremsat af trafikministeren (Knud Østergaard) den 3. maj 1990 Vedtaget ved tredjebehandling den 1. juni 1990 Lov nr. 430 af 13/06/1990 § 1. Trafikministeren bemyndiges til at sælge de på  

 færgeoverfarten Kalundborg-Århus indsatte færger »Peder Paars« og »Niels  

 Klim«.
 § 2. Loven træder i kraft dagen efter bekendtgørelsen i  

 Lovtidende.
Oprindeligt fremsat forslag § 1. Trafikministeren bemyndiges til at sælge de på færgeoverfarten Kalundborg-Århus indsatte færger »Peder Paars« og »Niels  

 Klim«.
 § 2. Loven træder i kraft dagen efter bekendtgørelsen i Lovtidende.
Bemærkninger til lovforslaget DSBs overfart mellem Århus og Kalundborg er siden 1985/86 besejlet med  

 færgerne Peder Paars og Niels Klim, der hver rummer et bildæk med stor højde,  

 et personbildæk og plads til 2000 passagerer.
 Færgernes gennemsnitlige kapacitetsudnyttelse er ca. 55% for lastbiler og  

 trailere m.v., ca. 45% for personbiler og ca. 15% for passagerer.
Færgerne indsejler indtægter, der overstiger driftsudgifterne med ca. 25  

 mio. kr. årligt.
I driftsudgifterne er ikke medregnet forrentning og  

 afskrivning.
Set i forhold til den investerede kapital i form af færger og  

 havneanlæg - ca 1 mia. kr. - er driftsoverskuddet meget beskedent.
Vurderet  

 på forretningsmæssig basis er overfarten underskudsgivende.
Som led i bestræbelserne for at opnå budgetforbedringer i DSB blev det i  

 1989 besluttet at undersøge mulighederne for at afhænde Peder Paars og Niels  

 Klim.
På finanslov 1990 er der under konto 70.11, budgetregulering, optaget  

 450 mio. kr. som forventet resultat af blandt andet disse undersøgelser.
 Som udtrykkelig forudsætning for undersøgelserne er desuden indgået, at  

 DSB gennem indsættelse af erstatningstonnage for Peder Paars og Niels Klim,  

 og eventuelt i et samarbejde med de øvrige Kattegatrederier, opretholder en  

 fortsat besejling af Århus-Kalundborg overfarten i hvert fald frem til 1996,  

 hvor den faste vejforbindelse over Storebælt ibrugtages.
 Som resultat af de nævnte undersøgelser blev Peder Paars og Niels Klim den  

 5. februar 1990 udbudt til salg.
 Med en køber blev der den 5. april 1990 indgået en salgsaftale, betinget  

 af de bevilgende myndigheders godkendelse, med en samlet pris for begge  

 færger på 740 mio. kr., som forfalder i 1991 og ikke som forudsat i 1990.
 Det er vurderingen, at der ikke i resten af markedet, såvel nu som inden  

 for en overskuelig fremtid, vil kunne opnås en højere salgspris for færgerne.
Med køber er det aftalt, at færgerne først skal leveres med udgangen af  

 maj måned 1991. Det giver tilstrækkelig tid til at få foretaget ombygninger  

 af indchartret erstatningstonnage og til at gennemføre de nødvendige  

 tilpasninger af havne- og landanlæg i Århus og Kalundborg.
Herved kan et  

 færgeskift ske op til køreplansskiftet den 2. juni 1991 uden afbrydelse af  

 sejladsen og uden synderlige ulemper for publikum i overgangsperioden.
Et således tilrettelagt færgeskift til køreplansskiftet 1991, kun godt to  

 år før åbningen af den faste jernbaneforbindelse over Storebælt, vil desuden  

 ske samtidig med, at DSB gennemfører mærkbare forbedringer i IC3-trafikken  

 mellem landsdelene.
Således nedsættes rejsetiden for togforbindelsen mellem  

 København og Århus via Storebælt den 2. juni 1991 med ca. 40 minutter og til  

 køreplansskiftet i maj 1992 med yderligere ca. 10 minutter.
Når den faste  

 jernbaneforbindelse over Storebælt ibrugtages i 1993, vil rejsetiden  

 København-Århus blive 21/2 time mindre, end den er i dag.
Et færgeskift på  

 Århus-Kalundborg overfarten op til køreplansskiftet den 2. juni 1991 vil  

 således udgøre første fase i den nødvendige og forudsatte  

 kapacitetstilpasning på Kattegat i takt med udbygningen af landsdelstrafikken  

 over de faste forbindelser på Storebælt.
 Som erstatningstonnage til overfarten har DSB mulighed for at chartre to  

 såkaldte RoRo-færger af Heimdal-typen, som DSB i dag anvender på Storebælt og  

 Rødby-Puttgarden overfarterne.
 Ligesom disse færger skal også de to nye til Århus-Kalundborg overfarten  

 inden udchartringen til DSB ombygges med faciliteter til at kunne medtage ca.  

 600 passagerer og med kraftigere motorer, der kan sikre opretholdelse af den  

 nuværende sejltid.
 De to RoRo-færger, hvis søsterskibe på Storebælt og Rødby-Puttgarden  

 overfarten fungerer tilfredsstillende, vil således ombygget kunne sikre en  

 fortsat servicemæssig god betjening på Århus-Kalundborg overfarten i den  

 daglige trafik, ligesom de på passagersiden kapacitetsmæssigt vil være i  

 bedre overensstemmelse med det faldende overførselsbehov på Århus-Kalundborg  

 overfarten som følge af de hurtigere togforbindelser over Storebælt.
 Der føres fortsat forhandlinger med de øvrige Kattegatrederier om  

 samarbejde/samsejling på det nordlige Kattegat.
 Det er DSBs vurdering, at der også hos de øvrige Kattegatrederier  

 eksisterer en økonomisk begrundet interesse for etablering af et sådant  

 samarbejde, ikke mindst i lyset af konkurrencen fra den kommende faste  

 Storebæltsforbindelse.
 I forhold til uændret sejlads med Peder Paars og Niels Klim frem til  

 åbningen af den faste vejforbindelse over Storebælt i 1996 opnås der en  

 samlet økonomisk mergevinst på over 300 mio. kr. ved et salg af færgerne og  

 indsættelse af erstatningstonnage fra sommeren 1991 frem til samme tidspunkt.
 I mergevinsten er indregnet, at rutens driftsresultat ændres til et  

 underskud i størrelsesordenen 15-20 mio. kr. årligt som følge af, at  

 charterhyren for de to færger vil indgå som en udgift i driftsregnskabet.
Sammenlignet med udgiften til forrentning og afskrivning, der som nævnt  

 ikke indgår i det eksisterende driftsregnskab, udgør charterhyren et  

 betydeligt mindre beløb.
Opgjort på forretningsmæssig basis vil der således  

 reelt blive tale om en resultatforbedring på overfarten som følge af  

 færgeskiftet.
