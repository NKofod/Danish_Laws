 I henhold til § 1, stk. 3, i lov om erhvervsfaglige grunduddannelser, jf.  

 lovbekendtgørelse nr. 150 af 18. marts 1987, fastsættes:
De tekniske uddannelser § 1.  Skolen fritager efter ansøgning en person for en  

 del af basisuddannelsen, når vedkommende har nået tilsvarende eller højere  

 uddannelsesmål før optagelsen.
 Stk. 2.  Skolen fritager efter ansøgning en person for  

 de første 20 uger af basisuddannelsen, når vedkommende er fyldt 18 år inden  

 skoleårets start (1. august) eller har gennemført en anden  

 efg-basisuddannelse.
§ 2.  Personer, der er fyldt 19 år, fritages efter  

 ansøgning for basisuddannelse, når de har haft mindst 1 års fuldtidsarbejde  

 af væsentlig betydning for den ønskede 2. delsuddannelse.
Afgørelse herom  

 træffes af vedkommende 2. dels-skole.
Direktoratet for Erhvervsuddannelserne  

 fastsætter efter indstilling fra vedkommende faglige udvalg nærmere regler om  

 kravene til 1 års relevant fuldtidsarbejde.
 Stk. 2.  Såfremt ansøgning om fritagelse for  

 basisuddannelse indgives til et arbejdsformidlingskontor, herunder i  

 forbindelse med indsendelse af uddannelsesaftale til registrering, forelægger  

 kontoret spørgsmålet for vedkommende 2. dels-skole til afgørelse efter  

 reglerne i stk. 1.
 Stk. 3.  Finder skolen ikke, at den i stk. 1 nævnte  

 arbejdsbetingelse er opfyldt, træffes der afgørelse efter § 1, stk. 1, om,  

 hvorvidt eleven skal fritages for en del af basisuddannelsen.
 Stk. 4.  Når ganske særlige omstændigheder taler derfor,  

 kan vedkommende 2. dels-skole under hensyn til en ansøgers alder og hidtidige  

 beskæftigelse og uddannelse fritage for hele basisuddannelsen, selv om  

 aldersbetingelsen og arbejdsbetingelsen i stk. 1 ikke fuldt ud er opfyldt.
§ 3.  Skolen kan efter indstilling fra det faglige  

 udvalg fritage en elev for eet eller flere skoleophold eller fag på 2. del af  

 en efg-uddannelse, når vedkommende kan dokumentere at have nået  

 skoleopholdets eller fagets mål på anden måde.
Ved fritagelse for hele  

 skoleophold nedsættes den samlede uddannelsestid tilsvarende.
Handels- og kontoruddannelserne § 4.  Skolen fritager efter ansøgning en person for  

 eet eller flere undervisningsfag i basisuddannelsen, når vedkommende har nået  

 tilsvarende eller højere uddannelsesmål før optagelsen.
 § 5.  En person med handelsmedhjælpereksamen,  

 handelseksamen (alle linjer), højere handelseksamens 2-årige linje, højere  

 handelseksamens 1-årige linje eller anden af Undervisnings- og  

 Forskningsministeriet efter indstilling fra vedkommende faglige udvalg  

 godkendt adgangsgivende uddannelse eller beskæftigelse kan indgå  

 uddannelsesaftale for en 2. delsuddannelse uden at have gennemført  

 efg-basisuddannelse.
 Stk. 2.  En person med studenter- eller hf-eksamen kan  

 indgå uddannelsesaftale for en 2. delsuddannelse, når vedkommende forinden  

 har bestået handelsskolernes statskontrollerede enkeltfagsprøver eller dermed  

 ligestillede prøver i følgende undervisningsfag:
 Stk. 3.  Finder skolen ikke, at de i stk. 1 og 2 nævnte  

 betingelser er opfyldt, træffes der afgørelse efter § 4, om, hvorvidt eleven  

 skal fritages for en del af basisuddannelsen.
 Stk. 4.  Når ganske særlige omstændigheder taler derfor,  

 kan vedkommende 2. dels-skole under hensyn til en persons hidtidige  

 beskæftigelse og uddannelse fritage for hele basisuddannelsen, selv om  

 betingelserne i stk. 1 og 2 ikke fuldt ud er opfyldt.
§ 6.  Skolen kan efter indstilling fra det faglige  

 udvalg fritage en elev for et eller flere skoleophold på 2. del af en  

 efg-uddannelse, når vedkommende kan dokumentere at have nået skoleopholdets  

 mål på anden måde.
Direktoratet for Erhvervsuddannelserne fastsætter efter  

 indstilling fra vedkommende faglige udvalg nærmere regler for en nedsættelse  

 af elevens samlede uddannelsestid.
Andre bestemmelser § 7.  En fritagelse for en del af en basisuddannelse  

 gælder kun til den søgte uddannelse og til den skole, som har givet  

 dispensationen.
Stk. 2.  Ansøgere med dispensation for en del af en  

 basisuddannelse kan kun optages, hvis der er ledig plads.
De optages i den  

 rækkefølge, de søger om dispensation på den pågældende skole.
 Stk. 3.  Personer, der er optaget med afkortet  

 basisuddannelse i henhold til § 1, stk. 2, har krav på at påbegynde  

 undervisningen efter basisuddannelsens første 20 uger og skal med hensyn til  

 linjevalg på de hovederhvervsområder, der har linjedeling på  

 basisuddannelsens 2. del, stilles lige med de elever, der har påbegyndt  

 undervisningen ved basisuddannelsens begyndelse.
 § 8.  Et fagligt udvalg kan overlade sine opgaver  

 efter denne bekendtgørelse til vedkommende fagkomiteer på de tekniske skoler.
 § 9.  Erhvervserfaring eller uddannelse, der er opnået  

 uden for Danmark, kan give grundlag for fritagelse efter denne bekendtgørelse  

 efter nærmere regler fastsat af Undervisnings- og Forskningsministeriet.
 § 10.  Undervisnings- og Forskningsministeriet kan  

 efter indstilling fra vedkommende erhvervsuddannelsesudvalg fastsætte regler  

 om særligt tilrettelagte uddannelsesforløb for ansøgere, der gennem anden  

 uddannelse eller beskæftigelse helt eller delvis har opnået basisuddannelsens  

 uddannelsesmål.
Klager § 11.  Klager over en skoles afgørelser efter denne  

 bekendtgørelse indsendes til Undervisnings- og Forskningsministeriet,  

 Direktoratet for Erhvervuddannelserne.
 Stk. 2.  Fristen for klage er 4 uger fra den dag,  

 afgørelsen er meddelt den pågældende.
Ikrafttræden § 12.  Bekendtgørelsen træder i kraft den 15. juli  

 1989, jf. dog stk. 2. De hidtidige regler finder anvendelse, hvis ansøgningen  

 om dispensation er modtaget inden den 15. juli 1989. Bestemmelsen i § 1, stk.  

 2, har dog virkning allerede i forbindelse med optagelsen til skoleåret  

 1989/90.
 Stk. 2.  § 2, stk. 1-3, træder i kraft den 1. oktober  

 1989. De hidtidige regler finder anvendelse, hvis ansøgningen om dispensation  

 er modtaget inden den 1. oktober 1989.
 Stk. 3.  I bekendtgørelse nr. 88 af 24. februar 1987 om  

 optagelse og om uddannelsesaftaler m.v. for elever i de erhvervsfaglige  

 grunduddannelser ophæves følgende bestemmelser:
