 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om statsgaranti og rentetilskud m.m. ved udlån til yngre  

 jordbrugere, jf. lovbekendtgørelse nr. 745 af 13. september 1993, som ændret  

 ved § 8 i lov nr. 284 af 27. april 1994, foretages følgende ændringer:
 1. I § 8 indsættes efter stk. 4 som nyt stykke:
» Stk. 5.  Landbrugsministeren kan bestemme, at  

 lånet ikke eller kun delvis forfalder til indfrielse, hvis betingelserne i §  

 2, stk. 2, nr. 2 og 3, § 2, stk. 4, eller § 12, stk. 3, ikke længere er  

 opfyldt som følge af, at låntager lader bedriften indgå i et  

 driftsfællesskab, der er organiseret som et personligt ansvarligt  

 interessentskab.« Stk. 5  og 6 bliver herefter stk. 6 og 7.
 2. I § 8 indsættes som stk. 8:
»Stk. 8.  Landbrugsministeren kan fastsætte nærmere  

 regler for opretholdelse af lånet ved indtræden i det i stk. 5 nævnte  

 driftsfællesskab.« § 2 Stk. 1.  Landbrugsministeren fastsætter tidspunktet for  

 lovens ikrafttræden.
 Stk. 2.  Bestemmelserne i § 8, stk. 5 og 8, som affattet  

 ved denne lovs § 1, finder tilsvarende anvendelse på lån ydet efter lov om  

 udlån til yngre jordbrugere, jf. lovbekendtgørelse nr. 96 af 26. februar  

 1981, samt for lån ydet før denne lovs ikrafttræden efter lov nr. 150 af 17.  

 april 1985 om statsgaranti og rentetilskud m.m. ved udlån til yngre  

 jordbrugere.
 Stk. 3.  Landbrugsministeren kan fastsætte bestemmelser  

 om, at lån, der ydes i henhold til bestemmelserne i lov nr. 150 af 17. april  

 1985 om statsgaranti og rentetilskud m.m. ved udlån til yngre jordbrugere,  

 jf. § 3, stk. 2, i lov nr. 416 af 13. juni 1990 om ændring af lov om  

 statsgaranti og rentetilskud m.m. ved udlån til yngre jordbrugere, uanset  

 bestemmelsen i lovens § 5 forrentes og afdrages med en fast kvartårlig  

 ydelse, samt at betalinger sker i forhold hertil.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
