Godkendelse af motorcykel med sidevogn Montering af sidevogn på motorcykel kan godkendes ved syn hos Statens  

 Bilinspektion, forudsat den er udført i overensstemmelse med  

 motorcykelfabrikantens anvisning (herunder eventuelle særlige betingelser for  

 sidevognen, f.eks. om vægtgrænse eller fastgørelsesmetode).
 Såfremt motorcykelfabrikanten ikke kan eller vil anvise  

 sidevognsmontering, f.eks. fordi der er foretaget ombygninger i forbindelse  

 med monteringen af sidevognen, eller fordi motorcykelfabrikanten ikke længere  

 eksisterer, kan monteringen godkendes på grundlag af anden dokumentation for,  

 at styrke og køreegenskaber er tilfredsstillende.
Denne dokumentation kan udgøres af en rapport fra et anerkendt dansk eller  

 udenlandsk prøvningslaboratorium, f.eks.
Dansk Teknologisk Institut eller  

 TUV.
Rapporten skal omfatte de styrkemæssige forhold, herunder sikkerhed mod  

 udmattelsesbrud, samt køreegenskaber, herunder svingningsforhold og  

 stabilitet ved kørsel med og uden passagerer op til køretøjets tophastighed.  

 Af rapportens konklusion skal fremgå, at køretøjet er korrekt dimensioneret  

 og har sikre køreegenskaber.
 For fabriksfremstillede sidevogne skal der foreligge fabrikanterklæring om  

 tilladte totalvægt, og for andre sidevogne skal der foreligge en rapport fra  

 et anerkendt prøvningslaboratorium som nævnt ovenfor, omhandlende de  

 styrkemæssige forhold.
 Når der anvendes dokumentation i form af rapport fra et  

 prøvningslaboratorium, kan det ikke forventes, at synet kan afsluttes ved 1.  

 fremstilling af motorcyklen.
 Såfremt montering af sidevogn i øvrigt kræver konstruktive ændringer af  

 motorcyklen, f.eks. i form af forstærkninger, montering af hjælperammer  

 og/eller anden forgaffel skal motorcyklen forinden godkendelse ved syn kan  

 ske, godkendes ved en godkendelseserklæring fra Typegodkendelsessektionen,  

 Dynamovej 4, 2730 Herlev (tlf. 42 91 73 74).
