Fremsat den 14. december 2006 af Pia Olsen (SF),  

 Morten Homann (SF) og Ole Sohn (SF) Forslag til folketingsbeslutning om  

 fastsættelse af køre- og hviletidsregler for bybuschauffører m.fl.
 Folketinget pålægger regeringen at tage initiativ til at  

 fastsætte køre- og hviletidsregler for bybuschauffører og førere af andre  

 busser  

 og lastbiler, som i dag er undtaget fra køre- og hviletidsreglerne, i retning  

 af de køre- og hviletidsregler, som gælder for langturschauffører.
Bemærkninger til forslaget Forslagsstillerne finder det uacceptabelt, at køre- og  

 hviletidsbestemmelserne ikke gælder for rutekørsel med personer, såfremt  

 rutens  

 længde ikke overstiger  

 50 km,  

 og at de dermed ikke gælder for bybuschauffører.
 Formanden for Forbundet for Offentligt Ansatte i Århus, Kirsten  

 Normann Andersen, udtaler til DR Nyheder den 9. november 2006, at problemer  

 med  

 stress, sygemeldinger og hårdt arbejdspres er udbredt hos bybuschaufførerne  

 og  

 har nået et omfang, hvor det er vanskeligt at finde nye chauffører, og at  

 reglerne,  

 som de er i dag, hverken tilgodeser chaufførernes, passagernes eller de  

 øvrige  

 trafikanters sikkerhed.
Forslagsstillerne finder, at bybuschaufførerne som minimum bør  

 være underlagt samme regler som langturschafførerer.
Vi kan ikke være tjent  

 med, at bybuschaufførerne på den ene side bliver nedslidte og syge og på den  

 anden side udgør en risiko i trafikken.
 Beslutningsforslaget vedrører i første række bybuschaufførerer,  

 men det kan også være relevant at ændre reglerne for førerere af andre busser  

 og lastbiler, som i dag er undtaget fra køre-og hviletidsbestemmelserne.
Reglerne om køre- og hviletid for vejtransport i form af  

 godstransport med køretøjer, hvis største tilladte totalvægt overstiger 3,5  

 tons (lastbiler), og busser, der er indrettet til befordring af mere end 9  

 personer findes i forordning nr. 3820/85 af 20. december 1985 om  

 harmonisering  

 af visse bestemmelser på det sociale område inden for vejtransport og artikel  

 10, stk. 5, i forordning nr. 561/2006 af 15. marts 2006 (køre- og  

 hviletidsforordningen). Køre- og hviletidsbestemmelserne indeholder bl.a.  

 meget  

 specifikke regler om køretid, pauser og hviletid.
I  

 kontrolapparatforordningen  

 findes regler om installering og anvendelse af kontrolapparater, som har til  

 formål at dokumentere, hvorvidt køre- og hviletidsreglerne overholdes.
En række lastbiler og busser er undtaget fra køre- og  

 hviletidsforordningens anvendelsesområde, jf. forordningens artikel 4, og  

 dermed også fra kontrolapparatforordningen.
Dette gælder bl.a. køretøjer, der  

 benyttes til rutekørsel med personer, såfremt rutens længde ikke overstiger  

 50 km.
Buschauffører, der kører ruter  

 på højst  

 50 km, er  

 således ikke omfattet af reglerne i køre- og hviletidsforordningen, og der  

 skal  

 ikke i henhold til kontrolapparatforordningen installeres og anvendes et  

 kontrolapparat i bybusser.
 De relevante arbejdstidsregler for bybuschauffører findes dels  

 i lov om gennemførelse af dele af arbejdstidsdirektivet, jf.  

 lovbekendtgørelse  

 nr. 896 af 24. august 2004, hvor de i medfør af § 1, stk. 3, bl.a. er  

 undtaget  

 fra bestemmelsen om pauser, dels i arbejdsmiljøloven og Arbejdstilsynets  

 bekendtgørelse nr. 324 af 23. maj 2002 om hvileperiode og fridøgn m.v.,  

 hvoraf  

 fremgår, at de hviletidsbestemmelser, der er gældende for de allerfleste  

 andre  

 lønmodtagere i Danmark, også gælder for bybuschaufførerne.
 Regeringen har på trods af en række spørgsmål fra Folketinget  

 om problemstillingen ikke meldt klart ud, om regeringen er indstillet på at  

 ændre reglerne på dette område.
 Forslagsstillerne anerkender, at der er tale om et vanskeligt  

 reguleringsområde, og at det kan være nødvendigt at foretage et grundigt  

 forarbejde for at frembringe det nødvendige beslutningsgrundlag for at kunne  

 få  

 fastsat køre- og hviletidsreglerne for bybuschaufførerer og førere af andre  

 busser  

 og lastbiler, som i dag er undtaget fra køre- og hviletidsreglerne, i retning  

 af de køre- og hviletidsregler, som gælder for langturschauffører.  

  

 Med hensyn til EU-retten  

 henviser forslagsstillerne til, at EF-Domstolen har udtalt, at såfremt et  

 område  

 er undtaget fra forordningens (3820/85) anvendelsesområde, har  

 medlemsstaterne  

 fortsat kompetence til at vedtage bestemmelser om køretid  



.
 Afgørende hensyn til færdselssikkerheden og arbejdsmiljøet gør  

 en ændring nødvendig, og det bør kunne lade sig gøre, hvis den politiske  

 vilje  

 er til stede.
Skriftlig fremsættelse Pia Olsen Dyhr  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om fastsættelse af køre- og hviletidsregler for  

 bybuschauffører m.fl..
(Beslutningsforslag nr.
B 65).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
