Vejledning til Arbejdsmarkedsstyrelsens  

 bekendtgørelse nr. 19 af 10. januar 2000 om orlov til  

 børnepasning Indledning Denne vejledning er udarbejdet i et samarbejde mellem  

 Direktoratet for Arbejdsløshedsforsikringen (direktoratet) og  

 Arbejdsmarkedsstyrelsen (styrelsen) og erstatter direktoratets B-vejledning  

 af 14. marts 1996 om de forsikringsmæssige aspekter af orlov til  

 børnepasning samt styrelsens cirkulære nr. 68 af 10. april1996  

 om Arbejdsformidlingens administration af orlov til børnepasning.
 Børnepasningsorlovsordningen retter sig mod  

 såvel forsikrede som ikke-forsikrede lønmodtagere og  

 selvstændige erhvervsdrivende, dagpengeberettigede ledige og  

 kontanthjælpsmodtagere.
Hver af forældrene har mulighed for op til 52 ugers  

 orlov pr. barn.
Adgangen knytter sig således alene til barnet.
AF administrerer børnepasningsorlovsordningen og  

 har bevillingskompetencen.
Betingelserne for at få bevilget  

 børnepasningsorlov skal være opfyldt på orlovens  

 starttidspunkt.
Orlovspersonens status ved orlovens start vil være  

 afgørende for, om pågældende kan opnå orlov enten  

 som beskæftiget eller som ledig.
Kapitel 1 Betingelser for orlov Generelt Til § 1, stk. 1 (alderskravet) Orlov til børnepasning kan bevilges til pasning af  

 egne børn i alderen 0 til og med 8 år.
Alderskravet skal  

 være opfyldt i hele orlovsperioden undtagen i de tilfælde, hvor  

 arbejdsgiveren har udsat en varslet retsbaseret børnepasningsorlov,  

 jfr. § 10, stk. 1. AF skal påse, at barnet opfylder  

 alderskravet.
Til § 1, stk. 2 (retsbaseret orlov til  

 selvstændige) Børnepasningsorlov til selvstændige  

 erhvervsdrivende bevilges alene som retsbaseret orlov.
Til § 1, stk. 3 (varighed samt opdeling i enkeltperioder) Orlov til børnepasning kan bevilges til hver af  

 forældrene i mindst 13 sammenhængende uger (mindst 8 uger for  

 beskæftigede lønmodtagere) og i højst 52 uger for hvert  

 barn, jf. § 6. Orlovsperioden kan opdeles i flere perioder; dog skal  

 hver enkelt orlovsperiode udgøre mindst 13 sammenhængende uger  

 (8 uger for beskæftigede lønmodtagere). Forældrene kan  

 holde orlov til børnepasning for samme barn samtidig eller hver for  

 sig.
 Det er ikke muligt at få forlænget en bevilget  

 orlov. Ønsker orlovspersonen yderligere orlov, kan vedkommende  

 søge og få bevilget orlov på ny, hvis betingelserne herfor  

 i øvrigt er opfyldt.
Til § 2, stk. 3 (naturligt fravær) Et naturligt fravær kan fx være fravær i  

 forbindelse med barnets ferieophold hos familie og venner.
Det samme  

 gælder ved barnets fravær som følge af lejrskoleophold (fx  

 med skole eller daginstitution), samt fravær ved deltagelse i sports -  

 og fritidsaktiviteter m.v.
A-kassen tager stilling til, om fraværet kan anses  

 som et naturligt led i pasning af barnet.
Det er ligeledes a-kassen, der  

 vurderer, om flere fraværsperioder af op til 3 ugers varighed kan anses  

 som et naturligt led i pasning af barnet.
 I de tilfælde, hvor a-kassen ikke finder, at  

 fraværet kan anses som et naturligt led i pasning af barnet, eller hvor  

 fraværet er af mere end tre ugers varighed, skal a-kassen meddele dette  

 til AF med henblik på, at AF eventuelt tilbagekalder bevillingen.
Til § 3, stk. 1 og 2 (offentligt dagtilbud  

 halvdagsplads) Kommunen definerer begrebet halvdagsplads og tager  

 stilling til, om der er tale om et offentligt dagtilbud, jf. § 3,  

 stk. 4. Har bopælskommunen ikke oprettet halvdagspladser, kan  

 barnet ikke benytte offentligt dagtilbud.
Den ledige daginstitutionsplads skal kunne benyttes af et  

 andet barn i orlovsperioden.
Orlovspersonen kan således ikke holde en  

 plads åben ved fx at betale det, som pladsen koster, for senere at lade  

 barnet benytte pladsen ved orlovens ophør.
 Personer, der afholder orlov til børnepasning, og  

 som af bopælskommunen har fået tilbudt en daginstitutionsplads  

 inden orlovens ophør, må afbryde børnepasningsorloven,  

 hvis pladsen ønskes benyttet, se dog bemærkningerne til  

 § 3, stk. 3.
Til § 3, stk. 3 (offentligt dagtilbud i en  

 indkøringsperiode) Barnet kan i op til 2 uger umiddelbart før  

 afslutningen af orlovsperioden benytte offentligt dagtilbud med henblik  

 på at lære dette at kende.
Dette gælder også i de  

 tilfælde, hvor orloven afbrydes.
Bestemmelsen vedrører ikke  

 kommunens anvisningsret, og orlovspersonen kan således ikke overfor  

 kommunen med henvisning til denne bestemmelse stille krav om fra hvilket  

 tidspunkt, der gives et pasningstilbud.
Til § 4 (orlov i udlandet) Orlov til børnepasning kan også afholdes i  

 udlandet, men som ved orlov i Danmark under forudsætning af, at orloven  

 tilbringes sammen med barnet.
Til § 5, stk. 1 (beskæftigelseskravet og  

 attestation) Orlov til børnepasning kan også bevilges til  

 lønmodtagere, der arbejder i Danmark, men er bosiddende uden for  

 Danmark, hvis lønmodtageren opfylder betingelserne for orlov.
Ved børnepasningsorlov er det en betingelse, at  

 orlovspersonen ville være berettiget til dagpenge i tilfælde af  

 sygdom, fødsel eller adoption efter lov om dagpenge ved sygdom eller  

 fødsel.
Regler om sygdom og moderskab i EF-forordning 1408/71 om  

 anvendelse af de sociale sikringsordninger for arbejdstagere,  

 selvstændige erhvervsdrivende og deres familiemedlemmer, der flytter  

 inden for Fællesskabet (som siden EØS-aftalens  

 ikrafttræden er gældende indenfor hele EØS)  

 fastslår, at en grænsegænger er omfattet af  

 beskæftigelseslandets regler for så vidt angår  

 kontantydelser.
Det vil sige, at personer, der arbejder i Danmark med  

 bopæl i et andet EØS-land, vil være berettiget til  

 dagpenge efter lov om dagpenge ved sygdom eller fødsel.
Omvendt vil  

 personer med arbejde i et andet EØS-land og med bopæl i Danmark  

 ikke være berettiget til dagpenge efter lov om dagpenge ved sygdom  

 eller fødsel.
For så vidt angår grænsegængere  

 mellem Danmark og et ikke-EØS-land gælder der ingen generelle  

 aftaler/konventioner med hensyn til dagpengeberettigelse efter lov om  

 dagpenge ved sygdom eller fødsel.
Danmark kan dog have indgået  

 bilaterale aftaler, der kan have betydning for grænsegængeres ret  

 til dagpenge.
Det er imidlertid som udgangspunkt reglerne fastsat i lov om  

 dagpenge ved sygdom eller fødsel, der afgør, i hvilket omfang  

 grænsegængere mellem Danmark og et ikke-EØS-land er  

 dagpengeberettigede efter lov om dagpenge ved sygdom eller fødsel.
 Grænsegængeres retsstilling i forhold til lov  

 om orlov er i øvrigt ikke anderledes end  

 ikke-grænsegængeres.
AF skal påse, at bopælskommunen har attesteret  

 på ansøgningsblanketten, at lønmodtageren/ den  

 selvstændige erhvervsdrivende opfylder beskæftigelseskravet i  

 henhold til kapitel 2, § 4 og kapitel 6, § 10, i lov om dagpenge  

 ved sygdom eller fødsel.
I de tilfælde, hvor  

 lønmodtageren/den selvstændige erhvervsdrivende arbejder i  

 Danmark, men er bosat i udlandet, er det den kommune, hvor arbejdsstedet er  

 beliggende, der skal foretage attestation af beskæftigelseskravet.
Beskæftigede lønmodtagere Til § 6, stk. 1 (retsbaseret orlov) En lønmodtager kan overfor arbejdsgiveren  

 fremsætte krav om retsbaseret orlov til børnepasning i en  

 sammenhængende periode på mindst 8 uger og højst 13 uger,  

 hvis barnet er fyldt 1 år ved orlovens start.
Er barnet ikke fyldt 1  

 år ved orlovens start, kan lønmodtageren fremsætte krav om  

 retsbaseret børnepasningsorlov i mindst 8 uger og højst 26 uger  

 for det pågældende barn.
Arbejdsgiveren kan ikke modsætte  

 sig lønmodtagerens krav om retsbaseret orlov.
 Arbejdsgiveren kan ikke forhindre lønmodtageren i  

 at få sin retsbaserede orlov bevilget ved at nægte at udfylde og  

 underskrive sin del af ansøgningen.
 Hvis AF modtager en ansøgning om retsbaseret  

 børnepasningsorlov, som ikke er udfyldt og underskrevet af  

 arbejdsgiveren, skal AF rette henvendelse til arbejdsgiveren for at få  

 oplyst, om og i givet fald, hvornår lønmodtageren har varslet  

 den retsbaserede orlov over for arbejdsgiveren, og om lønmodtageren  

 har været ansat i virksomheden i 3 måneder på det  

 tidspunkt, hvor varslet blev fremsat.
 Hvis det herefter må konstateres, at  

 lønmodtageren er berettiget til den ansøgte  

 børnepasningsorlov, skal AF bevilge denne.
Orlovspersonens aftale med arbejdsgiveren om såvel  

 den retsbaserede som den aftalebaserede børnepasningsorlov, jf.  

 også § 6, stk. 2, skal i øvrigt indeholde  

 nærmere vilkår for tilbagevenden til arbejdspladsen efter  

 orloven.
Den skriftlige aftale kan indeholde vilkår om, at  

 lønmodtageren ikke vender tilbage til ansættelsesforholdet efter  

 endt orlov.
Ved orlovens ophør vil a-kassen i så fald skulle  

 vurdere, om pågældende skal have en karantæne for  

 selvforskyldt ledighed.
 AF skal som udgangspunkt ikke se aftalen, der er  

 indgået mellem lønmodtager og arbejdsgiver, men kan anmode om en  

 kopi af aftalen, hvis det vurderes, at der er behov herfor.
 Der kan kun søges om orlov som lønmodtager,  

 hvis der er et ansættelsesforhold at søge orlov fra.
 Lønmodtagere, der ikke er i et fast  

 ansættelsesforhold hos en arbejdsgiver, der kan aftales orlov med, som  

 fx freelancebeskæftigede, kan ikke få bevilget  

 børnepasningsorlov.
 Personer, der er i støttet arbejde, fx i  

 jobtræning, servicejob, fleksjob eller skånejob, vil kunne  

 søge orlov efter reglerne for lønmodtagere.
 Deltidsbeskæftigede lønmodtagere, som  

 samtidig står tilmeldt AF - med eller uden ret til supplerende dagpenge  

 - kan ikke søge orlov efter reglerne for ledige, men skal søge  

 efter reglerne for lønmodtagere.
En lønmodtager, der søger orlov fra  

 beskæftigelse, vil under orloven ikke kunne fortsætte i  

 uændret omfang i samme beskæftigelsesforhold.
Dette gælder  

 også i de tilfælde, hvor en lønmodtager kun har arbejde  

 få timer om ugen.
Hvis lønmodtageren er ansat i en  

 tidsbegrænset stilling eller sidder i opsagt stilling, er det en  

 forudsætning for at opnå børnepasningsorlov som  

 lønmodtager, at orlovsansøgeren påbegynder orloven inden  

 ansættelsens ophør.
Den resterende del af orlovsperioden vil  

 kunne afvikles efter ansættelsesforholdets ophør.
Til § 6, stk. 2 (aftalebaseret orlov) Ønsker lønmodtageren orlov til  

 børnepasning ud over den retsbaserede orlov, skal orlov (aftalebaseret  

 orlov) aftales med arbejdsgiveren.
Den aftalebaserede orlov skal  

 udgøre en sammenhængende periode på mindst 8 uger.  

 Søges aftalebaseret børnepasningsorlov i forlængelse af  

 retsbaseret orlov, og indgives ansøgningerne på samme blanket,  

 betragtes orlovsperioderne som et forløb.
Det forudsættes, hvis  

 ikke andet er aftalt, at retsbaseret orlov anvendes forud for aftalebaseret  

 orlov.
Lønmodtageren kan også vælge at anvende sin fulde  

 orlovsadgang på 52 uger som aftalebaseret orlov.
Om  

 fællesbetingelser for henholdsvis den retsbaserede- og den  

 aftalebaserede orlov, se bemærkningerne ovenfor til § 6,  

 stk. 1.
Til § 6, stk. 4 (retsbaseret orlov én gang pr.  

 barn) En lønmodtager kan anvende retsbaseret orlov  

 én gang pr. barn, der er under 9 år.
Har en lønmodtager  

 således anvendt fx 8/13 ugers retsbaseret orlov, kan den  

 pågældende ikke få bevilget retsbaseret orlov på ny  

 til det samme barn.
Til § 8, stk. 1 (overførsel af fravalgte uger) Barnet er i alderen 1 til og med 8 år (adgang til 13  

 ugers retsbaseret orlov):
En lønmodtager kan få retsbaseret orlov i  

 minimum 8 uger og højst 13 uger til et barn i alderen 1 år til  

 og med 8 år.
Vælger lønmodtageren et mindre antal  

 orlovsuger end 13 uger, overføres op til 5 uger (hele uger) automatisk  

 til den aftalebaserede orlov.
Det er således ikke nødvendigt, at  

 lønmodtageren søger om at få ugerne overført.  

 Søges fx 8 ugers retsbaseret orlov, vil der blive overført 5  

 uger til den aftalebaserede orlov.
Søges der fx 9 ugers retsbaseret  

 orlov, vil der blive overført 4 ugers orlov.
 Barnet er under 1 år (adgang til 26 ugers  

 retsbaseret orlov):
En lønmodtager kan få retsbaseret orlov i  

 minimum 8 uger og højst 26 uger til et barn under et år.  

 Vælger lønmodtageren et mindre antal orlovsuger end 26,  

 overføres op til 5 uger (hele uger) automatisk til den aftalebaserede  

 orlov.
Det er således ikke nødvendigt, at lønmodtageren  

 søger om at få ugerne overført.
Søges fx 8 ugers  

 retsbaseret orlov, vil der blive overført 5 uger til den  

 aftalebaserede orlov og de resterende 13 uger vil falde bort.
Søges  

 der 13 ugers retsbaseret orlov, vil der blive overført 5 uger til den  

 aftalebaserede orlov, og de resterende 8 uger vil falde bort, jf.  

 bemærkningerne nedenfor til § 8, stk. 2.
Til § 8, stk. 2 ( bortfald af fravalgte uger) Barnet i alderen 1 år til og med 8 år (adgang  

 til 13 ugers retsbaseret orlov):
 Da den retsbaserede orlov skal være på mindst  

 8 uger og højst kan udgøre 13 uger, og der overføres op  

 til 5 uger af den retsbaserede orlov til den aftalebaserede orlov, sker der  

 ikke bortfald af eventuelt fravalgte retsbaserede orlovsuger.
 Barnet er under 1 år (adgang til 26 ugers  

 retsbaseret orlov):
Vælger lønmodtageren ikke at benytte den  

 fulde adgang til retsbaseret orlov, overføres op til 5 uger af de ikke  

 søgte orlovsuger til den aftalebaserede orlov.
De uger, der ligger ud  

 over de 5 uger, falder bort og kan ikke senere anvendes.
Vælges der fx 10 ugers retsbaseret orlov,  

 overføres 5 uger til den aftalebaserede orlov, mens 11 uger falder  

 bort uden senere at kunne anvendes.
Vælges der i stedet 8 ugers  

 retsbaseret orlov, overføres igen 5 uger til den aftalebaserede orlov,  

 mens nu 13 uger falder bort uden at kunne anvendes senere.
Til § 8, stk. 3 (bortfald af ikke anvendte uger) Ved en afbrydelse af den retsbaserede orlov for at vende  

 tilbage til arbejdspladsen efter aftale med arbejdsgiveren, bortfalder de  

 ikke anvendte retsbaserede orlovsuger, som ikke kan anvendes senere.
Dette  

 gælder også, selvom lønmodtageren ikke vender tilbage til  

 samme stilling.
Det afgørende er, at lønmodtageren vender  

 tilbage til samme arbejdsgiver.
Hvor orloven afbrydes af andre grunde, fx med  

 henblik på at overtage et andet arbejde eller på grund af sygdom,  

 henstår de ikke anvendte orlovsuger og kan senere anvendes som  

 aftalebaseret orlov.
Til § 10, stk. 1 (udsættelse af retsbaseret orlov og  

 formidling af erstatningsarbejdskraft) Arbejdsgiveren kan kun i de i bestemmelsen nævnte  

 tilfælde udsætte en børnepasningsorlov i op til 26 uger.  

 Arbejdsgiverens mulighed for at udsætte en børnepasningsorlov  

 gælder kun i forbindelse med den retsbaserede  

 børnepasningsorlov, men ikke hvis den retsbaserede orlov holdes i  

 forlængelse af en barselorlov, jf. nedenfor i bemærkningerne til  

 § 10, stk. 3.
 Arbejdsgiveren kan kun udsætte orloven én  

 gang.
Arbejdsgiveren skal angive den dato, som orloven er udsat  

 til.
Arbejdsgiveren kan ikke uden lønmodtagerens accept  

 pålægge denne at påbegynde orloven i  

 udsættelsesperioden.
Adgang til retsbaseret børnepasningsorlov  

 bortfalder ikke, hvis en udsættelse medfører, at betingelserne  

 for orlov ikke længere er opfyldt i den udsatte orlovsperiode.
Dette  

 kan fx være tilfældet, hvis barnet under den udsatte orlov ikke  

 længere opfylder aldersbetingelsen.
Arbejdsgiveren angiver på  

 ansøgningsblanketten, om erstatningsarbejdskraft ønskes til den  

 ledige stilling, og om erstatningsarbejdskraften ønskes formidlet af  

 AF.
Der er ikke pligt for arbejdsgiveren til at ansætte  

 erstatningsarbejdskraft.
 I forbindelse med en orlovsansøgning fra en  

 lønmodtager eller en selvstændig erhvervsdrivende, hvor det  

 på ansøgningsblanketten er angivet, at en afløser  

 ønskes, skal AF altid kontakte virksomheden og tilbyde formidling af  

 erstatningsarbejdskraft.
Til § 10, stk. 3 (orlov i forlængelse af  

 barselorlov) Arbejdsgiveren kan ikke udsætte en retsbaseret  

 børnepasningsorlov, som er varslet til afholdelse i forlængelse  

 af barselorlov/fædreorlov.
Det er ikke en betingelse, at  

 børnepasningsorloven ønskes afholdt i forlængelse af egen  

 barselorlov.
Faderen kan således varsle retsbaseret  

 børnepasningsorlov i forlængelse af moderens barselorlov, uden  

 at arbejdsgiveren kan udsætte orloven.
Det er dog en betingelse, at  

 børnepasningsorloven holdes til det barn, der er holdt barselorlov  

 til, og at børnepasningsorloven holdes i direkte forlængelse af  

 barselorloven.
Det anses også for at være en direkte  

 forlængelse af barselorloven, hvis lønmodtageren holder ferie  

 mellem barselorloven og børnepasningsorloven.
Til § 11, stk. 2 (erklæring om at orloven ikke vil  

 blive udsat) Hvis arbejdsgiveren på ansøgningsblanketten  

 har erklæret, at orloven ikke vil blive søgt udsat, er  

 arbejdsgiveren bundet af dette.
Til § 13, stk. 3 (kvalifikationskrav til  

 erstatningsarbejdskraften) Det er arbejdsgiveren, der vurderer, om den formidlede  

 arbejdskraft opfylder kvalifikationskravene.
Arbejdsgiveren er ikke  

 forpligtet til at ansætte en af de formidlede personer.
Hvis  

 arbejdsgiveren afviser at ansætte en af de formidlede personer, har  

 arbejdsgiveren ikke mulighed for at udsætte orloven efter § 10,  

 stk. 1.
Til § 14 (skriftlig aftale) Den skriftlige aftale kan også indeholde  

 vilkår om, at lønmodtageren ikke vender tilbage til  

 ansættelsesforholdet efter endt orlov.
Selvstændige erhvervsdrivende Til § 17 (retsbaseret orlov) Selvstændige erhvervsdrivende har til forskel fra de  

 øvrige målgrupper adgang til retsbaseret orlov for alle 52 uger.  

 AF kan således ikke afslå at bevilge op til 52 ugers orlov, hvis  

 betingelserne herfor i øvrigt er opfyldt.
Ledige og kontanthjælpsmodtagere Til § 19, stk. 1 (dagpengeberettigede ledige) Der stilles som udgangspunkt ikke krav om en bestemt  

 forudgående ledighedsperiode, idet det afgørende er, at  

 pågældende står registreret som ledig på AF eller  

 anden godkendt offentlig formidling, som bevirker fritagelse for  

 fremmøde på AF.
Den ledige skal endvidere modtage  

 arbejdsløshedsdagpenge eller ville have modtaget dagpenge, hvis  

 orloven ikke var påbegyndt.
En lønmodtager, der er blevet sagt op af  

 arbejdsgiveren, kan søge om børnepasningsorlov fra  

 første ledighedsdag.
Det er i den sammenhæng en betingelse, at  

 vedkommende melder sig ledig på AF samme dag, som orloven starter.  

 Ansøgningen om orlov kan indgives inden fratrædelsen.
 Dagpengeberettigede ledige har adgang til retsbaseret  

 orlov i 13 sammenhængende uger, hvis barnet er mellem 1 år og til  

 og med 8 år.
Hvis barnet ikke er fyldt 1 år ved orlovens start,  

 kan den ledige opnå op til 26 ugers retsbaseret orlov for det  

 pågældende barn.
Forældre til adoptivbørn (0 til og  

 med 8 år), som påbegynder orloven inden udløbet af det  

 første år efter barnets modtagelse i hjemmet, kan ligeledes  

 gøre retten gældende i op til 26 uger.
Den ledige kan opdele de  

 26 ugers retsbaseret orlov i to perioder af hver 13 ugers varighed forudsat,  

 at den sidste orlovsperiode påbegyndes, inden barnet fylder 1 år,  

 og for ledige adoptivforældre, inden et år efter barnets  

 modtagelse i hjemmet, jf. § 19, stk. 3.
 Ledige kan således i modsætning til  

 lønmodtagere anvende retten til retsbaseret orlov mere end én  

 gang.
Dagpengeberettigede ledige har ret til orlov til  

 børnepasning i 13/26 uger uanset indholdet af den lediges  

 handlingsplan.
Det kan således ikke betragtes som saglig grund for  

 afslag på ansøgning om orlov, at den ledige ifølge  

 handlingsplanen fx skal påbegynde et jobtrænings- eller et  

 uddannelsesforløb.
 Hvis der er aftalt jobtrænings- eller et  

 uddannelsesforløb i en individuel handlingsplan, kan den ledige inden  

 påbegyndelsen af tilbuddet (jobtræning eller uddannelse) gå  

 på børnepasningsorlov.
 Det bemærkes, at ledige står til  

 rådighed for formidlet arbejde i perioden frem til orlovens begyndelse.  

 Den ledige skal ikke stå til rådighed for formidlet arbejde i  

 orlovsperioden.
Er den ledige påbegyndt et tilbud i en  

 handlingsplan, kan den ledige ikke gå på retmæssig  

 børnepasningsorlov efter reglerne for ledige.
Under jobtræning  

 kan den aktiverede søge om orlov efter reglerne for  

 lønmodtagere, dvs. såvel den retmæssige som den  

 aftalebaserede børnepasningsorlov, såfremt betingelserne herfor  

 i øvrigt er opfyldt.
Er den ledige derimod påbegyndt en  

 uddannelse som tilbud, vil der under uddannelsen ikke kunne søges  

 børnepasningsorlov.
Til § 19, stk. 2 (kontanthjælpsmodtagere) Kontanthjælpsmodtagere har ligesom  

 dagpengeberettigede ledige adgang til retsbaseret orlov til  

 børnepasning.
Der henvises til bemærkningerne til § 19,  

 stk. 1.
 Socialministeriet har i bekendtgørelse om  

 orlovsydelse til kontanthjælpsmodtagere og om fradrag i orlovsydelse,  

 der udbetales af kommunerne, fastlagt nærmere regler for, hvilke  

 kontanthjælpsmodtagere, der kan få orlov til  

 børnepasning.
 Det bemærkes, at kommunen ikke kan beslutte, hvor  

 lang ansøgerens orlov skal være, idet det er AF, der bevilger  

 orloven.
 Kontanthjælpsmodtagere, som er medlemmer af en  

 a-kasse, skal søge om orlov efter bestemmelserne for  

 kontanthjælpsmodtagere.
Til § 19, stk. 3.(modtagelse af adoptivbarn) Børnepasningsorlov til adoptivbørn kan  

 søges fra tidspunktet for barnets modtagelse i hjemmet.
Til § 20 (aftalebaseret orlov) For ledige dagpengeberettigede medlemmer af en a-kasse og  

 kontanthjælpsmodtagere, der ønsker orlov ud over den  

 retsbaserede orlov på 13/26 uger, skal AF foretage en konkret vurdering  

 af, om der under hensyntagen til arbejdsmarkedets behov, kan bevilges  

 yderligere orlov.
 Vurderingen skal foretages på baggrund af  

 retningslinier fastsat af det regionale arbejdsmarkedsråd.
 Orlovspersonen kan søge om alle 52 ugers  

 børnepasningsorlov på en gang - dvs. både den retsbaserede  

 og den aftalebaserede - således, at AF ved bevillingen og dermed inden  

 påbegyndelsen af den retsbaserede orlov, skal tage stilling til, om den  

 aftalebaserede orlov kan bevilges.
 I de tilfælde, hvor en kontanthjælpsmodtager  

 søger den aftalebaserede del af børnepasningsorloven, og  

 pågældende ikke står tilmeldt AF, skal AF indhente  

 oplysninger om orlovsansøgeren hos pågældendes  

 bopælskommune til brug for den konkrete vurdering, som AF skal foretage  

 under hensyntagen til arbejdsmarkedets behov.
Kapitel 2 Orlovsydelsen Orlovsydelsens størrelse Medlemmer af en a-kasse Til § 21, stk. 1 og 2 (fuldtidsforsikrede  

 lønmodtagere) Orlovsydelsen til fuldtidsforsikrede lønmodtagere  

 udbetales i forhold til orlovspersonens beskæftigelse forud for  

 orloven.
Det er kun den beskæftigelse, som orlovspersonen går  

 på orlov fra, der kan danne grundlag for udbetaling af  

 orlovsydelsen.
Orlovsydelsen til fuldtidsforsikrede lønmodtagere  

 udgør et beløb, der svarer til 60 % af  

 arbejdsløshedsdagpengenes højeste beløb for  

 fuldtidsforsikrede, jf. arbejdsløshedsforsikringslovens § 47,  

 hvis lønmodtageren i de sidste 10 uger før orloven a)	har været ansat i gennemsnit mindst 24 timer ugentlig,  

 eller b)	har haft i gennemsnit mindst 24 løntimer ugentlig, eller c)	har modtaget supplerende dagpenge som fuldtidsforsikret i mindst  

 én uge.
 Ad a) Ansættelse til et fast timetal:
Har lønmodtageren været ansat til en fast  

 ugentlig arbejdstid (eventuelt gennemsnit over en periode), er det dette  

 timetal, der anvendes.
I tilfælde, hvor lønmodtageren  

 dokumenterer at have arbejdet i flere timer end svarende til  

 ansættelsen, lægges det faktiske timetal til grund, se  

 nærmere nedenfor.
Da det er afgørende, hvor mange timer  

 lønmodtageren er ansat til, er det uden betydning, om der i  

 10-ugers-perioden er fravær, fx på grund af barselorlov, sygdom  

 eller ferie.
Tilsvarende gælder, når der i 10-ugers-perioden  

 forekommer arbejdsfordeling eller orlov uden løn, medmindre  

 lønmodtageren har haft anden beskæftigelse eller har modtaget  

 ydelser fra a-kassen.
 Ad b) Faktiske antal løntimer:
Er en lønmodtager ikke ansat til en fast ugentlig  

 arbejdstid, eller har lønmodtageren ikke været ansat i hele  

 10-ugers-perioden før orloven, er det afgørende, hvor mange  

 løntimer pågældende har haft i 10-ugers-perioden.
Det  

 samlede antal timer, for hvilke der udbetales løn (løntimer),  

 divideres i disse tilfælde med 10, hvorved fremkommer det  

 gennemsnitlige timetal, der skal anvendes.
Det samme gælder i  

 tilfælde, hvor lønmodtageren dokumenterer at have arbejdet i  

 flere timer end svarende til ansættelsen.
 Da det kun er løntimer, der kan medregnes, vil  

 fravær i form af fx barselorlov, sygdom eller ferie kun kunne  

 medregnes, hvis der er ydet overenskomstmæssig løn.  

 Fraværsperioder kan ikke forlænge 10-ugers-perioden.
 Dokumentation for beskæftigelsen kan ske ved  

 fremlæggelse af lønsedler med angivelse af  

 løntimerne.
Til § 21, stk. 3 (deltidsforsikrede m.fl) Til fuldtidsforsikrede lønmodtagere, der i de  

 seneste 10 uger i gennemsnit har været ansat/har arbejdet mindre end 24  

 timer ugentlig, udgør orlovsydelsen et beløb, der svarer til 60  

 % af arbejdsløshedsdagpengenes højeste beløb for  

 deltidsforsikrede, jf. arbejdsløshedsforsikringslovens § 70.  

 Samme ydelse udbetales til deltidsforsikrede lønmodtagere, uanset  

 lønmodtagerens beskæftigelse forud for orloven.
Til § 23, stk. 1 og 2 (orlovsydelsens størrelse for  

 ledige) Til ledige udbetales orlovsydelsen i forhold til den  

 pågældendes forsikringskategori.
 Et ledigt medlem af en a-kasse er berettiget til en  

 orlovsydelse, der udgør et beløb, der svarer til 60 % af  

 arbejdsløshedsdagpengenes højeste beløb som enten  

 fuldtids- eller deltidsforsikret, jf. arbejdsløshedsforsikringslovens  

 § 47 eller § 70. Dette gælder uanset, om orlovspersonen  

 eventuelt har fået beregnet og fået udbetalt dagpenge med en  

 individuel dagpengesats.
Udbetaling af orlovsydelsen Til § 27, stk. 1 (udbetaling af orlovsydelse fra a-kassen) A-kassen udbetaler orlovsydelsen, når orlovspersonen  

 på blanket AR 281 månedligt på tro og love har  

 erklæret, at orloven er tilbragt sammen med barnet.
Orlovspersonen skal  

 bl.a. oplyse om dage/perioder med fravær fra barnet, og om der under  

 orloven deltages i fuldtidsuddannelse.
Erklæringen skal gives på  

 udbetalingsblanketten, hvorpå orlovspersonen ligeledes giver oplysning  

 om eventuelt arbejde eller indtægt, der medfører fradrag i  

 orlovsydelsen.
Afholdes orloven i udlandet uden for EØS-landene,  

 kan orlovsydelsen udbetales uden, at den månedlige erklæring  

 foreligger.
Efter orlovsperiodens ophør skal orlovspersonen over for  

 a-kassen på blanket AR 282 på tro og love oplyse, at  

 betingelserne for at modtage orlovsydelsen har været opfyldt i hele  

 orlovsperioden.
Orlovspersonen skal samtidig på tro og love give  

 oplysning om eventuelt arbejde og indtægter af betydning for  

 udbetalingen af orlovsydelsen.
Til § 27, stk. 3 (registreringsnummer) På den godkendte ansøgningsblanket for  

 forsikrede orlovsansøgere skal AF angive det 2-cifrede  

 AF-regionsnummer samt registreringsnummeret i statsregnskabet (Reg.nr.), som  

 a-kassen herefter vil anføre i dens regnskab ved de fremtidige  

 udbetalinger af orlovsydelser.
Til § 28, stk. 2 (løn under orlov samt supplerende  

 orlovsydelse) Hvis arbejdsgiveren fortsætter med at udbetale  

 sædvanlig løn til lønmodtageren under orloven, udbetales  

 orlovsydelsen til arbejdsgiveren, hvis den udbetalte løn overstiger  

 det beløb, som lønmodtageren   uden fradrag for  

 arbejde/indtægt   er berettiget til.
 I den sædvanlige løn indgår alle fast  

 påregnelige løndele, eksklusive overarbejdsbetaling.
Det beløb, som udbetales til arbejdsgiveren, er  

 bruttobeløbet, som lønmodtageren ellers ville have fået  

 udbetalt efter, at der er foretaget fradrag for eventuelt arbejde og/eller  

 anden indtægt.
Der sker ikke fradrag i orlovsydelsen for differencen  

 mellem orlovsydelsen og lønnen.
 I tilfælde, hvor arbejdsgiveren ikke udbetaler  

 løn til lønmodtageren under orloven, men fortsat indbetaler  

 pensionsbidrag, skal der ikke foretages fradrag i orlovsydelsen til  

 lønmodtageren, da pensionsbidraget ikke kommer til udbetaling til  

 lønmodtageren i orlovsperioden.
 Der skal heller ikke ske fradrag i orlovsydelsen i  

 tilfælde, hvor arbejdsgiveren har aftalt med lønmodtageren, at  

 denne skal have et supplement fra arbejdsgiveren til orlovsydelsen.
 Aftalen mellem arbejdsgiveren og lønmodtageren om  

 supplering af orlovsydelsen skal forevises a-kassen for at sikre, at der ikke  

 sker fradrag i orlovsydelsen for beløbet.
Til § 28, stk. 3 (pasning af handicappet barn) Beskæftigede lønmodtagere, der modtager  

 hjælp efter lov om social service § 29 til at passe et handicappet  

 barn, vil typisk kun være i beskæftigelse et mindre antal timer  

 om ugen.
Såfremt disse personer mister deres deltidsjob, vil de i de  

 fleste tilfælde ikke være berettigede til at modtage dagpenge  

 efter reglerne i arbejdsløshedsforsikringsloven, da de ikke står  

 til rådighed for arbejdsmarkedet i det krævede omfang.
For disse personer fraviges kravet om, at man som ledig  

 skal være berettiget til enten dagpenge eller kontanthjælp for at  

 kunne gå på børnepasningsorlov, såfremt  

 ansøgningen indgives, før beskæftigelsen ophører  

 (dvs i opsigelsesperioden), eller   hvis de pågældende intet  

 opsigelsesvarsel har   senest en uge efter afskedigelsen.
Ved en uge  

 forstås i denne forbindelse en kalenderuge således, at finder  

 afskedigelsen sted en onsdag, skal ansøgningen indgives senest tirsdag  

 i ugen efter.
Disse personer vil kunne få bevilget orlov efter de  

 bestemmelser, der gælder for lønmodtagere.
Dette  

 indebærer, at beskæftigelseskravet i kapitel 2, § 4, eller  

 kapitel 6, § 10, i lov om dagpenge ved sygdom eller fødsel skal  

 være opfyldt, se bemærkningerne til § 5, stk. 1. Der  

 skal ikke indgås aftale om orlov med arbejdsgiveren.
 Såfremt personer i denne særlige situation  

 vælger at gå på børnepasningsorlov, vil de kunne  

 modtage både de ydelser, de har fået bevilget efter lov om social  

 service, og ydelser efter lov om orlov.
 Hovedreglen om, at der ikke samtidig kan modtages  

 offentlig forsørgelse efter anden lovgivning og orlovsydelse, vil ikke  

 være gældende for denne persongruppe.
Personer, der går på orlov som  

 lønmodtagere   og som samtidig modtager godtgørelse for tabt  

 arbejdsfortjeneste for pasning af handicappet barn   er derimod omfattet af  

 § 28, stk. 5. Dette betyder, at der kun kan modtages orlovsydelse  

 samtidig med godtgørelse for tabt arbejdsfortjeneste, hvis denne  

 godtgørelse skal dække delvis forsørgelse i op til 10  

 timer om ugen.
Der henvises til bemærkningerne nedenfor til § 28,  

 stk. 5.
 Modtages godtgørelse for tabt arbejdsfortjeneste  

 til dækning af fuld forsørgelse, vil der derimod ikke kunne  

 udbetales orlovsydelse.
Til § 28, stk. 5 (offentlig forsørgelsesydelse efter  

 anden lovgivning) Når der modtages orlovsydelse, kan der ikke samtidig  

 modtages offentlig forsørgelsesydelse efter anden lovgivning.
Ved  

 offentlig forsørgelsesydelse forstås ydelser, der udbetales med  

 henblik på at dække modtagerens basale forsørgelsesbehov.  

 Der kan fx ikke modtages Statens Uddannelsesstøtte, social pension,  

 dagpenge efter lov om dagpenge ved sygdom eller fødsel,  

 kontanthjælp efter lov om social service eller mere specielle  

 forsørgelsesydelser som fx godtgørelse for tabt  

 arbejdsfortjeneste ved pasning af døende i hjemmet o.l.
 Derimod kan en orlovsperson i særlige tilfælde  

 søge om hjælp til dækning af udgifter til sygebehandling,  

 medicin eller lignende eller hjælp til nødvendige merudgifter  

 til pasning af handicappet barn i hjemmet, herunder dækning af tabt  

 arbejdsfortjeneste i begrænset omfang.
For så vidt angår dækning for tabt  

 arbejdsfortjeneste er det afgørende, om der er tale om dækning  

 for fuld eller delvis forsørgelse.
Således kan en orlovsperson,  

 der er beskæftiget 27 timer om ugen, og som samtidig modtager tabt  

 arbejdsfortjeneste for 10 timer, gå på orlov fra  

 beskæftigelsen og modtage godtgørelse for tabt  

 arbejdsfortjeneste ved siden af orlovsydelsen.
Der henvises endvidere til  

 bemærkningerne ovenfor til § 28, stk. 3, om personer, der  

 modtager godtgørelse for tabt arbejdsfortjeneste til pasning af et  

 handicappet barn, og som går på orlov i forbindelse med  

 ledighedens indtræden.
Til § 29, stk. 1 (fradrag i orlovsydelsen) Når en orlovsperson, der modtager orlovsydelse,  

 samtidig har arbejde og/eller andre indtægter, skal der ske fradrag i  

 orlovsydelsen efter reglerne i direktoratets bekendtgørelse om fradrag  

 i dagpenge, orlovsydelse, praktikydelse, uddannelsesgodtgørelse og  

 etableringsydelse.
 Fradrag i orlovsydelsen for arbejdsindtægter og for  

 andre indtægter, som medfører fradrag efter reglerne om fradrag  

 i arbejdsløshedsdagpengene, foretages som et indtægtsfradrag  

 (krone for krone).
Arbejdsmarkedsbidrag skal fratrækkes i  

 indtægten, inden der foretages fradrag i orlovsydelsen.
Ulønnet  

 lønmodtagerbeskæftigelse medfører ikke fradrag i  

 orlovsydelsen.
 Hvis lønindtægten ikke kendes på det  

 tidspunkt, hvor orlovspersonen skal udfylde blanket AR 281 »Erklæring  

 om udbetaling af orlovsydelse«, fradrages et beløb, der svarer til  

 antal beskæftigede timer ganget med den gældende  

 omregningssats.
 Fradrag for udøvelse af selvstændig  

 virksomhed foretages med et beløb, der svarer til de på  

 virksomheden anvendte timer ganget med den gældende omregningssats.
 Udgangspunktet er, at fradraget foretages uge for uge, og  

 der skal kun ske fradrag i den udstrækning, orlovspersonen har haft  

 indtægter i selve orlovsperioden.
 Reglerne om overførsel af overskydende timer efter  

 arbejdsløshedsforsikringslovens § 59, stk. 2, finder ikke  

 anvendelse i en orlovsperiode.
Til § 29, stk. 2 (supplerende orlovsydelse) Der foretages ikke fradrag i orlovsydelsen i  

 tilfælde, hvor arbejdsgiveren i orlovsperioden yder  

 lønmodtageren et supplement til orlovsydelsen.
Det samme gælder  

 med supplerende tilskud fra kommunen.
Hvis lønmodtageren i  

 orlovsperioden udfører arbejde hos arbejdsgiveren, der er  

 indgået orlovsaftale med, skal der foretages fradrag herfor i  

 orlovsydelsen.
 Der foretages heller ikke fradrag i orlovsydelsen for  

 sygeperioder i orlovsperioden, hvorunder der ikke modtages ydelser efter lov  

 om dagpenge ved sygdom eller fødsel.
Til § 30 (evt. supplerende orlovsydelse fra kommunen) Ifølge lov om social service kan  

 bopælskommunen beslutte at yde et supplerende tilskud til  

 orlovsydelsen.
Eventuelle supplerende tilskud administreres af kommunen,  

 herunder beregningen af tilskuddets størrelse.
AF bør henvise  

 konkrete forespørgsler om det supplerende tilskud fra  

 orlovsansøgeren til den pågældendes  

 bopælskommune.
Til § 32 (refusion til kommunen) For ikke-forsikrede orlovsansøgere skal AF-regionen  

 på begæring refundere kommunerne orlovsydelsen månedsvis  

 bagud.
Kommunens begæring om refusion af orlovsydelse skal være  

 AF i hænde senest den 15. i efterfølgende måned.
AF  

 udbetaler refusionen til kommunen, inden udgangen af den måned, hvori  

 anmodningen er modtaget.
Kapitel 3 Forhold under orloven Ferie under orlov Til § 34 (ferie i orlovsperioden) Ferie kan afholdes i orlovsperioden.
 Afholdelse af ferie i orlovsperioden skal aftales med  

 /varsles over for arbejdsgiveren og afholdes i overensstemmelse med de  

 gældende ferieregler.
 Hvis en lønmodtager afholder optjent ferie i  

 orlovsperioden, udsættes den resterende del af orlovsperioden som  

 udgangspunkt til ferien er afsluttet forudsat, at ferien varsles i  

 overensstemmelse med ferielovens regler.
Afholdelse af omsorgsdage i orlovsperioden medfører  

 ikke, at den resterende del af orlovsperioden udsættes.
Det samme  

 gælder afholdelse af feriefridage.
Lønmodtageren skal senest 14 dage inden orlovens  

 ophør oplyse AF om, at ferie er aftalt med arbejdsgiveren.
Manglende  

 underretning til AF om, at der afholdes aftalt ferie medfører, at  

 orlovsperioden ikke udsættes med ferieperioden.
 Når AF har modtaget oplysninger fra en  

 lønmodtager om afholdelse af ferie, skal AF underrette  

 a-kassen/kommunen herom samt oplyse om orlovens ændrede  

 udløbsdato.
Det bemærkes, at lønmodtageren ikke modtager  

 orlovsydelse i den periode, hvor der afholdes ferie.
Derimod vil der blive  

 udbetalt orlovsydelse i den periode, som orloven er udsat med på grund  

 af ferien.
 I forbindelse med vejledning om orlovsordningen bør  

 AF gøre opmærksom på, at orlovspersonen skal holde ferie  

 inden ferieårets udløb for at få de optjente feriepenge  

 udbetalt.
 AF bør i øvrigt vejlede om, at det vil  

 være hensigtsmæssigt, at lønmodtageren samtidig med  

 orlovsaftalens indgåelse aftaler tidspunktet for afholdelse af ferie  

 med arbejdsgiveren.
 Hvis selvstændige erhvervsdrivende,  

 dagpengeberettigede ledige eller kontanthjælpsmodtagere afholder  

 optjent ferie under orloven, udsættes orloven ikke.
 Ved konkrete forespørgsler om udbetaling og  

 optjening af feriepenge, bør AF henvise til direktoratet.
 Ved konkrete forespørgsler om udbetaling og  

 optjening af dagpenge under ferie, bør AF henvise til  

 pågældendes a-kasse.
Afbrydelse af orlov Til § 35, stk. 1 (barsel) Udnytter orlovspersonen retten til at gå på  

 barselorlov, afbrydes børnepasningsorloven.  

 Børnepasningsorloven bliver således ikke udsat på grund af  

 barselsorloven. Ønsker orlovspersonen efter barselorloven at genoptage  

 børnepasningsorloven, skal vedkommende derfor søge på  

 ny.
Til § 35, stk. 2 (afskedigelse/opsigelse) De almindelige ansættelsesretlige regler  

 gælder under orloven, jf. herunder beskyttelsesbestemmelsen i § 9.  

 Orlovspersonen kan således afskediges eller sige op i orlovsperioden  

 under iagttagelse af de regler og aftaler, der er gældende for det  

 pågældende ansættelsesforhold, herunder gældende  

 varsel.
 Hvis orlovspersonen af sin arbejdsgiver afskediges under  

 orloven, har den pågældende ret til at afbryde orloven og vende  

 tilbage til de i ansættelsesforholdet gældende løn- og  

 ansættelsesvilkår.
Udnytter orlovspersonen denne ret, skal  

 pågældende give arbejdsgiveren meddelelse herom i nær  

 tidsmæssig tilknytning til afskedigelsen.
Med »tidsmæssig  

 nær tilknytning« menes omkring en uge.
 Opsiger orlovspersonen derimod selv sin stilling under  

 orloven, har orlovspersonen ikke krav på at vende tilbage til  

 arbejdspladsen i orlovsperioden.
Ophører ansættelsesforholdet i orlovsperioden  

 enten på grund af afskedigelse eller på grund af  

 lønmodtagerens opsigelse, vil vedkommende altid kunne fortsætte  

 med at holde orlov, indtil orlovsperiodens udløb, hvis dette  

 foretrækkes.
De almindelige regler om selvforskyldt ledighed  

 gælder også ved arbejdsophør i orlovsperioden.
Til § 35, stk. 3 (afbrydelse af orlov) Det antal uger, som ikke »forbruges« på grund af  

 afbrydelse, trækkes ikke fra i den samlede adgang til  

 børnepasningsorlov, bortset fra de tilfælde, hvor  

 lønmodtageren og arbejdsgiveren aftaler et tidligere tidspunkt for  

 tilbagevenden til arbejdspladsen, jf. § 8. AF kan efter ansøgning  

 bevilge fornyet orlov, hvis betingelserne herfor i øvrigt er opfyldt  

 herunder, at der ansøges om mindst 8/13 uger.
Strejke og lockout (konflikt) Til § 36, stk. 1 (ingen bevilling af orlov) Der kan ikke bevilges orlov til dagpengeberettigede  

 medlemmer af en a-kasse, hvis den pågældende er omfattet af en  

 konflikt. § 61 i arbejdsløshedsforsikringsloven angiver, hvorvidt  

 orlovsansøgeren er omfattet af konflikt eller ej.
Det samme  

 gælder for beskæftigede lønmodtagere, som ikke er  

 dagpengeberettigede (både forsikrede og ikke-forsikrede).
 Bestemmelsen tager kun sigte på lønmodtagere  

 og dagpengeberettigede ledige, da kontanthjælpsmodtagere og  

 selvstændige erhvervsdrivende ikke er omfattet af § 61 i  

 arbejdsløshedsforsikringsloven.
Til § 36, stk. 2 (ingen udbetaling af orlovsydelse) Er orloven bevilget   men ikke påbegyndt   inden  

 konflikten starter, vil der ikke kunne udbetales orlovsydelse.
Der er derimod  

 ikke noget til hinder for, at orloven påbegyndes som planlagt.
I  

 så fald vil der først kunne udbetales orlovsydelse, når  

 konflikten er ophørt.
Selvom der ikke udbetales orlovsydelse, vil der ske  

 forbrug af orlovsretten.
Orlovspersonen kan i stedet vælge at betragte  

 orloven som bortfaldet og derefter søge orlov på ny, når  

 konflikten er ophørt.
Til § 36, stk. 3 (konflikt efter orlovens  

 påbegyndelse) Indtræder konflikten imidlertid efter orlovens  

 påbegyndelse, kan orloven fortsætte som hidtil, uden konsekvenser  

 for udbetalingen af orlovsydelsen.
Kapitel 4 Administration AF´s administration Ansøgning og bevilling Til § 37, stk. 1 (indgivelse af ansøgning) Orlovsansøgeren skal oplyse barnets cpr.nr.  

 på ansøgningsblanketten samt erklære, at orlov holdes for  

 at passe barnet, og at barnet ikke benytter offentligt dagtilbud i strid med  

 reglerne, se bemærkningerne ovenfor til § 3. Disse oplysninger  

 afgiver orlovsansøgeren på tro og love.
Der kan søges om børnepasningsorlov for et  

 barn, der endnu ikke har fået et cpr.nr., fx fordi barnet endnu ikke er  

 født, eller fordi barnet opholder sig i udlandet.
Hvis barnet ikke er  

 født, skal det forventede fødselstidspunkt anføres  

 på ansøgningsblanketten.
 Orlovsansøgeren kan tidligst indgive  

 orlovsansøgningen til AF eller a-kassen/kommunen 3 måneder  

 før orlovens start.
Til § 37, stk. 2 (tidspunktet for bevilling) Ved retsbaseret orlov for lønmodtagere, hvor  

 arbejdsgiveren har mulighed for at udsætte orloven, kan AF tidligst  

 bevilge orloven 14 dage før orlovens start.
Til § 37, stk. 3 (indgivelse af orlovsansøgning) Orlovsansøgningen skal være indgivet til AF,  

 a-kassen/kommunen inden orlovens start.
Som dokumentation for indgivelsen  

 skal orlovsansøgningen være modtagestemplet af enten AF eller  

 a-kassen/kommunen.
Indgives orlovsansøgningen efter orlovens start,  

 betragtes orlovsansøgningen som for sent indgivet, og der vil ikke  

 kunne bevilges orlov.
I disse tilfælde bør AF hurtigst muligt  

 give orlovsansøgeren en ny ansøgningsblanket, som skal  

 være modtaget hos AF eller A-kassen/kommunen, inden den nu  

 ansøgte orlovsperiodes påbegyndelse.
 Behandling af orlovsansøgningen m.v.
Til § 38 (oplysning om bevilling til a-kassen/kommunen) Er orlovsansøgeren medlem af en a-kasse, sender AF  

 kopi af ansøgningen til a-kassen og orlovsansøgeren.
 Er orlovsansøgeren ikke medlem af en a-kasse eller  

 er orlovsansøgeren kontanthjælpsmodtager, sender AF kopi af  

 ansøgningen til bopælskommunen og til  

 orlovsansøgeren.
 Ved bevilling af orlov til en lønmodtager sendes  

 endvidere kopi af ansøgningen til arbejdsgiveren.
AF afmelder ledige, der er tilmeldt AF, ved orlovens  

 start.
AF skal underrette den ledige om afmeldingen samt om eventuel  

 gentilmelding, jf. styrelsens bekendtgørelse om en aktiv  

 arbejdsmarkedsindsats.
Til § 41, nr. 4 (aftalen om tilbagevenden til arbejdspladsen) Er orloven aftalt mellem lønmodtageren og  

 arbejdsgiveren (aftalebaseret orlov), skal AF påse, at det  

 fremgår af ansøgningsblanketten, at der mellem arbejdsgiveren og  

 lønmodtageren er indgået en skriftlig aftale om orlov, og at der  

 er aftalt nærmere vilkår for tilbagevenden til arbejdspladsen.
AF  

 skal som udgangspunkt ikke se aftalen.
Til § 41, nr. 5 (attestation af dagpengeret/ret til  

 kontanthjælp) AF skal påse, at a-kassen har attesteret, at den  

 ledige er dagpengeberettiget ved orlovens start.
I denne forbindelse skal AF  

 ikke påse, om pågældende er tilmeldt AF men blot, om  

 a-kassen har attesteret, at dagpengeretsbetingelsen er opfyldt.
Tilbagekaldelse og annullation af bevilling Til § 42, stk. 1 (urigtige oplysninger) AF kan annullere orlovsbevillingen, hvis orlovspersonen  

 ved ansøgningen om orlov har givet AF urigtige oplysninger eller har  

 fortiet forhold, der havde betydning for bevillingen af orloven.
 Annullation skal som udgangspunkt ske fra tidspunktet for  

 orlovens start.
 AF kan annullere orlovsbevillingen, hvis betingelserne for  

 orloven ikke var tilstede ved bevillingen af orlov, selv om orlovspersonen  

 ikke har givet urigtige oplysninger eller har fortiet forhold, der havde  

 betydning for bevillingen af orloven.
Til § 42, stk. 2 (tilbagekaldelsessituationer) AF kan tilbagekalde orlovsbevillingen, hvis betingelserne  

 for orloven ikke længere er tilstede under orloven.
Vurderer AF, at den  

 orlovssøgende har været i god tro ved modtagelsen af  

 orlovsbevillingen, bør AF tilbagekalde bevillingen fra det tidspunkt,  

 hvor AF s datering af tilbagekaldelsen må antages at være kommet  

 frem til pågældende.
Til § 42, stk. 3 (AF s underretning til  

 a-kassen/kommunen) AF underretter a-kassen/kommunen, hvis orlovsbevillingen  

 tilbagekaldes, hvorefter a-kassen/kommunen standser udbetalingen af  

 orlovsydelse.
 For så vidt angår medlemmer af en a-kasse  

 træffer kassen herefter afgørelse om eventuel tilbagebetaling og  

 sanktion.
Til 42, stk. 5 (vejledende udtalelse) Hvis AF undlader at annullere en orlovsbevilling, selv om  

 a-kassen senere oplyser, at orlovspersonen ikke var dagpengeberettiget ved  

 orlovens start, skal AF forelægge sagen for styrelsen med henblik  

 på en vejledende udtalelse, før AF træffer sin  

 afgørelse.
A-kassens administration Attestation Til § 43 (a-kassens attestation) A-kassen kan tidligst attestere, at orlovspersonen er  

 dagpengeberettiget 2 måneder før orlovens  

 påbegyndelse.
A-kassen står kun inde for forholdene på  

 attestationstidspunktet, og skal derfor påføre  

 ansøgningen dato for attestationen.
A-kassen kan kun attestere  

 dagpengeretten, hvis orlovsansøger er dagpengeberettiget på  

 attestationstidspunktet.
Der vil således ikke kunne attesteres  

 dagpengeret på en forventning om, at betingelsen bliver opfyldt inden  

 orlovens start.
Bliver a-kassen opmærksom på, at der er sket  

 ændringer i de oprindelige betingelser for orlov, skal a-kassen give AF  

 meddelelse om forholdet.
 Lønmodtagere og selvstændige erhvervsdrivende:
A-kassen eller orlovsansøgeren skal på  

 ansøgningsblanketten give oplysning om medlemskab af a-kassen.
For  

 så vidt angår beskæftigelseskravet efter lov om dagpenge  

 ved sygdom eller fødsel, er det kommunen, der attesterer, at denne  

 betingelse er opfyldt.
 Særligt om lønmodtagere i beskæftigelse:
A-kassen skal træffe afgørelse om  

 orlovsydelsens størrelse.
Afgørelsen baseres på  

 lønmodtagerens oplysninger på blanket AR 244 om  

 beskæftigelsen i de sidste 10 uger forud for orloven.
 Ledige:
Personer, der går på orlov som ledige, og som  

 endnu ikke er indplaceret i dagpengeperioden, skal til brug for a-kassens  

 attestation af dagpengeretten udfylde en ledighedserklæring.
Opfyldelse  

 af arbejdskravet følger reglerne for udbetaling af dagpenge, hvor der  

 stilles krav om fremlæggelse af dokumentation.
Rådighedskravet baseres på  

 orlovsansøgerens oplysninger på blanketten.
A-kassen skal  

 foretage en rådighedsvurdering, hvis der er forhold, der skaber tvivl  

 om orlovsansøgerens rådighed, fx ansøgning om/tilkendelse  

 af social pension, jf. arbejdsløshedsforsikringslovens § 64.
 Orlovsansøgeren skal på  

 ansøgningsblanketten skrive under på, at der vil blive givet  

 meddelelse til AF, såfremt der sker ændringer i de oprindelige  

 betingelser for orloven.
Til § 44 (a-kassens attestation for selvstændige  

 erhvervsdrivende) En selvstændig erhvervsdrivende, der søger om  

 orlov med orlovsydelse, skal over for a-kassen på blanket AR 247  

 skriftligt erklære at ville ophøre med arbejdet i virksomheden i  

 orlovsperioden.
Endvidere skal den selvstændige erhvervsdrivende enten  

 sandsynliggøre, at det er muligt at ophøre med arbejdet i  

 virksomheden i hele orlovsperioden eller dokumentere, at der ansættes  

 en afløser i hele orlovsperioden.
A-kassen skal på orlovsansøgningen attestere,  

 at den selvstændige erhvervsdrivende har fremlagt materiale, der  

 sandsynliggør, at det er muligt at ophøre med at arbejde i  

 virksomheden i orlovsperioden.
I tilfælde, hvor der ansættes en  

 afløser i orlovsperioden, skal den selvstændig erhvervsdrivende  

 fremlægge ansættelseskontrakt, eller afgive en tro- og  

 love-oplysning om, at der er sket ansættelse af en afløser med  

 oplysning om bl.a. navn på afløseren og timetal for  

 ansættelsen.
I sidstnævnte tilfælde skal der  

 efterfølgende fremlægges lønseddel for  

 pågældende.
Afløseren skal ansættes på  

 sædvanlige løn- og ansættelsesvilkår inden for  

 faget.
Der stilles krav om en vis tidsmæssig sammenhæng mellem  

 afløserens ansættelse og orlovens påbegyndelse.  

 Afløseren vil dog kunne ansættes i en oplæringsperiode  

 forud for orlovens start.
 Til brug for a-kassens vurdering af, om det er  

 sandsynliggjort, at den selvstændige erhvervsdrivende kan ophøre  

 med arbejdet i virksomheden i orlovsperioden, skal den pågældende  

   såfremt der ikke ansættes en afløser   give oplysninger  

 om virksomhedens art og omfang, driftens tilrettelæggelse, den  

 selvstændige erhvervsdrivendes arbejdsfunktioner m.v.
 Hvis virksomheden drives af den selvstændige  

 erhvervsdrivende alene, skal den pågældende  

 sandsynliggøre, at virksomheden kan holdes lukket i  

 orlovsperioden.
Drives virksomheden sammen med  

 ægtefællen/medejere, eller er der ansatte i virksomheden, skal  

 den selvstændige erhvervsdrivende ved oplysninger om sine  

 arbejdsfunktioner i virksomheden sandsynliggøre, at arbejdet  

 overføres til en anden beskæftiget i orlovsperioden.
Den  

 selvstændige erhvervsdrivendes arbejdsfunktioner skal således  

 være klart beskrevne og afgrænsede til sandsynliggørelse  

 af, at arbejdsfunktionerne kan udføres af andre.
Som del af en sandsynliggørelse vil det  

 således kunne accepteres, at en ægtefælle/medejer  

 erklærer, at pågældende i et vist omfang kan og vil  

 overtage nogle af orlovspersonens arbejdsfunktioner, forudsat at dette  

 »merarbejde« fremstår som foreneligt med arten og omfanget af  

 ægtefællens eller medejerens eget arbejde i virksomheden.
Det vil  

 også kunne accepteres, at virksomheden køber sig bistand til en  

 nærmere angiven del af arbejdet, fx hos et service- eller  

 vikarbureau.
 Det kan endvidere sandsynliggøres, at det er muligt  

 at ophøre med arbejdet, hvis orlovspersonens arbejde i virksomheden er  

 af en sådan karakter, at det ikke er muligt at erstatte  

 pågældendes funktion i orlovsperioden.
Det vil fx være tilfældet, hvis  

 orlovspersonens arbejdsopgaver består i det kreative arbejde i en  

 designvirksomhed, såsom tegneopgaver og design i en så personlig  

 stil, at det må anses for udelukket, at en anden person kunne  

 udføre arbejdsopgaverne.
Det har herunder betydning, at virksomhedens  

 kundegrundlag ikke vil kunne acceptere en helt anden stil/streg i forhold til  

 tidligere kollektioner/designs/produktioner.
 Der vil ikke kunne gives orlov med orlovsydelse i  

 tilfælde, hvor den selvstændige erhvervsdrivende ønsker at  

 fortsætte på »lavt blus« i virksomheden i orlovsperioden eller  

 vil hjælpe til i virksomheden fx med administration eller, når  

 der i særlige situationer er behov herfor.
Det er afgørende, at det ved ophør med  

 arbejdet i virksomheden sikres, at pågældende ikke er  

 erhvervsaktiv i virksomheden i orlovsperioden.
Den selvstændige  

 erhvervsdrivende må derfor ikke aktivt indgå med sin arbejdskraft  

 i virksomhedens almindelige drift, men må dog gerne foretage enkelte  

 dispositioner i forbindelse med virksomhedens overordnede drift, fx  

 økonomiske dispositioner, deltage i bestyrelsesmøder o.l.
I  

 orlovsperioden kan den selvstændige endvidere i ekstraordinære  

 situationer udføre enkelte helt uopsættelige opgaver i  

 virksomheden.
Arbejde i orlovsperioden medfører fradrag i  

 orlovsydelsen.
 Da orlovsydelse ikke må virke som  

 erhvervsstøtte, kan der ikke bevilges orlov til en periode, hvor  

 virksomheden er indstillet på grund af midlertidig arbejdsmangel eller  

 arbejdsfri perioder, der indgår som tilbagevendende elementer i driften  

 af en sæsonbetinget virksomhed.
 Ved virksomhedsudøvelse, hvortil der kræves  

 særlig bevilling, er det ikke muligt at ophøre med arbejdet i  

 virksomheden, hvis bevillingen forudsætter, at bevillingshaver  

 fører personligt tilsyn med eller deltager i driften af  

 virksomheden.
A-kassen skal endvidere træffe afgørelse om,  

 hvorvidt den selvstændige erhvervsdrivende skal betragtes som fuldtids-  

 eller deltidsbeskæftiget, hvilket har betydning for orlovsydelsens  

 størrelse.
Afgørelsen skal baseres på den  

 selvstændige erhvervsdrivendes oplysninger om beskæftigelsen i de  

 sidste 10 uger forud for orloven.
Udbetaling Til § 45, stk. 1 (månedlig tro- og  

 loveerklæring) A-kassen udbetaler orlovsydelsen, når orlovspersonen  

 på blanket AR 281 månedligt på tro og love har  

 erklæret, at orloven er tilbragt sammen med barnet.
Orlovspersonen skal  

 bl.a. oplyse om dage/perioder med fravær fra barnet, og om der under  

 orloven deltages i fuldtidsuddannelse.
Erklæringen skal gives på  

 udbetalingsblanketten, hvorpå orlovspersonen ligeledes giver oplysning  

 om eventuelt arbejde eller anden indtægt, der medfører fradrag i  

 orlovsydelsen.
Til § 45, stk. 2 og 3 (ikke månedlig tro- og  

 loveerklæring uden for EØS-landene) Afholdes orloven i udlandet uden for EØS-landene,  

 kan orlovsydelsen udbetales uden, at den månedlige erklæring  

 foreligger.
Efter orlovsperiodens ophør skal orlovspersonen over for  

 a-kassen på blanket AR 282 på tro og love oplyse, at  

 betingelserne for at modtage orlovsydelsen har været opfyldt i hele  

 orlovsperioden.
Orlovspersonen skal samtidig på tro og love give  

 oplysning om eventuelt arbejde og indtægter af betydning for  

 udbetalingen af orlovsydelsen.
 Orlovsydelsen udbetales bagud for henholdsvis 4 eller 5  

 uger således, at hver udbetalingsperiode slutter næstsidste  

 søndag i måneden.
Tilbagebetaling og sanktion Til § 46, stk. 1 (urigtige oplysninger) Har orlovspersonen givet a-kassen urigtige oplysninger  

 eller fortiet forhold af betydning for retten til ydelsen, eller i  

 øvrigt mod bedre vidende uberettiget modtaget ydelsen, skal  

 orlovsydelsen, der er modtaget med urette, tilbagebetales af orlovspersonen,  

 jf. arbejdsløshedsforsikringslovens § 86, stk. 1.
Har orlovspersonen på udbetalingsblanket AR 281  

 eller AR 282 undladt at oplyse, at orloven eller en del af orloven ikke er  

 tilbragt sammen med barnet, fx fordi pågældende har været i  

 udlandet uden barnet, skal a-kassen træffe afgørelse, om der  

 skal ske tilbagebetaling af orlovsydelse.
Har de fejlagtige oplysninger  

 på udbetalingsblanketten medført en fejludbetaling, skal der ske  

 tilbagebetaling af orlovsydelse, der er udbetalt med urette, også  

 selvom AF ikke har tilbagekaldt orlovsbevillingen.
Til § 46, stk. 2 (ændringer i oprindelige  

 betingelser) Såfremt a-kassen bliver opmærksom på, at  

 der sker ændringer i de oprindelige betingelser for orlov, skal  

 a-kassen give AF meddelelse om forholdet.
AF træffer afgørelse  

 om eventuel tilbagekaldelse af bevillingen.
Bevillingen kan tilbagekaldes,  

 hvis betingelserne for orloven ikke længere er tilstede, hvilket fx kan  

 være tilfældet, hvis orlovspersonen ikke længere passer det  

 barn, der er søgt orlov til.
Bevillingen kan endvidere annulleres af  

 AF, såfremt orlovspersonen har givet AF urigtige oplysninger eller  

 fortiet forhold, der har betydning for bevillingen.
Til § 46, stk. 3 (tilbagekaldelse/annullation) Tilbagekalder eller annullerer AF bevillingen, skal der  

 gives meddelelse herom til a-kassen.
 Opretholder AF orlovsbevillingen skal a-kassen udbetale  

 orlovsydelse, medmindre medlemmet ikke opfylder en af de betingelser, som  

 a-kassen attesterer i forbindelse med ansøgning om orlov.
 Stopper a-kassen udbetalingen af orlovsydelsen, skal dette  

 meddeles orlovspersonen skriftligt.
 Sanktion:
 En person på orlov med orlovsydelse kan  

 idømmes sanktion efter arbejdsløshedsforsikringslovens  

 § 87 for svigagtigt eller uagtsomt forhold over for kassen i forbindelse  

 med modtagelsen af ydelsen.
 Orlovspersonen kan således blive udelukket fra  

 retten til orlovsydelse, dagpenge m.v. i en periode eller miste sit  

 medlemskab af a-kassen.
 A-kasseansvar:
 I tilfælde, hvor der er udbetalt orlovsydelse med  

 urette, har kassen ikke krav på refusion fra statskassen, og udbetalte  

 refusionsbeløb skal tilbagebetales, jf.  

 arbejdsløshedsforsikringslovens § 86, stk. 4.
 A-kassen bevarer dog retten til refusion for fejludbetalte  

 ydelser, hvis fejludbetalingen skyldes medlemmets svigagtige forhold eller  

 AF.
 De nærmere regler for a-kassernes ret til refusion  

 findes i direktoratets bekendtgørelse om a-kassernes ret til refusion  

 fra statskassen for fejludbetalte ydelser.
Kommunens administration Attestation Til § 47, stk. 1 (kommunens attestation) Pladsanvisningen i orlovspersonens bopælskommune kan  

 anmode AF om at udlevere oplysning om orlovspersonens navn, cpr.nr., barnets  

 cpr.nr., orlovsperiodens længde samt eventuelt orlovspersonens adresse.  

 Udlevering af oplysningerne skal kun ske efter anmodning fra  

 bopælskommunen.
Kapitel 5 Oplysningspligt m.v.
Til § 50, stk. 3 (sygdom i orlovsperioden) Det er en forudsætning for at modtage sygedagpenge,  

 at orlovspersonen afbryder sin orlov.
 Sygdom under orloven forlænger ikke  

 orlovsperioden.
 Spørgsmålet, om den orlovssøgendes  

 retsstilling i forbindelse med tilbagevenden til arbejdspladsen under eller  

 efter en sygdomsperiode, afhænger af ansættelsesaftalen m.v.  

 Såfremt andet ikke er aftalt, har den orlovssøgende som  

 udgangspunkt ikke ret til at vende tilbage til arbejdspladsen, før  

 orlovsperioden er udløbet.
Kapitel 7 Øvrige bestemmelser Til § 55, stk. 2 (opgørelse af orlovsperioder) Orlov til børnepasning begrænses ikke af  

 udnyttelse af muligheden for orlov til uddannelse.
Orlov til  

 børnepasning kan således bevilges uanset, at  

 orlovsansøgeren har udnyttet sine muligheder for orlov til  

 uddannelse.
Kapitel 8 Overgangsbestemmelser og ikrafttræden Til § 56, stk. 1 (ikrafttræden) Børnepasningsorlovsbekendtgørelsen  

 trådte i kraft d. 20.1.2000. Den seneste ændring af Lov om orlov  

 trådte i kraft d. 1.1.2000. Reglerne finder anvendelse på  

 ansøgninger indgivet til AF, a-kassen eller kommunen efter d.  

 1.1.2000.
Kombinationsforsikrede orlovssøgende Kombinationsforsikrede orlovssøgende har status som  

 fuldtidsforsikrede, og er omfattet af arbejdsløshedsforsikringslovens  

 almindelige regler for fuldtidsforsikrede, medmindre der er fastsat  

 særlige regler i direktoratets bekendtgørelse om  

 kombinationsforsikring.
Der er i bekendtgørelsen ikke fastsat regler  

 om kombinationsforsikredes orlovsmuligheder.
I dette afsnit gennemgås de særlige forhold,  

 der gør sig gældende for kombinationsforsikrede  

 orlovssøgende.
Afsnittet skal læses i sammenhæng med denne  

 vejledning i øvrigt.
 En orlovsperson, der er beskæftiget som både  

 lønmodtager og selvstændig erhvervsdrivende, vil kunne gå  

 på orlov fra lønarbejdet og/eller den selvstændige  

 virksomhed.
 Orlovspersonen skal ved begyndelsen af orloven være  

 dagpengeberettiget i tilfælde af ledighed fra den beskæftigelse,  

 som pågældende går på orlov fra.
 Såfremt virksomheden drives videre under orloven,  

 skal den orlovssøgendes dagpengeret afgøres efter reglerne i  

 direktoratets bekendtgørelse om udøvelse af selvstændig  

 virksomhed som bibeskæftigelse.
Dette bevirker bl.a., at arbejdet med virksomheden til  

 enhver tid skal kunne udføres uden for normal arbejdstid.
Der skal  

 foretages fradrag i orlovsydelsen for tidsforbruget ved den  

 selvstændige virksomhed.
Fradraget foretages med et beløb  

 svarende til de på virksomheden anvendte timer ganget med den  

 gældende omregningssats.
 Størrelsen af orlovsydelsen afhænger af  

 arbejdets omfang i 10-ugers-perioden forud for orlovens  

 påbegyndelse.
 I tilfælde, hvor orlovspersonen er ophørt med  

 virksomheden og fortsætter lønarbejdet, kan den  

 orlovssøgende gå på orlov fra lønarbejdet.  

 Størrelsen af orlovsydelsen afhænger af lønarbejdets  

 omfang, og/eller, om der er modtaget supplerende dagpenge i 10-ugers-perioden  

 forud for orlovens start.
I tilfælde, hvor orlovspersonen er ledig fra  

 lønarbejdet, og virksomheden fortsættes, vil der kunne  

 opnås børnepasningsorlov som ledig, hvis den  

 orlovssøgende ville kunne modtage dagpenge som ledig.
Der henvises til  

 direktoratets bekendtgørelse om udøvelse af  

 bibeskæftigelse ved selvstændig virksomhed.
Der skal foretages  

 fradrag i orlovsydelsen for tidsforbruget ved den selvstændige  

 virksomhed.
 Der vil endvidere kunne opnås orlov som  

 selvstændig erhvervsdrivende.
 Ved ledighed fra begge beskæftigelser udgør  

 orlovsydelsen 60 procent af arbejdsløshedsdagpengenes højeste  

 beløb for fuldtidsforsikrede, jf. § 47 i  

 arbejdsløshedsforsikringsloven.
Ophævelse af kapitalpension i forbindelse med afholdelse af  

 orlov Orlovspersonen har mulighed for at ophæve sin  

 kapitalpension helt eller delvist til supplerende financiering af afholdelse  

 af orlov.
 Orlovspersonen kan ved henvendelse til skattevæsenet  

 få oplyst, om der er tale om kapitalforsikring eller pensionsopsparing,  

 der falder ind under ordningen.
Der kan maksimalt hæves differencen mellem  

 orlovsydelsen og orlovspersonens hidtidige indtægt, som beregnes  

 på grundlag af gennemsnittet af de sidste 3 måneders  

 indtægt forud for orlovens påbegyndelse.
Ved hidtidig  

 indtægt forstås indtægter, herunder sygedagpenge og  

 orlovsydelse, der ligger 3 måneder umiddelbart forud for den  

 orlovsperiode, som ophævelsen af kapitalpensionen knytter sig til.
Det forudsættes, at der er tale om en  

 kapitalpension, som kan ophæves i utide.
Forudsætter en  

 ophævelse fx arbejdsgiverens samtykke, skal denne indhentes inden  

 ophævelsen kan finde sted.
AF påser, at orlovspersonen på tro og love har  

 udfyldt ansøgningsblanketten i samtlige relevante rubrikker, hvorefter  

 blanketten dateres og stemples som indgivet i udfyldt stand med  

 tilhørende indtægtsoplysninger.
AF skal ikke kontrollere de  

 afgivne indtægtsoplysninger.
Ansøgningsblanketten forevises det  

 pengeinstitut/forsikringsselskab, i hvilket kapitalpensionen er oprettet.  

 Pengeinstituttet/forsikringsselskabet påser, at udregningen af det  

 hæveberettigede beløb er korrekt.  

 Pengeinstituttet/forsikringsselskabet skal ikke kontrollere de af  

 orlovspersonen afgivne indtægtsoplysninger.
Herefter udbetaler  

 pengeinstituttet det hæveberettigede beløb.
 Eventuelle fejlberegninger er udelukkende en sag mellem  

 orlovspersonen og skattevæsenet.
INDHOLD Kapitel 1 Betingelser for orlov Generelt § 1, stk. 1 Alderskravet § 1, stk. 2 Retsbaseret orlov til selvstændige § 1, stk. 3 Varighed samt opdeling i enkeltperioder § 2, stk. 3 Naturligt fravær § 3, stk. 1og 2 Offentligt dagtilbud - halvdagsplads § 3, stk. 3 Offentligt dagtilbud i en indkøringsperiode § 4 Orlov i udlandet § 5, stk. 1 Beskæftigelseskravet og attestation Beskæftigede lønmodtagere § 6, stk. 1 Retsbaseret orlov § 6, stk. 2 Aftalebaseret orlov § 6. stk. 4 Retsbaseret orlov én gang pr. barn § 8, stk. 1 Overførsel af fravalgte uger § 8, stk. 2 Bortfald af fravalgte uger § 8, stk. 3 Bortfald af ikke anvendte uger § 10, stk. 1 Udsættelse af retsbaseret orlov og formidling af  

 erstatningsarbejdskraft § 10, stk. 3 Orlov i forlængelse af barselorlov § 11, stk. 2 Erklæring om at orloven ikke vil blive udsat § 13, stk. 3 Kvalifikationskrav til erstatningsarbejdskraften § 14 Skriftlig aftale Selvstændige erhvervsdrivende § 17 Retsbaseret orlov Ledige og kontanthjælpsmodtagere § 19, stk. 1 Dagpengeberettigede ledige § 19, stk. 2 Kontanthjælpsmodtagere § 19, stk. 3 Modtagelse af adoptivbarn § 20 Aftalebaseret orlov Kapitel 2 Orlovsydelsen Orlovsydelsens størrelse Medlemmer af en a-kasse § 21, stk. 1 og 2 Fuldtidsforsikrede lønmodtagere § 21, stk. 3 Deltidsforsikrede lønmodtagere m.fl.
§ 23, stk. 1 og 2 Orlovsydelsens størrelse for ledige Udbetaling af orlovsydelsen § 27, stk. 1 Udbetaling af orlovsydelsen fra a-kassen § 27, stk. 3 Registreringsnummeret § 28, stk. 2 Løn under orlov/supplerende orlovsydelse § 28, stk. 3 Pasning af handicappet barn § 28, stk. 5 Offentlig forsørgelsesydelse efter anden lovgivning § 29, stk. 1 Fradrag i orlovsydelsen § 29, stk. 2 Supplerende orlovsydelse § 30 Evt. supplerende orlovsydelse fra kommunen § 32 Refusion til kommunen Kapitel 3 Forhold under orloven Ferie under orlov § 34 Ferie i orlovsperioden Afbrydelse af orlov § 35, stk. 1 Barsel § 35, stk. 2 Afskedigelse/opsigelse § 35, stk. 3 Afbrydelse af orlov Strejke og lockout (konflikt) § 36, stk. 1 Ingen bevilling af orlov § 36, stk. 2 Ingen udbetaling af orlovsydelse § 36, stk. 3 Konflikt efter orlovens påbegyndelse Kapitel 4 Administration AF´s administration Ansøgning og bevilling § 37, stk. 1 Indgivelse af ansøgning § 37, stk. 2 Tidspunktet for bevilling § 37, stk. 3 Indgivelse af orlovsansøgning Behandling af orlovsansøgningen m.v.
§ 38 Oplysning om bevilling til a-kassen/kommunen § 41, nr. 4 Aftalen om tilbagevenden til arbejdspladsen § 41, nr. 5 Attestation af dagpengeret/ret til kontanthjælp Tilbagekaldelse og annullation af bevillingen § 42, stk. 1 Urigtige oplysninger § 42, stk. 2 Tilbagekaldelsessituationer § 42, stk. 3 AF s underretning til a-kassen/kommunen § 42, stk. 5 Vejledende udtalelse A-kassens administration Attestation § 43 A-kassens attestation § 44 A-kassens attestation for selvstændige erhvervsdrivende Udbetaling § 45, stk. 1 Månedlig tro- og loveerklæring § 45, stk. 2 og 3 Ikke månedlig tro- og loveerklæring uden for  

 EØS-landene Tilbagebetaling og sanktion § 46, stk. 1 Urigtige oplysninger § 46, stk. 2 Ændringer i oprindelige betingelser § 46, stk. 3 Tilbagekaldelse/annullation § 46, stk. 4 Underretningspligt fra a-kassen til AF hvis orloven afbrydes Kommunens administration Attestation § 47, stk. 1 Kommunens attestation Kapitel 5 Oplysningspligt m.v.
