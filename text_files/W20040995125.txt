Klage  

 over utilstrækkelig behandling i forbindelse med fødsel Patientklagenævnet fandt grundlag for at kritisere  

 jordemoderen for hendes behandling af kvinden den 2. maj 2002 på  

 fødeafdelingen.
Nævnet lagde vægt på, at CTG-udskriften viste en svær  

 patologisk  

 kurve fra kl. 10.30 og fandt, at jordemoderen burde have tilkaldt en læge  

 igen  

 med henblik på akut forløsning.
Nævnet fandt ikke grundlag for at kritisere overlægen  

 for hans behandling af kvinden den 2. maj 2002 på fødeafdelingen.
Nævnet  

 lagde  

 vægt på, at overlægen fandt, at der ikke var fremgang i fødslen og relevant  

 ordinerede øgning af det vestimulerende drop.
 Nævnet fandt ikke grundlag for at kritisere  

 reservelægen for hendes behandling af kvinden den 2. maj 2002 på  

 fødeafdelingen, men fandt imidlertid, at det havde været hensigtsmæssigt om  

 reservelægen havde sikret sig, at jordemoderen ville tilkalde en læge  

 indenfor  

 de næste 10 minutter, hvis hjertelyden ikke rettede sig.
 Nævnet lagde vægt på, at reservelægen vurderede  

 CTG-kurven korrekt, og at det var relevant at se tiden an.
Nævnet fandt ikke grundlag for at kritisere de læger  

 fra anæstesiologisk afdeling, der den 2. maj 2002 var involveret i  

 behandlingen  

 af kvinden og det nyfødte barn.
Nævnet lagde blandt andet vægt på, at  

 anæstesien foretog intubation på grund af barnets utilstrækkelige  

 vejrtrækning  

 og sikrede at barnets tilstand var stabiliseret forinden transporten,  

 hvorefter  

 det var i overensstemmelse med almindelig faglig standard at fjerne  

 trakealtuben.
