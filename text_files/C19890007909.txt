Indledning § 1.  Med virkning fra 1. januar 1990 omdannes  

 Boligministeriets Ejendomsdirektorat med tilhørende institutioner til en  

 statsvirksomhed med benævnelsen Slots- og Ejendomsstyrelsen (SES).
De kgl. slotte og haver § 2.  SES administrerer de kgl. slotte, palæer og  

 haver samt visse museale og rekreative funktioner i tilknytning hertil.
SES  

 afholder de hermed forbundne udgifter.
Administrationslokaler § 3.  SES administrerer de i hovedstadsområdet - de  

 tre hovedstadsamter samt Københavns og Frederiksberg Kommune - beliggende  

 statsejendomme, der fortrinsvis benyttes til administrationskontorer af  

 ministerier og andre statslige centrale administrative myndigheder, herunder  

 statsvirksomheder uden egen byggeadministration samt lejemål indgået til  

 dette brug.
SES administrerer ikke uden særlig aftale statsejendomme og  

 lejemål for institutioner, der er underlagt styrelser med egen ejendoms- og  

 lokaleadministration.
 Stk. 2.  SES skal kunne levere tjenesteydelser og  

 leverancer med hensyn til administrationskontorers indretning, brug og  

 bygningsmæssige drift m.v.
 Stk. 3.  SES skal vedligeholde og udbygge sin viden og  

 ekspertise med henblik på at kunne virke som statens centrale rådgiver på  

 området.
Betalingsprincip § 4.  Fra 1. januar 1990 betaler alle brugere af de  

 under § 3, stk. 1 nævnte lokaler såvel en lokaleafgift som samtlige udgifter,  

 der i øvrigt er forbundet med lokalernes drift og anvendelse, herunder bidrag  

 til SES's administration.
Stk. 2.  På finansloven for 1990 sker der  

 bevillingsoverførsel fra § 14. Boligministeriet til de enkelte ministeriers  

 bevillinger af de beløb, der har dækket lokaleydelser m.v., som hidtil er  

 stillet gratis til rådighed for ministerierne.
Der tilføres endvidere de  

 enkelte ministerier bevilling til dækning af den fastsatte lokaleafgift for  

 statsligt ejede lokaler.
Lokaleafgift § 5.  Lokaleafgiften i statsejendomme fastsættes af  

 Boligministeriet efter forhandling med Finansministeriet, idet der tilstræbes  

 et lejeniveau, der svarer til lejen for kontorlokaler i private ejendomme af  

 tilsvarende art og beliggenhed.
SES meddeler senest 1. marts lokaleafgiftens  

 størrelse for det følgende finansår.
 Stk. 2.  Lokaleafgiften dækker udgifter til udvendig  

 vedligehold, vedligeholdelse af tekniske installationer (bortset fra  

 særinstallationer) og andre udgifter, der normalt påhviler en udlejer.
Stk. 3.  Den indvendige vedligeholdelse påhviler  

 brugerinstitutionen, som ved fraflytning er pligtig til at aflevere lokalerne  

 i vedligeholdt stand.
SES fastsætter i en brugeraftale nærmere bestemmelser  

 om brugerinstitutionens forpligtigelser.
Stk. 4.  For lokaler i ejendomme lejet af SES udgør  

 lokaleafgiften et beløb svarende til den fulde udgift ifølge lejekontrakten  

 med tillæg af et administrationsgebyr.
SES varetager kontraktspørgsmål over  

 for udlejere og kontrollerer husleje og varmeafregning m.v.  

 Brugerinstitutionen er forpligtet til at vedligeholde det lejede i henhold  

 til lejekontraktens bestemmelser herom.
Andre ydelser § 6.  Ud over lokalerne kan SES mod betaling tilbyde  

 brugerne andre tjenesteydelser og leverancer vedrørende lokaleadministration  

 som f.eks.:
 Stk. 2.  Der indgås særskilt aftale om de enkelte  

 leverancer, herunder om opsigelsesvarsel.
 Stk. 3.  SES's tjenesteydelser og leverancer kan ydes  

 enten af SES's eget personale eller af private firmaer, som SES indgår aftale  

 med.
Leverance af andre ydelser § 7.  Brugerne er generelt ikke forpligtet til at  

 aftage de i § 6, stk. 1 nævnte ydelser fra SES, men kan indgå aftale med  

 private om leverance af de pågældende ydelser.
 Stk. 2.  SES leverer dog følgende ydelser i  

 statsejendomme på Slotsholmen:
 Stk. 3.  Udgifter til disse ydelser vil blive opkrævet  

 særskilt sammen med lokaleafgiften.
 Stk. 4.  Endvidere forudsætter følgende arbejder  

 forudgående aftale med SES:
Varme og el § 8.  Brugerne betaler varme og el.
I bygninger med  

 fælles varme- og elforsyning fordeler SES udgifterne på de enkelte  

 institutioner og fremsender særskilte opgørelser.
Telefoner § 9.  Brugerne anskaffer og driver eget telefonanlæg  

 samt betaler for telefonbenyttelsen.
SES varetager mod betaling den praktiske  

 administration af de fælles telefoncentraler og udgiver en fælles telefonbog.
Ændrede lokalebehov § 10.  Får en institution ændrede lokalebehov,  

 underrettes SES på det tidligst mulige tidspunkt.
Efter godkendelse hos  

 institutionen kan SES opfylde lokalebehovet enten ved indgåelse af nyt  

 lejemål, køb, nybyggeri eller ved at tilbyde lokaler, som SES i forvejen  

 disponerer over.
 Stk. 2.  SES bistår efter anmodning med analyse af  

 lokalebehovet.
Opsigelse § 11.  Brugerinstitutionen kan opsige brugeraftalen om  

 lokaler med SES med 6 måneders varsel, med mindre en underliggende  

 lejekontrakt hjemler et længere opsigelsesvarsel.
 Stk. 2.  I sidstnævnte tilfælde skal SES bistå  

 institutionen med, at brugsretten til lokalerne hurtigst muligt overtages af  

 en anden bruger.
SES's virkeområde § 12.  SES's ejendoms- og lokaleydelser kan tilbydes  

 andre statslige institutioner end centraladministrationen, og tillige uden  

 for hovedstadsområdet.
Ikrafttrædelse og overgangsregler § 13.  Cirkulæret træder i kraft 1. januar 1990.  

 Institutioner, der indtil denne dato har lokaler i ejendomme omfattet af  

 cirkulæret, fortsætter benyttelsen på de i cirkulæret fastsatte vilkår.
 Stk. 2.  Tilsvarende gælder med hensyn til videreførelse  

 af SES's tjenesteydelser og leverancer, jf. § 6, stk. 1.
 Stk. 3.  Inventar leveret vederlagsfrit af  

 Boligministeriets Ejendomsdirektorat overgår fra ovennævnte dato til de  

 pågældende institutioner.
 Stk. 4.  Opsigelse af tjenesteydelser og leverancer kan  

 tidligst ske med 6 måneders varsel med virkning fra 1. januar 1991.
 Stk. 5.  Fra 1. januar 1990 bortfalder Boligministeriets  

 cirkulære af 9. juni 1972 om kontorlokaler m.v. til centrale statskontorer i  

 hovedstadsområdet.
