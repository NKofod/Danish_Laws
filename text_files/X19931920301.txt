Afgørelsen vedrører følgende retsforskrifter: R LOV nr 390 af  

 20/05/1992 § 10 og § 11 Lov om forsikring mod følger af arbejdsskade  

 (Arbejdsskadeloven) Afgørelsen er truffet af: Arbejdsskadestyrelsen Nr 19203  

 00/06/1993 For første gang har vi spurgt vores vigtigste brugergruppe - nemlig de  

 mennesker, der er kommet til skade - hvad de mener om sagsbehandlingen.
 I perioden november - december 1992 besøgte nogle af styrelsens  

 medarbejdere 150 personer, der inden for det sidste års tid havde fået  

 behandlet en sag hos os.
 Undersøgelsen, blev først og fremmest gennemført for at se, hvor vi skal  

 sætte ind for yderligere at forbedre vores service.
 Der var stor opbakning om undersøgelsen. 75% af de personer, vi  

 kontaktede, sagde ja til at lade sig udspørge, og vi blev venligt modtaget  

 alle steder.
 For at sikre ensartetheden og for at lette bearbejdningen, har vi som  

 grundlag for interviewene anvendt et spørgeskema med 79 spørgsmål om  

 forskellige elementer i sagsbehandlingen.
Vi har lagt vægt på at sikre svarpersonernes anonymitet.
De enkelte  

 besvarelser vil således ikke kunne sættes i forbindelse med den konkrete sag.
 De 150 personer, vi har spurgt, er udvalgt med udgangspunkt i den  

 fordeling af sagstyper mv., der gælder for styrelsens sager i almindelighed.
 Det følgende er et sammendrag af undersøgelsens resultater:
Om sagsbehandlingstiden Op imod halvdelen af svarpersonerne oplevede sagsbehandlingstiden som lang  

 eller meget lang.
Selvom sagsbehandlingstiden faktisk var kort (under 6 måneder), er der 40  

 procent, der oplevede den som lang.
Og der er 60 procent af dem med lang  

 sagsbehandlingstid (over 12 måneder), der oplevede dette som længe.
 Det ser således ud til, at det i højere grad er forventningerne til  

 sagsbehandlingstiden end den faktiske sagsbehandlingstid, der er har  

 betydning for oplevelsen.
Om aktindsigt, dvs. retten til at se sagens dokumenter inden afgørelsen  

 træffes Omkring 30 procent af svarpersonerne fik aktindsigt, men det var kun 50  

 procent af dem, der syntes, de fik noget ud af den.
 75 procent af dem, der i forbindelse med aktindsigt var kommet med  

 yderligere kommentarer, mente ikke - eller har ikke kunnet se - at vi havde  

 taget hensyn til disse kommentarer.
Om sagsbehandlingen generelt Lidt over 50 procent var generelt tilfredse med sagsbehandlingen, mens  

 lidt mindre end 50 procent fandt noget at kritisere.
 Det var især sagsbehandlingstiden, informationen under sagsbehandlingen og  

 behandlingen i forbindelse med personlige eller telefoniske henvendelser, der  

 havde betydning for, om de udspurgte var tilfredse eller ej.
Om brevene Godt 50 procent af de udspurgte syntes, at det var let at forstå vores  

 breve.
Omkring 20 procent havde en anden opfattelse - især på grund af  

 sproget og de mange paragrafhenvisninger.
 Det var også omkring 20 procent, der enten fandt det vanskeligt at besvare  

 de spørgsmål, vi stillede undervejs - eller opfattede dem som overflødige.
Om afgørelserne Omkring 30 procent var utilfredse med formuleringen - herunder  

 begrundelsen - af afgørelserne.
Forventningerne til afgørelsen 60 procent fik erstatning, men det var kun 40 procent, der havde forventet  

 at få det.
Den generelle information Godt 30 procent havde slet ikke læst det materiale, vi havde sendt ud.
 Selvom materialet blev læst, var det ikke altid lige forståeligt, og det  

 var heller ikke altid muligt at finde de relevante oplysninger.
Den personlige kontakt Der var stor tilfredshed med betjeningen, når folk ringede til os eller  

 henvendte sig personligt.
Dette på trods af, at 30 procent af dem, der  

 henvendte sig, ikke opnåede, hvad de ville med henvendelsen - f.eks. blev der  

 ikke givet en ordentlig begrundelse for, hvorfor sagsbehandlingen trak ud.
 Desuden var der en hel del, der ønskede, at vi holdt længe åbent en gang  

 om ugen.
Styrelsens omdømme - før og efter Inden arbejdsskaden kendte ca. 50 procent af de udspurgte styrelsen.
Af  

 dem havde ca. 30 procent en positiv, ca. 30 procent en neutral og ca. 30  

 procent en negativ opfattelse af os.
 Det var især dem, der havde deres viden fra aviser og tv, der var  

 negative, mens de, der havde deres viden gennem fagforeningernes hjælp og  

 information, overvejende var positive.
 Knapt 60 procent af de udspurgte havde en positiv opfattelse, efter at de  

 havde fået deres sag behandlet.
Styrelsens interessevaretagelse Inden skaden anså godt 30 procent styrelsen for at være en neutral instans  

 mellem på den ene side skadelidte og på den anden side arbejdsgivere og  

 forsikringsselskaber.
 Efter sagens behandling var der lidt flere, men dog stadig kun 44 procent,  

 der opfattede styrelsen som en neutral instans.
Opfølgning Siden de sager, der indgik i undersøgelsen, er blevet afgjort, har  

 styrelsen været i gang med en omfattende moderniserings- og  

 omstillingsproces.
 Vi har indført et nyt edb-system, der indebærer en række forbedringer af  

 sagsbehandlingen, vi har moderniseret vore breve, så vi nu i langt højere  

 grad skriver »lige ud ad landevejen«, vi har forbedret  

 begrundelserne i afgørelserne, vi har udbygget og moderniseret vores  

 generelle informationsmateriale, i kraft af et nyt telefonsystem har det  

 været muligt at forbedre vores telefonservice, og dermed afkorte  

 ventetiderne, og vi har indført åbningstid til kl. 18.00 om torsdagen.
 Disse forbedringer imødekommer en del af den kritik, undersøgelsen har  

 afdækket.
 Undersøgelsen peger også på problemer, der endnu ikke er løst, og det  

 overvejes nu, hvordan vi kommer videre.
 Yderligere oplysninger kan fås ved henvendelse til kontorchef Ingrid  

 Parsby.
