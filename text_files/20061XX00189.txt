Skriftlig fremsættelse (15. december 2006) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
Forslag til lov  

 om ændring af universitetsloven og lov om  

 forskningsrådgivning m.v. (Konsekvensændringer som følge af oprettelse af  

 Akkrediteringsinstitutionen) (Lovforslag nr.
L 112).
 Lovforslaget fremsættes samtidig med forslag til lov om  

 Akkrediteringsinstitutionen for videregående uddannelser  

 (akkrediteringsloven).  

 Lovforslaget indeholder primært tekniske ændringer til universitetsloven og  

 til  

 forskningsrådgivningsloven som følge af forslag til lov om  

 Akkrediteringsinstitutionen  

 for videregående uddannelser (akkrediteringsloven).
Med lovforslaget overflyttes videnskabsministerens  

 kompetence til at godkende universiteternes udbud af uddannelser til  

 Akkrediteringsrådet.
Det overordnede ansvar for økonomien herunder  

 uddannelsernes  

 taxameterindplacering fastholdes hos videnskabsministeren.
Lovforslaget indebærer, at universiteter ikke kan optage  

 studerende på en uddannelse, hvis godkendelse bortfalder efter  

 akkrediteringsloven.
Da der er et særligt hensyn at tage til de studerende,  

 der  

 allerede er optaget på uddannelsen, foreslås det, at videnskabsministeren  

 skal  

 fastsætte en plan for, hvordan de studerende bedst kan færdiggøre deres  

 uddannelsesforløb.  

 Videnskabsministeren kan i den forbindelse pålægge andre universiteter et  

 ansvar.
 Med lovforslaget skal universiteternes aftaler om udbud af  

 fællesuddannelser med danske og udenlandske universiteter ikke længere  

 godkendes af videnskabsministeren.
 Lov om forskningsrådgivning m.v. foreslås ændret, sådan at  

 Det Frie Forskningsråd efter anmodning bliver forpligtet til at bistå  

 Akkrediteringsinstitutionen med forskningsfaglig rådgivning.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling  

 i det høje Ting.
