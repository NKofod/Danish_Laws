Nr LSF 151 Forslag til Lov om kommuners og amtskommuners udførelse af opgaver for  

 andre offentlige myndigheder Fremsat af indenrigsministeren (Birte Weiss) den 18. januar 1995 Vedtaget ved tredjebehandling den 31. maj 1995 Lov nr. 378 af 14/06/1995 § 1. Denne lov finder anvendelse på kommuners og amtskommuners  

 udførelse af opgaver for andre offentlige myndigheder, medmindre andet er  

 bestemt i lovgivningen.
 Stk. 2. Loven finder ikke anvendelse på opgaver, som kommunale  

 fællesskaber, jf. § 60 i lov om kommunernes styrelse, udfører for de kommuner  

 og amtskommuner, der deltager i fællesskabet.
 § 2. Kommuner og amtskommuner kan udføre sådanne opgaver for andre  

 offentlige myndigheder, som kommunerne og amtskommunerne kan løse for sig  

 selv.
Stk. 2. Kommuner og amtskommuner kan kun udføre de i stk. 1 nævnte  

 opgaver for andre offentlige myndigheder, hvis opgaverne forinden har været  

 udbudt.
En kommune eller en amtskommune kan endvidere kun få udført sådanne  

 opgaver af andre kommuner og amtskommuner, hvis disse opgaver forinden har  

 været udbudt.
 Stk. 3. Bestemmelsen i stk. 2 gælder dog ikke, hvis opgavens værdi  

 ikke overstiger et af indenrigsministeren fastsat beløb.
 Stk. 4. Kommunalbestyrelser og amtsråd skal, forinden de afgiver  

 tilbud på og indgår aftale om udførelse af en opgave for en anden offentlig  

 myndighed, foretage en kalkulation af de samlede omkostninger, der vil være  

 forbundet med kommunens eller amtskommunens varetagelse af opgaven.  

 Kommunalbestyrelser og amtsråd må ikke afgive tilbud på eller indgå aftale om  

 udførelse af opgaver, der indebærer en vederlæggelse, som er lavere end det  

 kalkulerede beløb.
 Stk. 5. Indenrigsministeren fastsætter nærmere regler om kommuners  

 og amtskommuners adgang til at udføre opgaver efter stk. 1 for andre  

 offentlige myndigheder og om kommuners og amtskommuners adgang til at få  

 udført sådanne opgaver af andre kommuner og amtskommuner, herunder om udbud,  

 jf. stk. 2 og 3, og om omkostningskalkulation, jf. stk. 4.
 § 3. Loven træder i kraft den 1. juli 1995.
 § 4. Loven tages op til revision i folketingsåret 1997-98.
 § 5. Loven gælder ikke for Færøerne og Grønland.
Oprindeligt fremsat forslag § 1. Denne lov finder anvendelse på kommuners og amtskommuners  

 udførelse af opgaver for andre offentlige myndigheder, medmindre andet er  

 bestemt i lovgivningen.
 Stk. 2. Loven finder ikke anvendelse på opgaver, som kommunale  

 fællesskaber, jf. § 60 i lov om kommunernes styrelse, udfører for de kommuner  

 og amtskommuner, der deltager i fællesskabet.
 § 2. Kommuner og amtskommuner kan udføre sådanne opgaver for andre  

 offentlige myndigheder, som kommunerne og amtskommunerne kan løse for sig  

 selv.
Stk. 2. Kommuner og amtskommuner kan kun udføre de i stk. 1 nævnte  

 opgaver for andre offentlige myndigheder, hvis opgaverne forinden har været  

 udbudt.
En kommune eller en amtskommune kan endvidere kun få udført sådanne  

 opgaver af andre kommuner og amtskommuner, hvis disse opgaver forinden har  

 været udbudt.
 Stk. 3. Bestemmelsen i stk. 2 gælder dog ikke, hvis opgavens værdi  

 ikke overstiger et af indenrigsministeren fastsat beløb.
 Stk. 4. Kommunalbestyrelser og amtsrådskal, forinden de afgiver  

 tilbud på og indgår aftale om udførelse af en opgave for en anden offentlig  

 myndighed, foretage en kalkulation af de samlede omkostninger, der vil være  

 forbundet med kommunens eller amtskommunens varetagelse af opgaven.  

 Kommunalbestyrelser og amtsråd må ikke afgive tilbud på eller indgå aftale om  

 udførelse af opgaver, der indebærer en vederlæggelse, som er lavere end det  

 kalkulerede beløb.
 Stk. 5. Indenrigsministeren fastsætter nærmere regler om kommuners  

 og amtskommuners adgang til at udføre opgaver efter stk. 1 for andre  

 offentlige myndigheder og om kommuners og amtskommuners adgang til at få  

 udført sådanne opgaver af andre kommuner og amtskommuner, herunder om udbud,  

 jf. stk. 2 og 3, og om omkostningskalkulation, jf. stk. 4.
 § 3. Loven træder i kraft den 1. juli 1995.
 § 4. Loven tages op til revision i folketingsåret 1997/98.
 § 5. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Lovforslaget går ud på at give kommuner og amtskommuner adgang til på  

 visse betingelser at udføre kommunale opgaver for andre offentlige  

 myndigheder.
 Lovforslaget er en udmøntning af et af forslagene i betænkning nr.  

 1268/1994 afgivet den 18. april 1994 af det af indenrigsministeren nedsatte  

 udvalg om fornyelse og effektivisering i den kommunale sektor  

 (Fornyelsesudvalget).
Det fremgår af betænkningen, at mange kommunalpolitikere har oplevet de  

 gældende regler om kommuners og amtskommuners adgang til at udøve  

 erhvervsvirksomhed som en hindring for effektiv ressourceudnyttelse.
Formålet  

 med lovforslaget er derfor først og fremmest at give kommuner og amtskommuner  

 mulighed for en bedre udnyttelse af eksisterende ressourcer.
 Med henblik på at sikre at aftaler om udførelse af opgaver for andre  

 offentlige myndigheder indgås i åben konkurrence, foreslås det i  

 overensstemmelse med Fornyelsesudvalgets anbefaling, at større opgaver skal  

 udbydes som betingelse for, at kommuner og amtskommuner kan påtage sig  

 sådanne opgaver for andre offentlige myndigheder.
 Det er fundet hensigtsmæssigt udtrykkeligt at fastslå, at udbud også er en  

 betingelse for, at en kommune eller en amtskommune kan få udført større  

 opgaver af andre kommuner og amtskommuner.
Fornyelsesudvalget har anbefalet, at der tilvejebringes regler, som  

 sikrer, at den kommunale virksomhed ikke bliver konkurrenceforvridende.
Med  

 henblik herpå stilles i lovforslaget krav om, at en kommune eller en  

 amtskommune, som vil udføre opgaver for andre offentlige myndigheder, skal  

 foretage en kalkulation af de samlede omkostninger, der vil være forbundet  

 med opgavevaretagelsen.
Det er efter lovforslaget en betingelse for en  

 kommunes eller en amtskommunes afgivelse af tilbud på og indgåelse af aftale  

 om udførelse af en opgave for en anden offentlig myndighed, at vederlæggelsen  

 herfor ikke er lavere end det kalkulerede beløb.
Det foreslås, at indenrigsministeren bemyndiges til at fastsætte nærmere  

 regler om udbud og om omkostningskalkulation.
Denne bemyndigelse vil blive  

 udmøntet i regler om blandt andet fremgangsmåden ved udbud, om specifikation  

 af den udbudte opgave og om kriterier for valg af bud m.v.
Der vil endvidere  

 blive fastsat regler om, hvilke omkostninger der skal indgå i  

 omkostningskalkulationen, om registrering af de med opgaven forbundne  

 indtægter og omkostninger, samt om udarbejdelse af en regnskabsmæssig  

 redegørelse for hver enkelt opgave, som en kommune eller en amtskommune har  

 udført for en anden offentlig myndighed.
Den foreslåede udvidelse af kommuners og amtskommuners adgang til at  

 udføre opgaver for andre offentlige myndigheder forudsættes udnyttet af  

 kommunerne og amtskommunerne selv.
Det er derfor ikke foreslået, at kommuner  

 og amtskommuner skal kunne deltage i privatretlige selskabsdannelser som  

 f.eks. aktieselskaber, der udfører opgaver for offentlige myndigheder.  

 Baggrunden herfor er den, at privatretlige selskabsdannelser ikke er omfattet  

 af offentligretlige regler om styrelse, tilsyn, dokumentoffentlighed m.v., og  

 at de regler, der vil blive fastsat om udbud og omkostningskalkulation, ikke  

 vil kunne anvendes på sådanne selskaber m.v.
Hertil kommer, at  

 Fornyelsesudvalgets forslag er baseret på en antagelse om, at der ikke vil  

 blive tale om erhvervsdrift i stor stil.
Den adgang for kommuner og amtskommuner til at udføre opgaver for andre  

 offentlige myndigheder, som foreslås tilvejebragt med lovforslaget, vil kun  

 gælde, hvor andet ikke er bestemt i lovgivningen.
Som eksempel på en  

 lovbestemt adgang for kommuner til at udføre opgaver for hinanden kan nævnes  

 § 13 i beredskabsloven, jf. lov nr. 1054 af 23. december 1992, hvorefter en  

 kommunalbestyrelse kan indgå aftale med en anden kommunalbestyrelse om at  

 udføre opgaver inden for kommunens redningsberedskab.
Kommuners og  

 amtskommuners adgang efter de uskrevne regler om kommunernes og  

 amtskommunernes opgavevaretagelse til i visse tilfælde at udføre opgaver for  

 såvel andre offentlige myndigheder som private berøres heller ikke af  

 lovforslaget.
Det gælder f.eks. kommuners og amtskommuners adgang til under  

 visse betingelser at sælge biprodukter, der opstår som en naturlig følge af  

 kommunal virksomhed.
 Det følger endelig af lovforslaget, at områder, hvor der er en lovbestemt  

 ret for borgerne til at vælge mellem ydelser i en af flere kommuner eller  

 amtskommuner, også vil falde uden for den foreslåede lovs anvendelsesområde.  

 Dette gælder f.eks. retten til at vælge sygehus eller gymnasium uden for den  

 amtskommune, hvor den pågældende har bopæl, jf. § 1, nr. 5, i lov nr. 1024 af  

 19. december 1992 om ændring af lov om sygehusvæsenet og lov om offentlig  

 sygesikring m.v. og § 5, stk. 3, i lovbekendtgørelse nr. 531 af 23. juni 1993  

 om gymnasiet m.v. med senere ændringer.
2. Baggrunden for lovforslaget Til grund for lovforslaget ligger som anført de forslag og anbefalinger,  

 som er fremsat af Fornyelsesudvalget.
En uformel arbejdsgruppe nedsat under  

 Indenrigsministeriet har drøftet den nærmere udformning af kalkulationsregler  

 m.v. på det kommunale og det amtskommunale område.
2.1. Udvalget om fornyelse og effektivisering i den kommunale sektor Indenrigsministeren nedsatte den 25. marts 1993 udvalget om fornyelse og  

 effektivisering i den kommunale sektor.
Fornyelsesudvalget var sammensat af  

 repræsentanter for Indenrigsministeriet, Statsministeriet, Finansministeriet,  

 Økonomiministeriet, Socialministeriet, Undervisningsministeriet,  

 Sundhedsministeriet, Kommunernes Landsforening, Amtsrådsforeningen i Danmark  

 samt Københavns og Frederiksberg Kommuner.
Fornyelsesudvalget fik bl.a. til opgave at drøfte behovet for en udvidelse  

 af de retlige rammer for kommuners og amtskommuners adgang til at udøve  

 handel, håndværk og industri m.v.
Udvalget skulle herunder behandle  

 spørgsmålet om kommuners og amtskommuners adgang til at udføre opgaver for  

 hinanden.
I den forbindelse skulle udvalget drøfte behovet for at fastsætte  

 nærmere regler om vilkårene for kommunernes og amtskommunernes  

 opgavevaretagelse for andre, f.eks. vedrørende prisfastsættelse, krav om  

 udbud og afholdelse af licitation.
 Med henblik på belysning af spørgsmålet om kommuners og amtskommuners  

 adgang til at udøve erhvervsvirksomhed nedsatte Fornyelsesudvalget den 14.  

 april 1993 et underudvalg om kommuners og amtskommuners adgang til at udøve  

 erhvervsvirksomhed.
 Underudvalget var sammensat af repræsentanter for Kommunernes  

 Landsforening, Amtsrådsforeningen i Danmark, Københavns og Frederiksberg  

 Kommuner, Industri- og Samordningsministeriet, Økonomiministeriet og  

 Indenrigsministeriet.
Fornyelsesudvalgets forslag er baseret på de drøftelser om en udvidelse af  

 kommunernes og amtskommunernes opgaver, som har fundet sted i underudvalget,  

 jf. den af underudvalget afgivne delbetænkning, der er optrykt som et bilag  

 til betænkning 1268/1994, side 186 ff.
Fornyelsesudvalget har anbefalet, at  

 der tilvejebringes lovhjemmel til, at kommuner og amtskommuner på visse  

 betingelser kan varetage kommunale opgaver for andre offentlige myndigheder,  

 dog med respekt af de begrænsninger, modifikationer eller særregler, som  

 findes i lovgivningen for visse særlige opgavetypers vedkommende.
Udvalget har - som baggrund for anbefalingen - bl.a. henvist til, at mange  

 kommunalpolitikere har opfattet de gældende regler om kommuners og  

 amtskommuners adgang til at udøve erhvervsvirksomhed som uklare, vilkårlige  

 og urimelige.
Efter udvalgets opfattelse er dette bl.a. begrundet i, at  

 reglerne undertiden hindrer en rationel udnyttelse af kommuners og  

 amtskommuners ressourcer.
Udvalget har endvidere fundet, at opgaverne i den offentlige sektor skal  

 udføres af dem, der er bedst egnede til det, uanset om dette sker i  

 offentligt eller privat regi.
Et vigtigt led i realiseringen af denne  

 målsætning er efter udvalgets opfattelse, at kommuner og amtskommuner får  

 mulighed for at udføre opgaver for andre offentlige myndigheder, når kommuner  

 og amtskommuner er de bedste hertil.
Udvalget har overvejet, om en udvidelse af kommunernes og amtskommunernes  

 opgaver vil være i strid med ideerne bag kommunestyret, hvorefter borgerne  

 inden for lovgivningens rammer selv skal styre og forvalte opgaver, som er af  

 særlig lokal fællesskabsinteresse.
Såfremt kommunernes og amtskommunernes  

 udvidede adgang til opgavevaretagelse alene bliver af begrænset omfang - og  

 såfremt der kan opstilles vilkår for en sådan opgavevaretagelse, som  

 tilgodeser hensynet til den private sektor, jf. nedenfor - har udvalget ikke  

 fundet, at en adgang for kommunerne og amtskommunerne til at udføre opgaver  

 for andre behøver at være i strid med fundamentale principper bag  

 kommunestyret.
Der henvises herom til den af underudvalget afgivne  

 delbetænkning afsnit 3.5.1., side 186-188.
 Udvalget har hverken fundet det hensigtsmæssigt eller nødvendigt at  

 foretage en nærmere afgrænsning af, hvilke kommunale opgaver kommuner og  

 amtskommuner skal kunne udføre for andre.
 Selvom der efter udvalgets opfattelse ikke generelter grundlag for at  

 antage, at meget vide rammer for kommunal erhvervsvirksomhed vil blive  

 udnyttet i strid med formålet - en optimering af den kommunale  

 ressourceudnyttelse - har udvalget på den anden side fundet, at det er  

 nødvendigt at foretage en afgrænsning af, hvem opgaverne kan udføres for, og  

 at opstille særlige vilkår for udførelsen.
Efter udvalgets opfattelse bør en udvidelse af kommunernes og  

 amtskommunernes adgang til at udføre opgaver for andre offentlige myndigheder  

 omfatte alle kommunale opgaver, dog under hensyntagen til eventuelle  

 begrænsninger i lovgivningen.
Udvalget har herved taget hensyn til det  

 vanskelige i på en hensigtsmæssig måde at afgrænse karakteren af nye opgaver  

 på erhvervsområdet og samtidig opnå formålet med en udvidelse af kommunernes  

 og amtskommunernes opgaver.
Udvalget har afvist, at det bør være en betingelse for den udvidede adgang  

 til at udføre opgaver for andre, at der skal gælde krav om kommunale  

 selskabsdannelser og om udbud af opgaver, hvis værdi ikke overstiger 1,6 mio.  

 kr.
Baggrunden herfor er, at sådanne krav efter udvalgets opfattelse vil  

 hindre opfyldelsen af formålet om en mere rationel udnyttelse af eksisterende  

 ressourcer, der ligger bag forslaget om at give kommuner og amtskommuner  

 adgang til at udføre opgaver for andre offentlige myndigheder.
Krav om  

 kommunale selskabsdannelser og om udbud af opgaver, hvis værdi ikke  

 overstiger 1,6 mio. kr., ville således for mindre opgaver kunne føre til, at  

 en kommune eller en amtskommune ville afholde sig fra at lade opgaver udføre  

 af en anden kommune eller amtskommune på trods af, at dette ville være mest  

 hensigtsmæssigt.
Omkostningerne ved at danne et selskab og ved at foretage et  

 udbud ville således - for mindre opgavers vedkommende - kunne overstige den  

 besparelse, der opnås ved at lade en anden kommune eller amtskommune udføre  

 opgaven.
Der henvises herom til den af underudvalget afgivne delbetænkning,  

 afsnit 3.5.2., side 192-193.
 Udvalget har derimod til sin anbefaling knyttet en betingelse om, at  

 opgaver, hvis værdi overstiger 1,6 mio. kr., skal udbydes.
Udvalget har endvidere fundet, at der bør tilvejebringes retsregler, der  

 mere entydigt end de nugældende sikrer, at den kommunale virksomhed ikke er  

 konkurrenceforvridende i forhold til det private erhvervsliv.
Udvalget har i  

 den forbindelse peget på behovet for klare regler om priskalkulation samt på  

 behovet for krav om særskilt budget og regnskab.
Udvalget har opfordret  

 Indenrigsministeriet til at tage initiativ til udarbejdelsen af et sådant  

 regelsæt.
Udvalgets anbefaling bygger på en antagelse om, at kommunalbestyrelserne  

 og amtsrådene selv vil være opmærksomme på de farer for kommunestyret, som et  

 meget omfattende kommunalt engagement i erhvervsvirksomhed ville kunne  

 udgøre, og at virksomhedens omfang overvejende vil være betinget af ønsket om  

 udnyttelse af eksisterende ressourcer.
På denne baggrund har udvalget fundet,  

 at det efter en periode med sådanne udvidede muligheder må vurderes, om  

 udvalgets antagelse har været korrekt.
 Udvalget har derfor anbefalet, at der i loven indføjes en bestemmelse om,  

 at loven tages op til revision efter 2 år i lyset af de erfaringer, der er  

 indvundet i perioden.
2.2. Arbejdsgruppen om kalkulationsregler på det kommunale og det  

 amtskommunale område På baggrund af Fornyelsesudvalgets anbefalinger nedsatte  

 Indenrigsministeriet en uformel arbejdsgruppe om kalkulationsregler m.v. på  

 det kommunale og det amtskommunale område.
I arbejdsgruppen deltog  

 repræsentanter for Kommunernes Landsforening, Amtsrådsforeningen i Danmark,  

 Københavns og Frederiksberg Kommuner, Finansministeriet, Økonomiministeriet,  

 Trafikministeriet, Erhvervsministeriet, Miljø- og Energiministeriet og  

 Indenrigsministeriet.
 Arbejdsgruppen har drøftet udformningen af et regelsæt dels om  

 fremgangsmåden ved udbud, om krav til indholdet af udbudsmaterialet, om  

 kriterier for valg af bud m.v. i forbindelse med kommuners og amtskommuners  

 udbud af egne opgaver dels om udbud, om omkostningskalkulation, om  

 regnskabsmæssige krav m.v. ved kommuners og amtskommuners tilbud på udførelse  

 af opgaver for andre.
 Arbejdsgruppens drøftelser vil danne grundlag for indenrigsministerens  

 udmøntning af den i lovforslagets § 2, stk. 5, foreslåede  

 bemyndigelsesbestemmelse.
3. Indholdet af lovforslaget 3.1. Adgang til at udføre opgaver for andre offentlige myndigheder Ved bestemmelsen i lovforslagets § 2, stk. 1, gives kommuner og  

 amtskommuner adgang til at udføre sådanne opgaver for andre offentlige  

 myndigheder, som kommuner og amtskommuner efter gældende regler kan løse i  

 eget regi.
Det foreslås således generelt at udvide kommunernes og  

 amtskommunernes adgang til at løse opgaver uden for den enkelte kommunes  

 eller amtskommunes eget område ved at give kommuner og amtskommuner mulighed  

 for at udføre kommunale opgaver for andre offentlige myndig-heder.  

 Lovforslaget har i overensstemmelse med Fornyelsesudvalgets anbefalinger til  

 formål at give kommuner og amtskommuner bedre muligheder for at udnytte deres  

 ressourcer - materiel, maskinpark, arbejdskraft m.v.
Kommuner og amtskommuner  

 får derfor med lovforslaget mulighed for at udføre indtægtsdækket virksomhed  

 i forhold til andre offentlige myndigheder.
 Forslaget kan ses som et udtryk for et ønske om at overføre principperne  

 bag reglerne om statsinstitutioners adgang til at udføre indtægtsdækket  

 virksomhed til det kommunale område.
 Lovforslaget berører derimod ikke kommuners og amtskommuners adgang til  

 efter gældende ret at løse opgaver i eget regi.
 Lovforslaget berører endvidere ikke kommunale fællesskabers udførelse af  

 opgaver for de deltagende kommuner og amtskommuner.
3.2. Kommunale fællesskaber Kommunale fællesskaber, som er den betegnelse, der anvendes om  

 samarbejdsaftaler mellem kommuner og amtskommuner vedrørende løsning af  

 kommunale opgaver, som medfører indskrænkning i de enkelte deltagende  

 kommunalbestyrelsers og amtsråds beføjelser, jf. § 60 i lov om kommunernes  

 styrelse, lovbekendtgørelse nr. 526 af 22. juni 1993 som ændret ved lov nr.  

 286 af 27. april 1994, anses for at være en art »specialkommuner«  

 til løsning af kommunale opgaver på det område, som fællesskabet omfatter.
De  

 kommunale fællesskaber er derfor omfattet af lovforslaget, jf. forslagets §  

 1, stk. 1.
Dette indebærer, at der med lovforslaget også gives de kommunale  

 fællesskaber en generel adgang til efter bestemmelserne i lovforslaget at  

 udføre opgaver for andre offentlige myndigheder.
Det bemærkes dog herved, at  

 det beror på det fællesskabsgrundlag - typisk i form af vedtægter - der  

 gælder for det pågældende kommunale fællesskab, hvorvidt og i hvilket omfang  

 fællesskabet har adgang til at udføre sådanne opgaver.
 Da kommuner og amtskommuner allerede efter § 60 i lov om kommunernes  

 styrelse kan samarbejde i kommunale fællesskaber, følger det imidlertid også  

 af lovforslagets § 1, stk. 1, hvorefter loven alene finder anvendelse,  

 såfremt andet ikke er bestemt i lovgivningen, at kommuners og amtskommuners  

 adgang til at løse opgaver gennem deltagelse i kommunale fællesskaber, ikke  

 berøres af lovforslaget.
 I bestemmelsen i lovforslagets § 1, stk. 2, præciseres det, at loven ikke  

 gælder for kommunale fællesskabers udførelse af opgaver for de i fællesskabet  

 deltagende kommuner.
Efter lovforslaget er de opgaver, som kommunale fællesskaber udfører for  

 de deltagende kommuner og amtskommuner i det hele undtaget fra lovens  

 anvendelsesområde.
Det betyder, at pligten til at udarbejde  

 omkostningskalkulationer og at iagttage de krav, som vil blive fastsat i  

 medfør af loven, ikke vil gælde for kommunale fællesskabers løsning af  

 opgaver for de deltagende kommuner og amtskommuner.
Loven finder derimod anvendelse ved kommunale fællesskabers udførelse af  

 opgaver for andre offentlige myndigheder end de kommuner og amtskommuner, som  

 deltager i fællesskabet, og ved kommuners og amtskommuners udførelse af  

 opgaver for kommunale fællesskaber - uanset om kommunen eller amtskommunen  

 deltager i fællesskabet.
I sådanne tilfælde vil reglerne om udbud og om  

 omkostningskalkulation m.v. i dette lovforslag derfor skulle iagttages.  

 Baggrunden herfor er, at hensynet til, at fællesskabet kan opfylde sit formål  

 - en fælles varetagelse af en kommunal opgave - ikke gør sig gældende i  

 sådanne situationer.
 3.3. Udbud m.v.
 Det følger af lovforslagets § 2, stk. 2 og 3, at det er en betingelse for,  

 at kommuner og amtskommuner kan udføre og få udført større opgaver efter  

 loven, at disse forinden har været udbudt.
 Efter bestemmelsen i lovforslagets § 2, stk. 2, er det såvel den  

 tilbudsgivende som den ordregivende kommune eller amtskommune, der skal  

 sikre, at udbudspligten opfyldes.
Reglerne om udbud skal sikre, at aftaler om udførelse af opgaver for andre  

 offentlige myndigheder indgås i åben konkurrence.
Reglerne har endvidere til  

 formål at sikre, at der tilvejebringes åbenhed og gennemskuelighed omkring  

 aftaleindgåelsen om opgaven.
Efter bestemmelsen i lovforslagets § 2, stk. 5, bemyndiges  

 indenrigsministeren til at fastsætte nærmere regler om udbud.
De nærmere  

 regler om udbudsproceduren, som vil blive fastsat i medfør af loven, vil  

 finde anvendelse, såfremt en opgave ikke har været udbudt efter andre regler,  

 herunder i hvert fald EF-udbudsdirektiverne og det af Finansministeriet  

 udstedte cirkulære om udbud og udlicitering af statslige drifts- og  

 anlægsopgaver.
 Efter bestemmelsen i lovforslagets § 2, stk. 3, gælder kravet om udbud dog  

 ikke, hvis opgavens værdi ikke overstiger et af indenrigsministeren fastsat  

 beløb.
Grænseværdien for, hvilke opgaver der efter loven vil være pligt til at  

 udbyde, vil blive fastsat til den til enhver tid værende laveste tærskelværdi  

 efter EF-udbudsdirektiverne om udbud af varer og tjenesteydelser, bortset fra  

 tærskelværdien efter WTO- og EF-reglerne for statslige vareindkøb, der for  

 tiden udgør ca. 1 mio. kr.
Den laveste tærskelværdi efter de gældende  

 relevante direktiver er 200.000 ECU, svarende til 1.548.078 kr., jf.
Rådets  

 direktiv 92/50/EØF om samordning af fremgangsmåderne ved indgåelse af  

 offentlige tjenesteydelsesaftaler, jf. bekendtgørelse nr. 415 af 22. juni  

 1993 og Rådets direktiv 93/36/EØF om samordning af fremgangsmåderne ved  

 offentlige indkøb, jf. bekendtgørelse nr. 510 af 16. juni 1994.
 For de fleste opgavers vedkommende vil der allerede efter  

 EF-udbudsdirektiverne være pligt til udbud, hvis en offentlig myndighed vil  

 have sådanne opgaver udført af en kommune eller en amtskommune.
For de opgaver, hvis værdi ligger under tærskelværdien i det pågældende  

 EF-udbudsdirektiv, men over 200.000 ECU, vil udbud efter lovforslaget og den  

 bekendtgørelse, som vil blive udstedt i medfør heraf, være en betingelse for,  

 at en kommune eller en amtskommune kan udføre sådanne opgaver for en anden  

 offentlig myndighed.
Et sådant udbud vil navnlig blive relevant ved  

 offentlige bygge- og anlægsopgaver, hvor EF-tærskelværdien er 5.000.000 ECU,  

 svarende til 38.701.948 kr.
Udbudsbetingelsen i lovforslaget vil kunne opfyldes ved frivilligt at  

 foretage udbud efter reglerne i det pågældende EF-udbudsdirektiv.
Udbud vil  

 også kunne ske efter regler i det statslige udbuds- og  

 udliciteringscirkulære, jf. nedenfor, eller efter de udbudsregler, som bliver  

 fastsat i medfør af bemyndigelsen i lovforslagets § 2, stk. 5.
Bemyndigelsen vil blive udmøntet i regler om fremgangsmåden ved udbud, om  

 indholdsmæssige krav til udbudsmaterialet, om offentliggørelse af indkomne  

 budsummer og om kriterier for valg af kontraktspart.
Ved udformningen af  

 reglerne herom vil der blive taget udgangspunkt i allerede eksisterende  

 regler om udbud i EF-udbudsdirektiverne og i det af Finansministeriet  

 udstedte cirkulære om udbud og udlicitering af statslige drifts- og  

 anlægsopgaver, jf. nedenfor.
Ved valg af kontraktspart vil den udbydende kommune eller amtskommune  

 efter de udbudsregler, som vil blive fastsat efter § 2, stk. 5, i  

 lovforslaget, have mulighed for at vælge enten det billigste eller det  

 økonomisk mest fordelagtige tilbud.
Det skal dog fremgå af kommunens eller  

 amtskommunens udbudsmateriale, hvilket af de to valgkriterier kommunen eller  

 amtskommunen vil anvende.
Muligheden for at vælge det økonomisk mest  

 fordelagtige tilbud indebærer en adgang til ved valg af kontraktspart at  

 lægge vægt på andre kriterier end tilbudsprisen, f.eks. kvalitet, service,  

 leveringsdato samt miljø- og arbejdsmiljøforhold.
De to valgkriterier svarer  

 til valgkriterierne i EF-udbudsdirektiverne og i ovennævnte cirkulære om  

 udbud og udlicitering af statslige drifts- og anlægsopgaver.
Det bemærkes, at EU-traktatens almindelige bestemmelser om ligebehandling  

 og ikke-diskrimination også gælder for kommunernes og amtskommunernes  

 udførelse af opgaver for andre offentlige myndigheder.
Dette gælder, også  

 selvom opgaven ikke skal udbydes.
 Reglerne om EF-udbud er fastsat i Rådets direktiv 93/37/EØF om samordning  

 af fremgangsmåderne med hensyn til indgåelse af offentlige bygge- og  

 anlægskontrakter, jf. bekendtgørelse nr. 595 af 14. august 1990 med senere  

 ændringer, Rådets direktiv 93/36/EØF om samordning af fremgangsmåderne ved  

 offentlige indkøb, jf. bekendtgørelse nr. 510 af 16. juni 1994, Rådets  

 direktiv 92/50/EØF om samordning af fremgangsmåderne ved indgåelse af  

 offentlige tjenesteydelsesaftaler, jf. bekendtgørelse nr. 415 af 22. juni  

 1993, og Rådets direktiv 93/38/EØF om samordning af fremgangsmåderne ved  

 tilbudsgivning inden for vand- og energiforsyning samt transport og  

 telekommunikation, jf. bekendtgørelse nr. 557 og 558 af 24. juni 1994.
Regler om udbud findes endvidere i det af Finansministeriet udstedte  

 cirkulære nr. 42 af 1. marts 1994 om udbud og udlicitering af statslige  

 drifts- og anlægsopgaver.
Udbud efter reglerne i dette cirkulære vil være  

 relevant, når kommuner og amtskommuner udfører opgaver for statslige  

 myndigheder.
 3.4. Omkostningskalkulation m.v.
Når en kommune eller en amtskommune afgiver tilbud på og indgår aftale om  

 udførelse af opgaver for andre offentlige myndigheder, stilles i  

 lovforslagets § 2, stk. 4, krav om udarbejdelse af en omkostningskalkulation.  

 Omkostningskalkulationen skal omfatte de samlede omkostninger, der vil være  

 forbundet med opgavevaretagelsen.
Kommuner og amtskommuner må ikke afgive  

 tilbud på eller indgå aftale om udførelse af en opgave for en anden offentlig  

 myndighed, der indebærer en vederlæggelse, der er lavere end det kalkulerede  

 beløb.
 Reglerne om omkostningskalkulation og vederlæggelse vil gælde uafhængigt  

 af, om opgaven er af en sådan størrelse, at den skal udbydes.
Reglerne skal - i overensstemmelse med Fornyelsesudvalgets anbefalinger -  

 sikre, at der ikke sker konkurrenceforvridning i forhold til det private  

 erhvervsliv.
Reglerne skal endvidere sikre en mulighed for efterfølgende  

 kontrol.
 Bemyndigelsen i lovforslagets § 2, stk. 5, vil bl.a. blive udmøntet i  

 nærmere regler, hvorefter omkostningskalkulationen skal omfatte de  

 gennemsnitlige langsigtede omkostninger.
I omkostningskalkulationen vil alle omkostninger skulle medregnes.
Det vil  

 gælde såvel direkte som indirekte omkostninger.
 Omkostningsberegningen bygger således på en opgørelse af værdien af det  

 forbrug af produktionsfaktorer, der indgår i udførelsen af en opgave.
Omkostningsbegrebet skal forstås bredt.
Som omkostninger skal bl.a.  

 medtages de udgifter, der er forbundet med kommuners og amtskommuners  

 udførelse af opgaver for andre offentlige myndigheder.
Endvidere skal  

 medtages omkostninger, der ikke knytter sig direkte til den udførende enhed.  

 Det kan f.eks. være omkostninger til lønadministration, der i budgettet er  

 opført under kommunens centralforvaltning.
Omkostninger, der ikke indgår i  

 kommunens budget - f.eks. omkostninger ved benyttelse af kommunens ejendomme  

 - skal endvidere indgå i omkostningskalkulationen som beregnede omkostninger,  

 når de er forbundet med varetagelsen af den pågældende opgave.
 Der vil blive foretaget en nærmere afgrænsning af omkostningsbegrebet i de  

 regler, der fastsættes i medfør af loven, ud fra det overordnede synspunkt,  

 at reglerne skal svare til de statslige regler om omkostningskalkulation.
3.5. Tilsyn og kontrol 3.5.1. Regnskabsmæssig kontrol Omkostningskalkulationen er en beregning af de forventede omkostninger  

 forud for afgivelsen af et tilbud - en forkalkulation.
Der vil herudover  

 blive stillet krav om en løbende registrering af de med den enkelte opgave  

 forbundne indtægter og omkostninger.
Med udgangspunkt i denne registrering  

 skal der efter kontraktsperiodens udløb udarbejdes en regnskabsmæssig  

 redegørelse for opgaven, herunder for eventuelle afvigelser i forhold til  

 omkostningskalkulationen.
Den regnskabsmæssige redegørelse optages i den  

 udførende kommunes eller amtskommunes årsregnskab i det år, hvor opgaven  

 afsluttes.
 Der vil efter drøftelse i Budget- og regnskabsrådet under  

 Indenrigsministeriet blive fastsat nærmere regler for udformningen af disse  

 regnskabsmæssige redegørelser, således at der sikres den tilstrækkelige  

 åbenhed om den kommunale opgavevaretagelse.
 De regnskabsmæssige redegørelser, som skal foretages efter loven, vil som  

 en del af kommunens eller amtskommunens årsregnskab være offentligt  

 tilgængelige hos kommunen eller amtskommunen og hos tilsynsmyndigheden -  

 d.v.s. de for hvert amt nedsatte tilsynsråd og Indenrigsministeriet.
 Reglerne om omkostningskalkulation, om løbende registrering af de med  

 opgaven forbundne indtægter og omkostninger og om regnskabsmæssig redegørelse  

 for opgaven i årsregnskabet i det år, hvor en opgave afsluttes, har til  

 formål at sikre en efterfølgende kontrol med, at kommuners og amtskommuners  

 udførelse af opgaver efter loven ikke bliver konkurrenceforvridende.
I medfør af § 42, stk. 2, i lov om kommunernes styrelse skal den kommunale  

 revision efterprøve om regnskabet er rigtigt, og om de dispositioner, der er  

 omfattet af regnskabsaflæggelsen, er i overensstemmelse med meddelte  

 bevillinger, kommunalbestyrelsens eller amtsrådets øvrige beslutninger, love  

 og andre forskrifter samt med indgåede aftaler og sædvanlig praksis.  

 Kommunernes og amtskommunernes dispositioner er således underkastet en  

 finansiel revision.
Efter § 42, stk. 3, i lov om kommunernes styrelse,  

 påhviler det revisionen regelmæssigt at foretage en kritisk gennemgang af  

 kommunens og amtskommunens regnskabsføring og de i forbindelse hermed  

 etablerede kontrolforanstaltninger med henblik på at efterprøve, om disse er  

 betryggende.
 Årsregnskabet skal sammen med revisionsberetningen og de afgørelser, som  

 kommunalbestyrelsen henholdsvis amtsrådet har truffet i forbindelse hermed,  

 inden udgangen af december måned sendes til vedkommende kommunale  

 tilsynsmyndighed.
Den kommunale revision vil omfatte kommuners og amtskommuners  

 opgavevaretagelse for andre offentlige myndigheder.
Såfremt der f.eks. begås  

 fejl i forbindelse med udarbejdelsen af en omkostningskalkulation, vil dette  

 kunne blive genstand for en revisionsbemærkning, der vil blive forelagt til  

 kommunalbestyrelsens henholdsvis amtsrådets afgørelse.
Revisionsbemærkningen  

 vil endvidere - tillige med kommunalbestyrelsens henholdsvis amtsrådets  

 afgørelse - blive sendt til tilsynsmyndigheden.
3.5.2. Det almindelige kommunale tilsyn De almindelige kommunale tilsynsmyndigheder vil have kompetence til at  

 efterprøve kommuners og amtskommuners beslutninger inden for lovens område.
 Af § 61 i lov om kommunernes styrelse fremgår, at de kommunale  

 tilsynsmyndigheder - de for hvert amt nedsatte tilsynsråd og  

 Indenrigsministeriet - udøver et legalitetstilsyn med kommuner og  

 amtskommuner.
Tilsynsmyndighederne har herudover mulighed for at afgive vejledende  

 udtalelser om deres retsopfattelse og fremkomme med henstillinger og  

 anmodninger.
Tilsynsmyndighederne vil også kunne anlægge sag ved domstolene  

 med henblik på at få en kommune eller amtskommune tilpligtet at anerkende  

 tilsynsmyndighedernes retsopfattelse.
Det fremgår endvidere af § 61 i den kommunale styrelseslov, hvilke  

 sanktioner tilsynsmyndighederne - såfremt den fornødne klarhed er til stede -  

 har mulighed for at anvende overfor ulovlige beslutninger eller undladelser.  

 De sanktioner, som tilsynsmyndighederne under visse betingelser kan bringe i  

 anvendelse, er annullation - eventuelt efter forudgående suspension -  

 pålæggelse af tvangsbøder, anlæggelse af erstatningssag mod  

 kommunalbestyrelses- og amtsrådsmedlemmer og frafald af erstatningssøgsmål  

 mod betaling af en nærmere fastsat bod.
Efter § 61 c i den kommunale  

 styrelseslov kan tilsynsmyndighederne endvidere begære, at der rejses påtale  

 mod kommunalbestyrelses- og amtsrådsmedlemmer, der har gjort sig skyldige i  

 grov pligtforsømmelse.
De kommunale tilsynsmyndigheder vil bl.a. skulle tage stilling til, om der  

 er tale om en lovlig kommunal opgavevaretagelse, om et krav om udbud er  

 overholdt og om omkostningskalkulationsregler og regnskabsmæssige krav er  

 efterlevet.
De kommunale tilsynsmyndigheder vil endvidere skulle tage  

 stilling til, om fremgangsmåder for udbud og om regler for, hvilke kriterier  

 der kan lægges vægt på ved valg af kontraktspart, er overholdt.
 Selvom kommunalbestyrelserne og amtsrådene, ligesom det er tilfældet for  

 statsinstitutioner, i f.eks. omkostningskalkulationen vil kunne foretage et  

 vist skøn vedrørende de forskellige forventede omkostninger, vil  

 tilsynsmyndighederne skulle påse, om kommunalbestyrelsernes eller amtsrådenes  

 skøn har været lovlige og f.eks. ikke hvilet på urigtige faktiske forhold.
 Til brug for tilsynsmyndighedernes vurdering af, om  

 omkostningskalkulationsregler er overholdt, vil tilsynsmyndighederne  

 endvidere - hvis det skønnes nødvendigt - som led i sagsoplysningen indhente  

 en vejledende udtalelse fra Konkurrencerådet eller andre myndigheder, der  

 besidder den fornødne sagkundskab på området.
Der kan endvidere opstå spørgsmål om en kommunes eller en amtskommunes  

 overholdelse af anden lovgivning, som f.eks. konkurrenceloven eller  

 EF-udbudsdirektiverne, hvor en særlig myndighed, f.eks.
Konkurrencerådet  

 eller Klagenævnet for Udbud, har kompetencen til at behandle sådanne  

 spørgsmål.
4. Forholdet til gældende ret Kommuner og amtskommuner kan ifølge de almindelige retsgrundsætninger om  

 kommunernes og amtskommunernes opgavevaretagelse som udgangspunkt ikke udføre  

 opgaver for andre offentlige myndigheder, medmindre der foreligger lovhjemmel  

 hertil.
 Navnlig i de senere år er der i en række ministeriers lovgivning  

 tilvejebragt hjemmel til, at kommuner og amtskommuner kan udføre opgaver for  

 andre.
 Den eksisterende adgang for kommuner og amtskommuner til på særlige  

 områder eller i henhold til særlige regler at udføre opgaver for andre  

 kommuner og amtskommuner eller eventuelt for andre offentlige myndigheder  

 berøres ikke af lovforslaget.
5. Lovforslagets økonomiske og administrative konsekvenser Sigtet med lovforslaget er en mere rationel udnyttelse af kommunale  

 ressourcer samt en effektivisering af den offentlige sektor, der vil følge  

 af, at offentlige myndigheder kan vælge at få udført opgaver af kommuner og  

 amtskommuner, når disse er bedst og billigst.
Forslaget må derfor forventes  

 at medføre en effektivisering for kommunerne og amtskommunerne og for andre  

 offentlige myndigheder i det omfang, de gør brug af de nye muligheder i  

 lovforslaget.
Det er imidlertid vanskeligt på nuværende tidspunkt at fastslå,  

 hvor store effektiviseringer lovforslaget vil medføre.
Dette vil bl.a.  

 afhænge af, i hvilket omfang der gøres brug af den foreslåede adgang for  

 kommuner og amtskommuner til at løse opgaver for andre offentlige  

 myndigheder.
Lovforslaget skønnes ikke at medføre væsentlige administrative  

 konsekvenser for amtskommunerne og kommunerne.
Der henses herved til, at krav  

 om udbud alene gælder visse større opgaver, der for størstedelens vedkommende  

 allerede efter EF-udbudsdirektiverne skal udbydes.
 Lovforslaget skønnes ikke at have økonomiske eller administrative  

 konsekvenser af nævneværdigt omfang for staten.
6. Lovforslagets erhvervsøkonomiske konsekvenser Lovforslaget indebærer, at kommuner og amtskommuner får adgang til at  

 udføre visse opgaver for andre offentlige myndigheder.
Denne adgang må forventes, at indebære, at nogle myndigheder, f.eks.  

 mindre kommuner, vil anse det for fordelagtigt at udbyde flere opgaver, end  

 de hidtil har gjort.
Det må således antages, at antallet af opgaver, der  

 udbydes af offentlige myndigheder, vil stige.
Samtidig indebærer lovforslaget, at der bliver flere, der kan byde på  

 udførelsen af de enkelte opgaver.
Da de nye tilbudsgivere vil være kommuner  

 eller amtskommuner må det forventes, at disse tilbudsgivere i visse tilfælde  

 vil få kontrakten med den ordregivende myndighed i stedet for en privat  

 tilbudsgiver.
Der må samtidig forventes at blive en skarpere konkurrence om udførelsen  

 af visse opgaver, som kan føre til, at de private tilbudsgivere i visse  

 tilfælde vil afgive bud, der er lavere end tilfældet er i dag.
I det omfang  

 lovforslaget indebærer, at priserne falder, kan lovforslaget samtidig  

 indebære, at indtjeningen i den private sektor formindskes.
 Da det som nævnt ovenfor samtidig må antages, at antallet af udbud fra  

 offentlige myndigheder vil stige, vil det afhænge af den indbyrdes  

 konkurrenceevne, hvorvidt lovforslaget totalt set vil indebære en fremgang  

 eller nedgang i indtjeningen for det private erhvervsliv.
Med lovforslaget tilvejebringes regler om udbud af visse større opgaver,  

 som betingelse for at kommuner og amtskommuner kan udføre og få udført  

 opgaver efter loven og regler om tilbudsgivning, herunder om udarbejdelsen af  

 omkostningskalkulationer.
Disse regler skal sikre, at aftaler om udførelse af  

 opgaver for offentlige myndigheder indgås i åben konkurrence, og at den  

 kommunale virksomhed ikke er konkurrenceforvridende i forhold til det private  

 erhvervsliv.
Forslaget vil derfor ikke påføre det private erhvervsliv  

 urimelig konkurrence.
7. Lovforslagets miljømæssige konsekvenser Lovforslaget skønnes ikke at have miljømæssige konsekvenser.
 8. Hørte myndigheder m.v.
 Lovforslaget har været forelagt for Kommunernes Landsforening,  

 Amtsrådsforeningen i Danmark samt Københavns og Frederiksberg Kommuner.  

 Lovforslaget har endvidere været forelagt for Det Kommunale Kartel,  

 Foreningen af statsamtsjurister og Foreningen af Statsamtmænd.
 Lovforslaget har herudover været forelagt Arbejdsministeriet,  

 Boligministeriet, Erhvervsministeriet, Finansministeriet,  

 Forskningsministeriet, Forsvarsministeriet, Justitsministeriet,  

 Kirkeministeriet, Kulturministeriet, Landbrugs- og Fiskeriministeriet, Miljø-  

 og Energiministeriet, Skatteministeriet, Socialministeriet, Statsministeriet,  

 Sundhedsministeriet, Trafikministeriet, Udenrigsministeriet,  

 Økonomiministeriet og Undervisningsministeriet.
Bemærkninger til lovforslagets enkelte bestemmelser Til § 1 Efter lovforslagets § 1 gælder loven for kommuner og amtskommuner,  

 herunder kommunale fællesskaber, jf. § 60 i lov om kommunernes styrelse.
Til stk. 1 Efter bestemmelsen finder loven anvendelse, medmindre andet er bestemt i  

 lovgivningen.
Lovforslagets § 1, stk. 1, medfører således, at opgaver, som det i øvrigt  

 i lovgivningen er bestemt eller forudsat, at kommuner eller amtskommuner kan  

 udføre for andre offentlige myndigheder, falder uden for denne lovs  

 anvendelsesområde.
Der kan endvidere være fastsat bestemmelser om de nærmere  

 betingelser for udførelsen af sådanne opgaver.
Sådanne bestemmelser berøres  

 heller ikke af dette lovforslag.
Det kan endelig være bestemt eller forudsat,  

 at der ikke gælder nærmere betingelser for kommuners og amtskommuners løsning  

 af opgaver for andre.
Dette lovforslag berører heller ikke sådanne  

 bestemmelser eller forudsætninger.
 Som eksempler på, at det er bestemt eller forudsat, at kommuner og  

 amtskommuner kan udføre opgaver for andre offentlige myndigheder, kan bl.a.  

 nævnes, at kommuner og amtskommuner i medfør af § 10, stk. 3, i lov om  

 offentlige veje, jf. lovbekendtgørelse nr. 532 af 20. juni 1994, kan udføre  

 drifts-, anlægs- og vedligeholdelsesarbejder på andre kommuners og  

 amtskommuners veje.
 I medfør af § 13 i beredskabsloven, jf. lov nr. 1054 af 23. december 1992,  

 kan en kommunalbestyrelse indgå aftale med en anden kommunalbestyrelse om at  

 udføre opgaver inden for kommunens redningsberedskab.
 Herudover kan kommuner og amtskommuner i henhold til de uskrevne regler om  

 kommunernes og amtskommunernes opgavevaretagelse i visse særlige tilfælde  

 udføre opgaver for såvel andre offentlige myndigheder som private.
 Kommuner og amtskommuner kan ud fra en værdispildsbetragtning sælge  

 biprodukter, der opstår som en naturlig følge af kommunal virksomhed.
 Kommuner og amtskommuner kan endvidere under nærmere betingelser i  

 begrænset omfang udnytte overkapacitet til løsning af ikke-kommunale opgaver.
 Herudover vil kommuner og amtskommuner i enkelte, helt særlige tilfælde  

 kunne varetage opgaver, som i princippet ikke er kommunale, men som knytter  

 sig meget tæt til i øvrigt kommunale opgaver (accessorisk virksomhed).
 Endelig kan kommuner og amtskommuner - også uden lovhjemmel - forsyne  

 såvel offentlige som private forbrugere med elementære forbrugsgoder, der som  

 vand, varme, gas og elektricitet afsættes lokalt til en individualiseret  

 forbrugerkreds gennem et ledningsnet.
 Herudover kan kommuner og amtskommuner i et vist begrænset omfang, som  

 efter de kommunale tilsynsmyndigheders praksis ikke er klart afgrænset, indgå  

 betjeningsoverenskomster med en anden kommune eller amtskommune om benyttelse  

 af dennes institutioner og indretninger.
 Det følger af lovforslagets § 1, stk. 1, at denne allerede eksisterende  

 adgang til at varetage opgaver ikke berøres af loven.
 Lovgivningen kan endvidere regulere kommuners og amtskommuners adgang til  

 at løse opgaver for andre offentlige myndigheder på en sådan måde, at  

 opgaveløsning for andre offentlige myndigheder er afskåret.
Det kan f.eks. i lovgivningen være bestemt eller forudsat, at opgaver skal  

 varetages af den pågældende offentlige myndighed selv.
Myndighedsudøvelse kan  

 således i henhold til almindelige forvaltningsretlige regler normalt ikke  

 overlades til andre myndigheder uden særlig lovhjemmel.
Det indebærer, at  

 egentlig afgørelseskompetence ikke kan overlades til en anden kommune eller  

 amtskommune, medmindre der er lovhjemmel hertil.
Bistand til sagsoplysning -  

 f.eks. i form af juridisk ekspertise inden for et bestemt område,  

 udarbejdelse af konsulentrapporter til belysning af en sags faktiske  

 omstændigheder o.s.v. - kan dog uden lovhjemmel overlades til andre.
Bistand  

 til andre offentlige myndigheders sagsoplysning vil således kunne varetages  

 af kommuner og amtskommuner efter denne lov.
Ansvaret for opgaveløsningen  

 påhviler i sådanne tilfælde fortsat den offentlige myndighed, der har fået  

 bistand til løsningen af myndighedens opgaver.
Til stk. 2 Lovforslaget finder ifølge bestemmelsen i § 1, stk. 2, ikke anvendelse ved  

 kommunale fællesskabers udførelse af opgaver for de deltagende kommuner.
Det  

 bemærkes i denne forbindelse, at vedtægten for et kommunalt fællesskab kan  

 indeholde begrænsninger for fællesskabets adgang til at udføre opgaver for de  

 deltagende kommuner og amtskommuner.
Lovforslaget vil derimod finde anvendelse ved kommunale fællesskabers  

 udførelse af opgaver for kommuner og amtskommuner, der ikke deltager i  

 fællesskabet, og ved kommuners og amtskommuners udførelse af opgaver for  

 kommunale fællesskaber - uanset om kommunen eller amtskommunen deltager i  

 fællesskabet.
I sådanne tilfælde vil reglerne om udbud og om  

 omkostningskalkulation m.v. i dette lovforslag derfor skulle iagttages.
Til § 2 Ved denne bestemmelse tilvejebringes hjemmel til, at kommuner og  

 amtskommuner under visse betingelser kan udføre sådanne opgaver for andre  

 offentlige myndigheder, som kommuner og amtskommuner efter gældende regler  

 kan løse for sig selv.
 Bestemmelsen berører derimod ikke kommuners og amtskommuners løsning af  

 opgaver for sig selv efter gældende ret.
Til stk. 1 Den foreslåede hjemmel til, at kommuner og amtskommuner kan udføre opgaver  

 for andre offentlige myndigheder, er betinget af, at der er tale om opgaver,  

 som kommuner og amtskommuner efter gældende regler kan løse i eget regi.
 Afgrænsningen af, hvilke opgaver kommuner og amtskommuner kan udføre for  

 sig selv, beror på såvel skreven som uskreven ret.
I lovgivningen kan det herudover være bestemt eller forudsat, at kommuner  

 eller amtskommuner generelt er afskåret fra at varetage den pågældende  

 opgave.
Sådanne opgaver, som kommuner og amtskommuner ikke kan varetage i  

 eget regi, vil kommuner og amtskommuner heller ikke kunne løse for andre i  

 medfør af denne lov.
Som eksempel kan nævnes § 1 i lov om universiteter  

 m.fl., jf. lovbekendtgørelse nr. 334 af 27. maj 1993, hvorefter driften af  

 uddannelsesinstitutioner omfattet af loven er en statslig opgave.
Inden for det område, der traditionelt betegnes faktisk  

 forvaltningsvirksomhed, og som går ud på at stille ydelser typisk af mere  

 servicebetonet karakter til rådighed for borgerne, vil en lang række opgaver  

 være omfattet af lovforslaget.
Som eksempler på faktisk  

 forvaltningsvirksomhed kan nævnes patient- og anden klientbehandling,  

 undervisning, pasning og pleje af børn og ældre m.v.
Faktisk  

 forvaltningsvirksomhed omfatter derimod ikke den virksomhed, som tager sigte  

 på at træffe retligt bindende afgørelser, herunder sådanne afgørelser,  

 hvorved der træffes beslutning om, hvorvidt en servicebetonet ydelse skal  

 stilles til rådighed for borgeren.
En sådan virksomhed vil normalt ikke kunne  

 overlades til andre offentlige myndigheder.
 Bestemmelsen vil indebære, at kommuner og amtskommuner får hjemmel til at  

 udføre de pågældende opgaver for enhver anden offentlig myndighed.
Begrebet offentlige myndigheder omfatter først og fremmest  

 forvaltningsmyndigheder, hvad enten de henhører under den statslige eller  

 kommunale forvaltning, og uanset om der er tale om almindelige  

 forvaltningsmyndigheder, særlige nævn og råd eller særlige  

 forvaltningsenheder o.lign.
Afgørende er således, om den pågældende myndighed  

 kan henregnes til den offentlige forvaltning i formel betydning, uanset om  

 den funktion, som udøves, er dækket af begrebet forvaltning i materiel  

 forstand.
 Omfattet af begrebet offentlige myndigheder er endvidere domstolene,  

 Folketinget og de myndigheder, der kan henregnes til Folketinget.
 Lovforslaget er ikke til hinder for, at kommuner og amtskommuner udfører  

 opgaver for ikke-danske myndigheder.
Institutioner, selskaber m.v., der er organiseret på privatretligt  

 grundlag, er ikke offentlige myndigheder og vil således som udgangspunkt ikke  

 være omfattet af lovforslaget.
Dette gælder f.eks. aktieselskaber, der  

 udelukkende eller overvejende ejes af staten eller af kommuner og  

 amtskommuner.
Kommunale fællesskaber, jf. § 60 i lov om kommunernes styrelse, er  

 omfattet af denne afgrænsning af begrebet offentlige myndigheder.
Dette  

 gælder, uanset om fællesskabet er etableret som et interessentskab,  

 andelsselskab eller lignende.
Til stk. 2 Efter bestemmelsen er adgangen for en kommune og en amtskommune til at  

 udføre de i stk. 1 nævnte opgaver for andre offentlige myndigheder eller få  

 udført sådanne opgaver af andre kommuner og amtskommuner betinget af, at  

 opgaven forinden har været udbudt.
Lovforslaget vedrører alene kommuners og amtskommuners forhold i  

 forbindelse med løsning af opgaver.
Forslaget regulerer derfor ikke adgangen  

 for andre offentlige myndigheder end kommuner og amtskommuner til at få  

 udført opgaver af en kommune eller en amtskommune.
Til stk. 3 Udbudspligten efter lovforslagets § 2, stk. 2, gælder ikke, hvis opgavens  

 værdi ikke overstiger et af indenrigsministeren fastsat beløb.
Dette beløb  

 vil blive fastsat til den til enhver tid værende laveste tærskelværdi efter  

 EF-udbudsdirektiverne om udbud af varer og tjenesteydelser, bortset fra  

 tærskelværdien efter WTO- og EF-reglerne for statslige vareindkøb, der for  

 tiden udgør ca. 1 mio. kr.
Den laveste relevante tærskelværdi er for  

 øjeblikket 200.000 ECU, hvilket svarer til 1.548.078 kr., jf.
Rådets direktiv  

 92/50/EØF om samordning af fremgangsmåderne ved indgåelse af offentlige  

 tjenesteydelsesaftaler, jf. bekendtgørelse nr. 415 af 22. juni 1993, og  

 Rådets direktiv 93/36/EØF om samordning af fremgangsmåderne ved offentlige  

 indkøb, jf. bekendtgørelse nr. 510 af 16. juni 1994. Herved sikres, at  

 afgrænsningen af minimumsværdien for hvilke opgaver, der skal udbydes,  

 løbende reguleres i takt med udviklingen.
Til stk. 4 Efter bestemmelsen skal en kommune eller en amtskommune, forinden der  

 afgives tilbud på og indgås aftale om udførelse af opgaver efter bestemmelsen  

 i stk. 1, foretage en omkostningskalkulation.
Den pris for udførelse af  

 opgaven, som angives i tilbuddet eller aftales i øvrigt, må ikke være lavere  

 end det beløb, som fremgår af omkostningskalkulationen.
Til stk. 5 Indenrigsministeren bemyndiges efter denne bestemmelse til at fastsætte  

 nærmere regler om adgangen til at udføre og få udført opgaver efter loven.
 Bemyndigelsen vil blive udmøntet i regler om udbud, om  

 omkostningskalkulation, om regnskabsmæssig registrering af indtægter og  

 omkostninger med henblik på afgivelse af en regnskabsmæssig redegørelse for  

 opgaven m.v.
 Der vil endvidere blive fastsat nærmere regler om udbud, herunder om,  

 hvilke opgaver der skal udbydes, om fremgangsmåden ved udbud, om  

 specifikation af den udbudte opgave og om kriterier for valg af bud m.v., når  

 kommuner og amtskommuner får udført opgaver af andre kommuner og  

 amtskommuner.
Til § 3 Det foreslås, at lovforslaget træder i kraft den 1. juli 1995.
Til § 4 Efter denne bestemmelse vil loven blive taget op til revision efter en  

 periode på 2 år i lyset af de erfaringer, som er indvundet i perioden.
Indføjelsen af en revisionsbestemmelse sker på baggrund af  

 Fornyelsesudvalgets anbefalinger.
Fornyelsesudvalgets forslag om at give  

 kommuner og amtskommuner adgang til på visse betingelser at udføre opgaver  

 for andre offentlige myndigheder bygger på en antagelse om, at der ikke vil  

 blive tale om erhvervsdrift i væsentligt omfang.
Fornyelsesudvalget har  

 således antaget, at kommunalbestyrelser og amtsråd selv vil være opmærksomme  

 på de farer for kommunestyret, som et meget omfattende kommunalt engagement i  

 erhvervsvirksomhed vil kunne udgøre, samt at virksomhedens omfang overvejende  

 vil være betinget af ønsket om udnyttelse af eksisterende ressourcer.
Efter  

 udvalgets opfattelse må det efter en periode med sådanne udvidede muligheder  

 vurderes, om udvalgets antagelse har været korrekt.
I forbindelse med revisionen af loven vil der blive nedsat et udvalg, som  

 under inddragelse af berørte organisationer m.v. skal undersøge, hvilke  

 erfaringer, der er indvundet med kommunernes og amtskommunernes udførelse af  

 opgaver i henhold til loven.
Udvalget vil på grundlag heraf blandt andet  

 skulle vurdere, om der er behov for en samlet registrering og  

 offentliggørelse af kommunernes og amtskommunernes regnskabsmæssige  

 redegørelser for udførelse af opgaver i henhold til loven.
Udvalget vil  

 endelig også skulle vurdere, om det blandt andet på grundlag af de indvundne  

 erfaringer med loven vil være hensigtsmæssigt i lovform at foretage  

 regulering af andre områder, hvor kommuner og amtskommuner driver  

 erhvervsvirksomhed.
 Indenrigsministeriet vil på grundlag af udvalgets arbejde i forbindelse  

 med revisionen af loven afgive en redegørelse i samarbejde med de kommunale  

 parter om de indvundne erfaringer med loven.
