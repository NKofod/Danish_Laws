Registrering af slagordene »WE ARE RED WE ARE WHITE« for  

 bl.a. tasker i kl. 18 nægtet, da det var en krænkelse af ophavsretten til  

 fodboldslagsangen »We are red, we are white, we are Danish dynamite,  

 heja-heja-heja«.
Patentdirektoratet antog i indsigelsessagen, at der  

 ikke forelå en ophavsretskrænkelse.
År 1989, den 17. juli afsagde Patentankenævnet (Grønning-Nielsen, Hans  

 Chr.
Thomsen, Gulmann) følgende K E N D E L S E i sagen j.nr.
V 14/88: Klage fra Det Berlingske Officin A/S, København, v/Patentbureau Chas.
Hude over Patentdirektoratets afgørelse af 20. maj 1988 af varemærkeansøgning nr.  

 0138/86 fra Jeva Lædervarer ApS, Hundslund, v/Patentingeniør K.
Skøtt-Jensen.
 Den 10. december 1986 bekendtgjordes en af Jeva Lædervarer ApS, Hundslund,  

 indleveret ansøgning om registrerig af varemærket »WE ARE RED WE ARE  

 WHITE« for alle varer i klasse 18, herunder tasker og rygsække.
I skrivelse af 23. januar 1987 fremsatte klageren, Det Berlingske Officin  

 A/S, København, indsigelse mod mærkets registrering under henvisning til at  

 varemærket krænker ophavsretten til værket: »We are red, we are white,  

 we are Danish dynamite, heja-heja-heja«.
Klageren udtalte bl.a.:
 »Indsigelsen er baseret på varemærkelovens § 14, stk. 1, nr. 5.
 Mine klienter afholdt i efteråret 1983 en konkurrence om hvem der kunne  

 affatte den bedste slagsang til fodboldlandsholdet.
 Udtrukket blev Søren Bo Andersen's forslag:
»We are red, we are white, we are Danish dynamite,  

 heja-heja-heja.« Eneretten til at råde over værket blev af ophavsmanden overdraget til mine  

 klienter, jvf. vedlagte forslagsaftale.
 Kopi af artikel i B.T. fredag den 16. september 1983 vedlægges ligeledes  

 til orientering.
Det nu offentliggjorte mærke er en væsentlig del af det ovennævnte værk,  

 hvorfor ophavsretten til værket er krænket, og jeg går derfor ud fra, at  

 registreringen nægtes.' Ansøgeren imødegik indsigelsen ved skrivelse af 13. maj 1987 og anførte:
»For det første synes det anmeldte varemærke ikke at være titlen på  

 noget litterært eller kunstnerisk værk.
Muligvis kan titlen på det i  

 indsigelsen nævnte vers siges at være »We are red«, fordi det er  

 første linie af verset, men i så fald kan den vel næppe siges at være så  

 særegen, at registrering af det anmeldte varemærke kan nægtes.
 Det anmeldte varemærke kan formentig heller ikke siges at krænke  

 ophavsretten til indsigelsens vers, da kun en del af verset har samme ordlyd  

 som det anmeldte mærke.
Til grund for det anmeldte mærke ligger, at man ønsker fremhævet, at de  

 produkter, som skal markedsføres med varemærket, stammer fra Danmark, hvis  

 nationalfarver jo som bekendt er rød og hvid.
Hvis således mærket  

 udtrykker:»Jeg eller vi er røde/hvide«, udtrykkes indirekte som  

 ønsket oprindelsen for varen.
Mærket kunne altså lige så godt have været  

 »I am red I am white«, da dette slogan bygger på samme grundide,  

 nemlig det danske fra Danmark.
 Også det i indsigelsen nævnte vers har i de to første linier en ordlyd,  

 som bygger på grundideen: det er dansk, der er fra Danmark, nemlig om en tysk  

 træners fodboldspillere, der drog til mesterskabskamp i et engelsktalende  

 land, medens de sidste tre linier i verset bygger på grundideen: at træneren  

 og nok også fodboldspillerne og deres indsats desuden er som sprængstof.
 Det forhold, at det anmeldte mærke og det i indsigelsen nævnte vers i de  

 første to linier bygger på samme grundide, er, jfr, »Varemærker,  

 registreringspraksis«, 1980, af Rigmor Carlsen, side 71-72, ikke  

 tilstrækkeligt til, at ophavsret til et mærke (versets to første linier) kan  

 påberåbes for at hindre registrering.
 Da således verset mangler en titel, eller måske har en titel, der ikke er  

 særegen, og da verset ikke er gengivet i sin helhed i det anmeldte mærke,  

 forekommer varemærkelovens § 14, stk. 1, nr. 5 ikke at kunne anvendes til  

 nægtelse af det anmeldte mærkes registrering.
Muligvis er der med indsigelsens vers endog slet ikke tale om hverken et  

 litterært eller kunstnerisk værk, således at § 14-henvisningen er irrelevant  

 alene af denne årsag, p.g.a.manglende ophavsret.' I skrivelse af 22. oktober 1987 fastholdt klageren sin indsigelse og  

 udtalte:
 »Det fastholdes, at indsigerne har ophavsret til værket:
WE ARE RED, WE ARE WHTIE, WE ARE DANISH DYNAMITE, HEJA - HEJA - HEJA, og at det anmeldte mærke er en væsentlig del af det ovennævnte værk,  

 hvorfor ophavsretten til værket er krænket.
Der henvises i denne forbindelse til Ophavsretslovens § 1 vedrørende  

 retten til et »værk« samt til samme lovs § 2, der indeholder  

 rettens omfang.
Ophavsmanden, d.v.s. indsigerne i denne sag, har eneret til  

 at råde over værket eller en del deraf bl.a. ved at gøre det tilgængeligt for  

 almenheden i oprindelig eller ændret skikkelse.
Registrering som varemærke  

 findes umiddelbart at falde ind under bestemmelsen.
 Til anmeldernes svarskrivelse skal jeg bemærke følgende.
 Det er anført, at det anmeldte mærke ikke er titlen på noget litterært  

 eller kunstnerisk værk, men såfremt dette alligevel er tilfældet, synes  

 titlen på værket ikke at være særegen.
Det anmeldte mærke er identisk med første linie af værket/verset, som  

 altid vil blive anvendt i bøger og lign. steder, såfremt man vil henvise  

 dertil.
Første linie fremtræder derfor altid som »titlen« på  

 værket, jfr. registre i sang- og salmebøger.
 Det anmeldte mærke er endvidere egnet til at opfattes som særegen titel på  

 det beskyttede værk.
 Jeg kan henvise til »Varemærker, registreringspraksis«, 1980, af  

 Rigmor Carlsen, side 71, hvoraf det kan udledes at titlen på værket må anses  

 for særegen alene af den grund at Direktoratet har offentliggjort anmeldelsen  

 af mærket »WE ARE RED WE ARE WHITE«.
 Der anses ikke at være forskel på kravet om særegen titel i henhold til  

 Varemærkelovens § 14, stk. 1,nr. 5 og kravet om, at et varemærke skal have  

 særpræg i henhold til Varemærkelovens § 13 for at kunne registreres.  

 Særprægskravet er altså det samme i begge sammenhænge, og når et varemærke  

 som det foreliggende er anset som værende tilstrækkeligt særpræget til at  

 kunne registreres er det dermed også særegent som ophavsretligt beskyttet  

 titel på et værk.
 Der kan efter undertegnedes opfattelse ikke herske tvivl om at indsigerne  

 har ophavsret til en særegen titel på et beskyttet værk, og at anmeldernes  

 mærke er identisk med den særegne titel og iøvrigt med en væsentlig del af  

 det beskyttede værk.
Det ville være urimeligt, om anmelderne uden videre kunne drage nytte af  

 den indarbejdelse og dermed den goodwill, der er knyttet til indsigernes  

 værk, og der kan ikke herske tvivl om, at anmelderne har haft kendskab til  

 mærket.
Ellers ville de ikke have fundet på varemærket i den anmeldte form,  

 der jo kun er interessant, fordi de fleste danskere næsten automatisk vil  

 fortsætte med den anden linie .... WE ARE DANISH DYNAMITE! Anden mands registrering af et værk eller en del deraf vil være en  

 utilbørlig udnyttelse af ophavsmandens ret, og vil være med til at gøre  

 ophavsretten mere eller mindre illusorisk.
Heldigvis har retspraksis da også  

 fastholdt beskyttelsen også i denne forbindelse, og et par helt tilsvarende  

 sager indenfor de sidste par år, der har været behandlet i pressen, er da  

 også endt med forlig - omend udenretlige - med klar accept af ophavsmandens  

 ret til følge.
Her kan nævnes »... ER IKKE DET VÆRSTE MAN HAR« og  

 »DU ER IKKE ALENE«.' Efter at ansøgeren i skrivelse af 2. november 1987 havde tilkendegivet at  

 klagerens indlæg af 22. oktober 1987 ikke gav anledning til bemærkninger,  

 traf direktoratet sin afgørelse på det foreliggende grundlag ved skrivelse af  

 20. maj 1988 til indsigeren/klageren, hvori det bl.a. anføres:
 »I medfør af bestemmelsen i § 14,stk. 1, nr. 5 i Varemærkeloven må et  

 varemærke bl.a. ikke registreres, når det er egnet til at opfattes som  

 særegen titel på en andens beskyttede litterære eller kunstneriske værk,  

 eller når det krænker en andens ophavsret til sådant værk.
Direktoratet må antage, at der er ophavsret til slagordene WE ARE RED, WE  

 ARE WHITE, WE ARE DANISH NYNAMITE, men finder det tvivlsomt om ophavsretten  

 omfatter ordene WE ARE RED, WE ARE WHITE alene.
Ligeledes finder Direktoratet  

 det tvivlsomt, om ordene WE ARE RED, WE ARE WHITE kan betragtes som en  

 særegen titel på et litterært eller kunstnerisk værk.
Der foreligger ingen  

 oplysning om, at ophavsret til de nævnte ord er fastslåede af domstolene.
Til  

 det af Dem anførte om, at det af Registreringspraksis kan udledes, at der  

 ikke synes at være forskel på kravet om særegen titel og kravet om, at  

 varemærket skal have særpræg, skal det påpeges, at det er Direktoratets  

 opfattelse, at et ord eller en ordsammenstilling meget vel kan have særpræg  

 som varemærke, uden at det kan betragtes som en særegen titel på et litterært  

 værk.
I nærværende tilfælde må ordene WE ARE RED, WE ARE WHITE således anses  

 for at have tilstrækkeigt særpræg til at kunne registreres som varemærke i  

 medfør at bestemmelsen i § 13 i Varemærkeloven.
 Uanset at man må give Dem ret i, at mange, når de hører eller ser ordene i  

 varemærket, vil tænke på fortsættelsen »WE ARE DANISH DYNAMITE«  

 finder Direktoratet ikke, at man på det foreliggende grundlag kan fastslå, at  

 indsigernes ophavsret krænkes ved brugen af ordene WE ARE RED, WE ARE WHITE.
Indsigelsen kan derfor ikke tages til følge.' Denne afgørelse har klageren ved skrivelse af 20. juli 1988 indbragt for  

 Patentankenævnet.
Klageren har bl.a. udtalt:
»Direktoratet har antaget, at der er ophavsret til slagordene WE ARE  

 RED, WE ARE WHITE, WE ARE DANISH DYNAMITE, men finder det tvivlsomt, om  

 ophavsretten omfatter ordene WE ARE RED, WE ARE WHITE alene, og om ordene WE  

 ARE RED, WE ARE WHITE kan betragtes som en særegen titel på et litterært  

 eller kunstnerisk værk.
Endvidere har Direktoratet anført, at der ikke  

 foreligger oplysning om, at ophavsret til de nævnte ord er fastslået ved  

 domstolene.
Direktoratet har antaget, at der er ophavsret til hele sloganet, og da  

 ordene WE ARE RED, WE ARE WHITE er titlen på verset er disse ord undergivet  

 en helt selvstændig ophavsretlig beskyttelse.
Der kan efter undertegnedes  

 opfattelse ikke herske tvivl om, at mine klienter har ophavsret til en  

 særegen titel på et beskyttet værk, og da anmeldernes mærke er identisk med  

 den særegne titel og iøvrigt med en væsentlig del af det beskyttede værk, vil  

 der være tale om en krænkelse af ophavsretten, såfremt anmeldelsen bliver  

 registreret.
 Endvidere kan jeg anføre, at det ikke er en betingelse for  

 ophavsretsbeskyttelse, at denne er fastslået ved dom.
Ved registrering af mærket WE ARE RED WE ARE WHITE vil anmelderne uden  

 videre kunne drage nytte af den indarbejdelse og dermed den goodwill, der er  

 knyttet til mine klienters værk, idet de fleste danskere umiddelbart, når de  

 hører første linie af verset vil fortsætte med den anden linie: ...WE ARE  

 DANISH DYNAMITE.
Dette vil være en utilbørlig udnyttelse af ophavsmandens  

 ret, som ellers søges beskyttet i medfør af loven og dens principper.
Retspraksis har også i denne forbindelse fastholdt beskyttelsen, og jeg  

 kan henvise til et par helt tilsvarende sager, der har været behandlet i  

 pressen.
Disse sager er endt med forlig - omend udenretlige - med klar accept  

 af ophavsmandens ret.
Jeg kan nævne »...ER IKKE DET VÆRSTE MAN HAR«  

 og »DU ER IKKE ALENE«.
 Det er for mig ganske uforståeligt, at Patentdirektoratet på den ene side  

 giver mig ret i, at mange, når de hører eller ser ordene i varemærket, vil  

 tænke på fortsættelsen, men samtidig ikke finder, at mine klienters ophavsret  

 er krænket.
 Det må være evident, at ophavsretten omfatter det samlede værk, og når  

 ansøgerne gennem deres registrering får mange til at tænke på fortsættelsen,  

 altså hele værket, må ophavsretten være krænket, idet ansøgerne udnytter mine  

 klienters værk gennem denne brug af en del af værket.
 For at krænke en ophavsret, må man udnytte ophavsmandens værk, og det kan  

 vel næppe være afgørende, om man bruger hele værket eller blot en større  

 eller mindre del, blot man bibringer sine omgivelser den nødvendige reference  

 til det pågældende værk og altså umiddelbart får vedkommende til at tænke på  

 eller genkalde sig en anden mands værk.
Jeg er sikker på, at man vil give mig ret i, at var der tale om en sag  

 indenfor maler- eller billedkunst ville der være tale om en klar  

 ophavskrænkelse, såfremt man i annoncer eller lignende brugte den lille  

 havfrues hoved, selvom der alene var tale om en del af værket.
Dette skyldes  

 helt klart, at mange ville kunne genkende dette, og dermed genkalde sig hele  

 værket, og dette ville uden tvivl blive betragtet som en ophavsretskrænkelse.
 Mig bekendt skelner man ikke mellem forskellige former for ophavsret, så  

 for mig at se må situationen være den samme, hvad enten der er tale om et  

 billedværk, en skulptur eller et vers.
I henhold til Ophavsretslovens § 2, stk. 1 defineres denne som en generel  

 eneret til at råde over værket - og dette gælder i enhver form, altså også  

 den kommercielle udnyttelse, jfr. f.eks.
Mogens Koktvedgård:  

 Immaterialretsdispositioner p. 248 ff.
Såfremt nærværende ansøgning leder til registrering vil det være evident,  

 at mine klienter ikke vil kunne benytte værket/verset i enhver form for  

 kommerciel udnyttelse, i og med at ansøgerne i henhold til Varemærkelovens §  

 4 vil kunne forbyde denne brug for varer dækket af deres  

 varemærkeregistrering, idet forvekslingskriteriet må være opfyldt i og med,  

 at »mange« vil genkende værket gennem registreringen af varemærket  

 WE ARE RED WE ARE WHITE, jfr.
Patentdirektoratets afgørelse, og  

 forvekslingskriteriet dermed må være opfyldt.
En sådan indskrænkning i mine klienters ophavsret må anses for utilbørlig,  

 og allerede af denne grund må ansøgningen afslås, og det må vel strengt taget  

 klart betragtes som et indgreb i ophavsretten, når registreringen senere vil  

 kunne forhindre mine klienters uindskrænkede brug af deres ophavsretligt  

 beskyttede værk.' Ansøgeren har i svarskrift af 4. august 1988 anført følgende:
 »... vi finder, at titlen på værket i nærværende sag samtidigt også  

 er værket som helhed.
Titler som 1) WE 2) WE ARE 3) WE ARE RED 4) WE ARE RED WE ARE 5) WE ARE RED WE RE WHITE synes for korte og ikke særligt særegne som forudsat i VL § 14, stk. 1,5  

 medens 6) WE ARE RED WE ARE WHITE WE ARE DANISH synes for ubestemt uden DYNAMITE, og først når man supplerer 6 med  

 DYNAMITE og HEJA-HEJA-HEJA, får man en sikker fornemmelse af, hvilket værk  

 titlen hentyder til.
 Følgeligt synes det ansøgte varemærke ikke at være en andens værks særegne  

 titel.
Iøvrigt tilslutter vi os Direktorates argumenter og afgørelse i brev af  

 20. maj 1988 til firmaet Chas.
Hude.« Ankenævnet har behandlet sagen på sit møde den 28. juni 1989.
 Ingen af parterne gav møde for nævnet.
 Ankenævnet tiltræder af de af klageren anførte grunde, at registrering vil  

 være i strid med varemærkelovens § 14, stk. 1, nr. 5.
Herefter bestemmes:
 Det ansøgte varemærke nægtes registrering.
jf.
V 51/725 H og V 66/676 Ø.
