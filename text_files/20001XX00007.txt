Skriftlig fremsættelse (4. oktober  

 2000) Udenrigsministeren (Niels Helveg Petersen):
 Herved tillader jeg mig for Folketinget at  

 fremsætte:
 Forslag til folketingsbeslutning om ratifikation af  

 aftale mellem Det Europæiske Fællesskab og dets medlemsstater  

 på den ene side og Det Schweiziske Forbund på den anden side om  

 fri bevægelighed for personer af den 21. juni 1999.
(Beslutningsforslag nr.
B 9).
 Forslaget tilsigter at muliggøre, at Danmark kan  

 ratificere aftalen mellem Det Europæiske Fællesskab og dets  

 medlemsstater på den ene side og Det Schweiziske Forbund på den  

 anden side om fri bevægelighed for personer af den 21. juni 1999.
Aftalen er en ud af syv sektoraftaler, som er  

 indgået med Schweiz med henblik på at udbygge samarbejdet mellem  

 EU og Schweiz.
Mens de øvrige sektoraftaler er  

 fællesskabskompetence, er aftalen vedrørende fri  

 bevægelighed for personer blandet kompetence og skal således  

 ratificeres af såvel Fællesskabet som medlemsstaterne.
 Formålet med aftalen er at give statsborgere fra  

 henholdsvis EU og Schweiz mulighed for indrejse på den anden parts  

 område med henblik på ophold og økonomisk aktivitet.  

 Aftalen udvider i alt væsentligt EU-retten om personers fri  

 bevægelighed til at omfatte Schweiz.
 Aftalen og de dertil knyttede tekster vil ikke give  

 anledning til lovændringer i Danmark og vurderes kun at få helt  

 ubetydelige finansielle konsekvenser, ligesom de administrative konsekvenser  

 vil være meget begrænsede.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til det høje Tings velvillige behandling.
