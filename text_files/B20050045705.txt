Bekendtgørelse om uddannelsen til hotel- og fritidsassistent I medfør af § 4, stk. 2, i lov om  

 erhvervsuddannelser, jf. lovbekendtgørelse nr. 183 af 22. marts 2004,  

 fastsættes:
Kapitel 1 Uddannelsen § 1.  

  

 Uddannelsens  

 formål er, at eleven gennem skoleundervisning og praktikuddannelse opnår  

 kompetence som hotel- og fritidsassistent.
Uddannelsens mål § 2.  

  

 Den  

 uddannede hotel- og fritidsassistent skal selvstændigt kunne tilrettelægge og  

 udføre varierende servicefunktioner inden for hotel- og fritidsområdet.
Dette  

 indebærer følgende, generelle fagligt erhvervsrettede kompetencer:
 1)  

 	  

 Kunne varetage  

 almindeligt servicearbejde inden for overnatnings-, bespisnings- og  

 turistvirksomhed.
 2)  

 	  

 Kunne varetage grund-  

 og specialrengøring.
 3)  

 	  

 Kunne klargøre  

 værelser, møde- og konferencelokaler m.v.
 4)  

 	  

 Kunne forestå  

 morgenservering.
 5)  

 	  

 Kunne forestå  

 produktion og salg af fastfoodprodukter.
 6)  

 	  

 Kunne servicere  

 gæster og kunder.
 7)  

 	  

 Kunne udføre arbejdet  

 under hensyntagen til miljø, arbejdspladssikkerhed, tid, økonomi og kvalitet.
 Stk. 2.  

  

 Uddannelserne skal desuden give eleven følgende almene og personlige  

 kompetencer:
 1)  

 	  

 Kunne arbejde i team  

 samt bidrage til udvikling af arbejdet.
 2)  

 	  

 Kunne vise  

 kreativitet samt lyst og evne til at lære nyt og tage ansvar.
 3)  

 	  

 Være fleksibel og  

 kunne indgå i samarbejde med kolleger, kunder og andre interessenter, uanset  

 baggrund.
 4)  

 	  

 Kunne formulere sig  

 mundtligt samt vurdere og forstå idéer og synspunkter.
 5)  

 	  

 Kunne analysere og  

 løse faglige problemer alene eller som del af et team.
 6)  

 	  

 Have indsigt i egne  

 lærings- og motivationsmæssige styrker og svagheder som grundlag for livslang  

 læring.
§ 3.  

  

 Uddannelsens  

 grundforløb henføres til fællesindgangen Fra jord til bord.
Uddannelsen  

 indgår  

 i Uddannelsesfamilie 1.
 Stk. 2.  

  

 Det faglige  

 udvalg for uddannelsen er Fagligt Udvalg for Hotel- og  

 fritidsassistentuddannelsen.
Kapitel 2 Uddannelsesforløbet Varighed og struktur m.v.
 § 4.  

  

 Uddannelsen  

 til hotel- og fritidsassistent varer 2 år og 6 mdr.
Stk. 2.  

  

 Uddannelsen  

 indledes i praktikvirksomheden eller med grundforløb på skole.
Uddannelsen  

 omfatter et obligatorisk grundforløb på 20 uger og et hovedforløb der består  

 af  

 praktikuddannelse og skoleundervisning.
 Stk. 3.  

  

 Den  

 obligatoriske skoleundervisning i hovedforløbet har en varighed på 20 uger,  

 der  

 omfatter grundfag, områdefag, bundne og valgfri specialefag samt valgfag.
 Stk. 4.  

  

 Efter  

 reglerne i bekendtgørelse om erhvervsuddannelser (hovedbekendtgørelsen) har  

 eleven mulighed for valgfri undervisning (påbygning).
 Stk. 5.  

  

 Varigheden  

 kan fraviges efter regler i §§ 6-8.
 § 5.  

  

 Det  

 er en betingelse for at begynde på skoleundervisningen i hovedforløbet, at  

 eleven har bevis for gennemførelse af grundforløbet i indgangen Fra jord til  

 bord, uddannelsesfamilie 1 med uddannelsesrettede områdefag efter § 9, jf.  

 dog  

 stk. 2 og §§ 6-8.
 Stk. 2.  

  

 For elever, der  

 har opnået grundforløbsbevis fra indgangen Fra jord til bord,  

 uddannelsesfamilie 1, tilrettelægger skolen undervisningen efter § 9, så den  

 kan gennemføres på 5 uger.
 Stk. 3. I grundfaget  

 hygiejne skal eleven mindst have opnået  

 karakteren 6.
Særlige forløb og godskrivning § 6.  

  

 For  

 personer med relevante forudsætninger på baggrund af tidligere beskæftigelse  

 eller uddannelse kan skolen efter samråd med det faglige udvalg tilrettelægge  

 et særligt uddannelsesforløb, bestående af perioder med henholdsvis  

 skoleundervisning og praktikuddannelse.Varigheden af skoleundervisningen  

 inklusiv eventuelt suppleringskursus må ikke overstige antallet af skoleuger  

 efter § 4. Skoleundervisningen omfatter grundfag, områdefag, specialefag og  

 valgfag.
§ 7.  

  

 Skolen  

 kan efter samråd med det faglige udvalg oprette et supplerende kursus efter  

 hovedbekendtgørelsen.
Kurset kan være omfattet af en uddannelsesaftale.  

 Kurset  

 kan omfatte et forløb på indtil 2 uger, med det formål, at der kan ske en  

 vurdering af elevens kompetencer med henblik på afgørelse om eventuel  

 godskrivning.
 § 8.  

  

 Eleven  

 kan få godskrevet (få merit for) dele af uddannelsen efter  

 hovedbekendtgørelsen  

 og efter anvisningerne i vejledningen til bekendtgørelsen.
Kapitel 3 Skoleundervisningen og praktikuddannelsen m.v.
Skoleundervisningen § 9.  

  

 Grundforløbet  

 omfatter følgende områdefag, der er særlige for hovedforløbet, på det anførte  

 niveau:
 1)  

 	  

 Anretning, servering  

 og gæstebetjening.  

  

 Niveau: Begynder.  

  

 Målet er, at eleven kan klargøre og yde gæstebetjening i forbindelse med  

 enkle  

 serveringsformer inden for restaurationsområdet.
 2)  

 	  

 Anretning til  

 selvbetjening.  

  

 Niveau: Begynder.  

  

 Målet er, at eleven kan foretage almindelig portionering og anretning til  

 selvbetjening samt gæstebetjening inden for cafeteria- og kantineområdet.
 3)  

 	  

 Grundtilberedning 1.  

  

 Niveau: Begynder.  

  

 Målet er, at eleven under hensyntagen til specifikke krav kan klargøre,  

 fremstille og anrette enkle varme og kolde retter også udfra ernæringsmæssige  

 principper til servering i henholdsvis restaurant, institution,  

 fastfoodforretning, forretning  

 indenfor  

 detailhandel, cafeteria og kantine.
4)  

 	  

 Grundtilberedning 2.  

  

 Niveau: Begynder.  

  

 Målet er, at eleven kan klargøre, fremstille og anrette enkle varme, kolde og  

 lune retter til servering i restaurant, fastfood forretning,  

 selvbetjeningsrestauranter og kantiner.
Eleven kan foretage enkel emballering  

 og distribution.
Eleven kan foretage prisberegning ud fra kostpriser og  

 foretage markedsføring under anvendelse af grundlæggende principper for  

 markedsføring.
5)  

 	  

 Salg og  

 administration.  

  

 Niveau: Begynder.  

  

 Målet er, at eleven kan foretage varebestilling, indkøb og varemodtagelse.  

 Eleven kan foretage prisberegning med udregning af kostpriser.
Eleven kan  

 opstille budget og regnskab.
Eleven kan foretage markedsføring under  

 anvendelse  

 af grundlæggende principper for markedsføring.
 Stk. 2.  

  

 De i stk. 1  

 nævnte fag varer i alt 8 uger.
 § 10.  

  

 Undervisningen i hovedforløbet omfatter  

 følgende grundfag:
1)  

 	  

 Engelsk, niveau F, 2  

 uger 2)  

 	  

 Iværksætteri og  

 innovation, niveau F, 1 uge 3)  

 	  

 Psykologi, 1 uge.
 4)  

 	  

 Salg og service,  

 niveau F, 1 uge.
 5)  

 	  

 Samfundsfag, niveau  

 F, 1,5 uge.
 Stk. 2.  

  

 De i stk.1  

 nævnte fag varer i alt 6,5 uge.
 § 11.  

  

 Undervisningen  

 i hovedforløbet omfatter følgende områdefag med nedennævnte niveau, slutmål  

 og  

 vejledende uddannelsestid:
 1)  

 	  

 Arbejdsmiljø.  

  

 Niveau: Begynder.  

  

 Målet er, at eleven kan bidrage til at skabe det bedst mulige arbejdsmiljø  

 bl.a. gennem deltagelse i og gennemførelse af arbejdspladsvurdering (APV).
 2)  

 	  

 Ergonomi.  

  

 Niveau: Begynder.  

  

 Målet er, at eleven kan begrunde valg af redskaber, udstyr og arbejdsgange  

 samt  

 udformningen af disse udfra ergonomiske hensyn.
 3)  

 	  

 Grundrengøring  

.  


  

 Niveau: Avanceret.  

  

 Målet er, at eleven kan planlægge, tilrettelægge og udføre daglig  

 erhvervsrengøring samt grundrengøring.
 4)  

 	  

 Overvågning.  

  

 Niveau: Begynder.  

  

 Målet er, at eleven kan medvirke til planlægning og gennemførelse af tilsyn i  

 forbindelse med sports- og fritidsaktiviteter i sommerlande, feriecentre,  

 badelande og andre rekreative områder.
 5)  

 	  

 Produktionshygiejne.  

  

 Niveau: Rutine.  

  

 Målet er, at eleven kan deltage i egenkontrolprogrammer og efterleve  

 hygiejneforskrifter i den daglige produktion.
 6)  

 	  

 Turistlære.  

  

 Niveau: Begynder.  

  

 Målet er, at eleven kan servicere danske såvel som udenlandske gæster med  

 hensyn til danske turistprodukter.
 Stk.2.  

  

 De i stk. 1  

 nævnte fag varer i alt 6 uger.
 § 12.  

  

 Undervisningen  

 i hovedforløbet omfatter følgende bundne specialefag med nedennævnte mål og  

 vejledende uddannelsestid:
 1)  

 	  

 Fastfood.  

  

 Niveau: Rutine.  

  

 Målet er, at eleven kan tilberede og sælge de produkter, der er almindeligt  

 forekommende i fastfoodforretninger.
 2)  

 	  

 Gæste- og  

 kundebetjening.  

  

 Niveau: Rutine.  

  

 Målet er, at eleven kan servicere gæster og kunder.
 3)  

 	  

 Specialrengøring.  

  

 Niveau: Avanceret.  

  

 Målet er, at eleven kan udføre rengøring i overnatnings-, bespisnings- og  

 turistvirksomheder m.v.
 Stk. 2.  

  

 De i stk.1  

 nævnte fag varer i alt 4,5 uge.
§ 13.  

  

 Undervisningen  

 i hovedforløbet omfatter 1 uges undervisning i valgfri specialefag.
De  

 valgfri  

 specialefag fremgår af vejledningen til bekendtgørelsen.
 Stk. 2. Ved indgåelse af  

 uddannelsesaftale vælger eleven og virksomheden valgfri specialefag efter  

 anvisningerne i vejledningen til bekendtgørelsen, jf. hovedbekendtgørelsen.
 Stk. 3. Skolen  

 fastsætter en frist for valg og omvalg af valgfri specialefag, jf.  

 hovedbekendtgørelsen.
 § 14.  

  

 Undervisningen i hovedforløbet omfatter desuden 2 ugers undervisning i  

 valgfag.  

 Undervisningen følger reglerne for valgfag, jf. hovedbekendtgørelsen.
Praktikuddannelsen § 15.  

  

 Målet  

 for praktikuddannelsen er, at eleven opnår kendskab til fagets arbejdsmiljø  

 og  

 til alle funktioner i en virksomhed inden for uddannelsens område.
Målet er  

 endvidere, at eleven opnår en rutine og hurtighed, der svarer til branchens  

 krav.
Desuden er målet, at eleven selvstændigt kan tilrettelægge og vurdere  

 et  

 arbejdes omfang, således at praktikuddannelsen sammen med skoleundervisningen  

 fører til, at eleven kan nå uddannelsens mål.
 Stk. 2.  

  

 Praktikuddannelsen skal tilrettelægges i henhold til reglerne i  

 hovedbekendtgørelsen,  

 og omfatter følgende arbejdsområder og funktioner:
1)  

 	  

 I praktiktiden skal  

 eleven primært være beskæftiget med gæste- og kundebetjening,  

 morgenservering,  

 produktion og salg af fastfoodprodukter, rengøring og klargøring af værelser,  

 lokaler og specialområder og simpel vedligeholdelse af installationer og  

 udstyr  

 på en sikkerhedsmæssige forsvarlig måde.
Eleven skal indgå i samarbejdet  

 mellem  

 virksomhedens forskellige afdelinger.
 Stk.3.  

  

 Uddannelse og  

 oplæring i de enkelte discipliner skal foregå under hensyntagen til korrekte  

 arbejdsbevægelser, fornøden sikkerhed med hensyn til værktøj, maskiner og  

 redskaber, personlig hygiejne, køkkenhygiejne, udvikling af personlig  

 kreativitet samt bevarelse af varernes næringsværdi og god økonomi i  

 ressourceforbruget.
Stk.4.  

  

 Praktikvirksomheden skal i hver praktikperiode afholde mindst en samtale med  

 eleven om dennes arbejdsindsats og udvikling i praktikperioden.
Samtalens  

 konklusioner indføres i elevens uddannelsesbog.
 Uddannelsesbog m.v.
 § 16.  

  

 De  

 skolevejledninger, som skolen skal udstede efter de enkelte skoleophold, og  

 de  

 praktikerklæringer, som virksomheden skal udstede efter de enkelte  

 praktikophold, skal indgå i elevens uddannelsesbog, jf. hovedbekendtgørelsen.
Kapitel 4 Bedømmelse og uddannelsesbeviser m.v.
 § 17.  

  

 Bekendtgørelsen  

 om karakterskala anvendes. 13-skalaen anvendes, medmindre andet fremgår af  

 reglerne om det pågældende fag.
Skolens bedømmelse § 18.  

  

 Bedømmelse  

 af grundfag følger reglerne herom, jf. grundfagsbekendtgørelsen.
 Stk. 2.  

  

 Bedømmelse  

 af valgfag følger reglerne for det pågældende fag, jf. hovedbekendtgørelsen.
 Stk. 3.  

  

 Ved  

 afslutning af et områdefag eller specialefag gives en standpunktskarakter.
Prøver § 19.  

  

 Mod slutningen af skoleundervisningen  

 afholder skolen en eksamen, der samtidig udgør en svendeprøve.
Bekendtgørelse  

 om eksamensordning ved erhvervsskolerne m.v. (Eksamensbekendtgørelsen) finder  

 anvendelse.
Eksamenen består af en skriftlig projektopgave, en praktisk og en  

 mundtlig prøve.
 Stk. 2.  

  

 Opgaverne  

 stilles af skolen i samråd med en opgavekommission nedsat af det faglige  

 udvalg.
Stk. 3.  

  

 Det faglige  

 udvalg udarbejder en censorvejledning til brug for censorerne.
Skolen skal  

 have  

 kopi af censorvejledningen til brug for eksaminator.
 Stk. 4.  

  

 Ved indkaldelsen  

 af elever til sidste skoleperiode sender skolen en liste over de pågældende  

 elever med angivelse af elevernes praktikvirksomhed til det faglige udvalg.
Stk. 5.  

  

 Det faglige  

 udvalg udpeger herefter 2 censorer.
Der udpeges en censor fra  

 arbejdsgiverside  

 og en censor fra arbejdstagerside.
Censorerne skal have den fornødne  

 fagkundskab og opfylde habilitetskravene i henhold til  

 eksamensbekendtgørelsen.  

 Det faglige udvalg giver skolen meddelelse om de udpegede censorerne.
 Stk. 6.  

  

 Skolen  

 tilrettelægger forløbet af eksamenen efter samråd med det faglige udvalg.
 Stk. 7.  

  

 Elevernes  

 løsning af opgaverne bedømmes af eksaminandens lærer (eksaminator) og to  

 censorer udpeget af det faglige udvalg.
 Stk. 8.  

  

 Svendeprøven  

 begynder med udlevering af en projektopgave i 4. sidste skoleuge i  

 hovedforløbet.
 Stk. 9.  

  

 Den  

 praktiske og den mundtlige prøve afholdes i sidste skoleuge.
 § 20.  

  

 Den  

 skriftlige projektopgave udarbejdes med afsæt i et helhedsorienteret projekt,  

 der tager udgangspunkt i områdefag og bundne specialefag.
 Stk. 2.  

  

 Eleven skal  

 ved besvarelsen vise evne til at kombinere teori og praksis.
 Stk. 3.  

  

 Projektopgaven skal besvares skriftligt i form af en edb-baseret rapport og  

 skal afleveres senest 7  

 dage efter udleveringen.
§ 21.  

  

 Den  

 mundtlige prøve består af fremlæggelse af og dialog om projektopgaven samt  

 spørgsmål inden for områdefag og bundne specialefag.
Prøven varer  

 30 minutter.
§ 22.  

  

 Den  

 praktiske prøve består af forberedelse og gennemførelse af en i  

 projektopgaven  

 stillet  

 arbejdsopgave.
Prøven varer  

 15 minutter.
 § 23.  

  

 Ved  

 bedømmelsen  

 af  

 svendeprøven giver lærerne og de to censorer 1 samlet karakter for  

 projektopgaven og den praktiske prøve og 1 karakter for den mundtlige prøve.  

 For at bestå svendeprøven skal de 2 karakterer hver være mindst 6.
 Stk. 2.  

  

 Hvis eleven  

 efter reglerne i stk.1 har opnået karaktersummen:
 1)  

 	  

 12-17, anføres  

 Bestået på uddannelsesbeviset (svendebrevet).
 2)  

 	  

 18-19, anføres  

 Bestået med ros på uddannelsesbeviset (svendebrevet).
 3)  

 	  

 20-21, anføres  

 Bronzemedalje på uddannelsesbeviset (svendebrevet).
 4)  

 	  

 22-26, anføres  

 Sølvmedalje på uddannelsesbeviset (svendebrevet).
 Stk. 3.  

  

 Karaktererne  

 meddeles eleven umiddelbart efter prøvens afslutning.
Sygeeksamen og ny eksamen (eller prøve) § 24.  

  

 For sygeeksamen og ny eksamen finder eksamensbekendtgørelsen anvendelse.
Stk. 2.  

  

 Bestås dele  

 af svendeprøven ikke, skal kun disse dele tages om.
Eleven skal dog have  

 mulighed for at udarbejde en ny projektopgave og tage hele svendeprøven om,  

 hvis skolen, efter samråd med eleven og dennes arbejdsgiver, skønner dette  

 mest  

 hensigtsmæssigt.
Skolebevis og afsluttende praktikerklæring § 25.  

  

 Skolebevis  

 udstedes i henhold til hovedbekendtgørelsen og eksamensbekendtgørelsen, når  

 skoleundervisningen er gennemført, jf. stk. 2.
 Stk. 2.  

  

 Den  

 afsluttende eksamen (svendeprøven) skal være bestået, jf. § 23, og at  

 eleven skal have opnået et karaktergennemsnit på mindst 6,0 i de fag, der  

 afsluttes i hovedforløbet.
 § 26.  

  

 Praktikvirksomheden  

 udsteder afsluttende praktikerklæring, når praktiktiden i virksomheden er  

 afsluttet, jf. hovedbekendtgørelsen.
Uddannelsesbevis § 27.  

  

 Ved  

 uddannelsens afslutning udsteder det faglige udvalg et uddannelsesbevis  

 (svendebrev)  

 til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2.  

  

 Uddannelsesbeviset  

 udstedes i henhold til hovedbekendtgørelsen og eksamensbekendtgørelsen, når  

 skolebevis er udstedt, jf. § 25, og afsluttende praktikerklæring er  

 udstedt, jf. § 26.
Kapitel 5 Ikrafttrædelses- og overgangsbestemmelser § 28.  

  

 Bekendtgørelsen  

 træder i kraft den 15. juli 2005.
 Stk. 2.  

  

 Samtidig ophæves  

 bekendtgørelse nr. 1197  

 af 15. december  

 2000 om uddannelsen til hotel- og fritidsassistent, idet igangværende  

 uddannelsesforhold dog gennemføres efter de hidtidige regler, jf. dog stk. 3.
 Stk. 3.  

  

 For elever, der  

 gennemfører deres uddannelse efter den i stk. 2 nævnte bekendtgørelse finder  

 reglerne i §§ 19-23 anvendelse, såfremt den afsluttende prøve afholdes efter  

 1.  

 januar 2006.
 Stk. 4.  

  

 Skolen  

 fastsætter efter samråd med det lokale uddannelsesudvalg eventuelle  

 overgangsordninger for elever, der er begyndt på uddannelsen efter de  

 tidligere  

 regler.
