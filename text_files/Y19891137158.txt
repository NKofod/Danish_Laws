Afgørelsen vedrører spørgsmålet om tavshedspligt for ansatte i en  

 institution, der ikke kan anses som en del af den offentlige forvaltning.
De  

 ansatte er derfor ikke omfattet af tavshedspligtsbestemmelserne i  

 forvaltningslovens kap. 8. Derimod er institutionens personale, herunder  

 lærere, idet omfang institutionen udfører opgaver efter aftale med en  

 amtskommune, omfattet af tavshedspligten, jf. straffelovens § 152 a.
 Vedrørende j.nr. 71-02-05/89.
 I skrivelse af 22. februar 1989 har Kulturministeriet anmodet  

 Justitsministeriet om en udtalelse om, hvorvidt lærere, der varetager et amts  

 undervisning af voksne indvandrere i henhold til lov nr. 335 af 4. juni 1986  

 om undervisning af voksne indvandrere, er omfattet af forvaltningslovens  

 kapitel 8 om tavshedspligt m.v.
 Det fremgår af sagen, at Storstrøms Amtskommune har indgået overenskomst  

 med private selvejende institutioner til opfyldelse af amtskommunens  

 undervisningspligt.
Af den mellem amtskommunen og de selvejende institutioner indgåede  

 standardoverenskomst, som er tidsbegrænset, fremgår blandt andet, at ledere  

 og lærere skal opfylde nærmere angivne kvalifikationskrav, og at amtskommunen  

 yder dels et administrationstilskud, dels afholder lærer- og lederlønninger  

 samt stiller lokaler til rådighed.
De pågældende lærere og ledere ansættes af  

 vedkom mende private organisation, der ligeledes aftaler de nærmere  

 ansættelsesvilkår med de pågældende.
 I den anledning skal Justitsministeriet udtale følgende:
1. Efter § 1 i lov nr. 355 af 3. juni 1986 og bekendtgørelse nr. 450 af 3.  

 juni 1986 om undervisning af voksne indvandrere skal enhver amtskommune sørge  

 for, at udlændinge modtager indvandrerundervisning.
Denne forpligtelse kan  

 opfyldes ved indgåelse af overenskomster herom med private skoler,  

 institutioner eller andre, jf. § 2. Udgifterne til leder- og lærerlønninger  

 afholdes af amtskommunen, der også skal sørge for, at lokaler stilles til  

 rådighed.
Der er tillige i loven og bekendtgørelsen fastsat nærmere regler om  

 kvalifikationskrav til ledere og lærere og indholdet af undervisningen.
2. Institutioner, der er organiseret på privatretligt grundlag, er som  

 udgangspunkt ikke omfattet af forvaltningslovens regler, da institutionen  

 ikke er en del af den offentlige forvaltning.
Personalet på institutionen er  

 heller ikke omfattet af straffelovens almindelige regler om tavshedspligt i §  

 152, da de ikke virker i offentlig tjeneste.
En selvejende institution henregnes kun til den offentlige forvaltning,  

 hvis den udøver offentlig virksomhed af mere omfattende karakter, og er  

 undergivet en intensiv offentlig regulering, tilsyn og kontrol.
Det gælder  

 f.eks. de institutioner, som udøver virksomhed efter bistandsloven i henhold  

 til driftsoverenskomst med amtskommunen.
De private organisationer, som amtskommunen har indgået overenskomst med  

 om varetagelsen af indvandrerundervisningen, er efter det oplyste ikke på  

 samme måde som de sociale institutioner undergivet amtskommunens tilsyn og  

 kontrol.
På den baggrund er undervisningsinstitutionerne efter  

 Justitsministeriets opfattelse ikke omfattet af tavshedspligtsbestemmelserne  

 i forvaltningslovens kapitel 8.
Udfører institutioner organiseret på privatretligt retsgrundlag opgaver  

 efter aftale med en offentlig myndighed, er institutionen omfattet af  

 straffelovens § 152 a.
Straffelovens §§ 152, 152 a og 152 c, har følgende  

 ordlyd:
 » § 152. Den, som virker eller har virket om offentlig  

 tjeneste eller hverv, og som uberettiget videregiver eller udnytter  

 fortrolige oplysninger, hvortil den pågældende i den forbindelse har fået  

 kendskab, straffes med bøde, hæfte eller fængsel i indtil 6 måneder.
Stk. 2. Straffen kan stige til fængsel indtil 2 år, hvis forholdet  

 er begået med forsæt til at skaffe sig eller andre uberettiget vinding, eller  

 der i øvrigt foreligger særligt skærpende omstændigheder, Stk. 3. En oplysning er fortrolig, når den ved lov eller anden  

 gyldig bestemmelse er betegnet som sådan, eller når det i øvrigt er  

 nødvendigt at hemmeligholde den for at varetage væsentlige hensyn til  

 offentlige eller private interesser.« » § 152 a.
Bestemmelsen i § 152 finder tilsvarende anvendelse  

 på den, som i øvrigt er eller har været beskæftiget med opgaver, der udføres  

 efter aftale med en offentlig myndighed.
Det samme gælder den, som virker  

 eller har virket ved telefonanlæg, der er anerkendt af det offentlige.«  

 .....
» § 152 c.
Bestemmelserne i §§ 152-152 d gælder også for de  

 pågældende personers medhjælpere.« Da sprogskolerne varetager indvandrerundervisningen efter aftale med  

 amtskommunen, som selv kunne udføre opgaven, vil skolerne efter  

 Justitsministeriets opfattelse være omfattet af straffelovens § 152 a.  

 Straffelovens regler om tavshedspligt må derfor antages at finde anvendelse  

 på sprogskolernes personale, herunder lærerne.
P.
M.
V.
E.
B.
