 Cirkulære om særskilt vederlag  

 mv.
(Til samtlige ministerier mv.) Særskilt vederlag § 1. Særskilt vederlag er betaling for varetagelse af hverv  

 i kollegiale organer, dvs. betaling til formænd for og andre medlemmer  

 af råd, nævn, kommissioner, udvalg og lign.
Almindelige regler § 2. Ydelse af særskilt vederlag forudsætter, at  

 vedkommende ministerium ikke kan kræve hvervet udført som led i  

 det tjenstlige arbejde eller ikke finder dette hensigtsmæssigt.
Stk. 2. Betaling for ikke-tjenstlig varetagelse af hverv i  

 kollegiale organer kan kun ske efter reglerne om særskilt vederlag.
Det  

 er uden betydning, om hvervet er varigt eller midlertidigt.
 Stk. 3. Der bør ikke i love eller lovbemærkninger  

 optages bestemmelser om betaling for varetagelse af disse hverv.
 § 3. Der kan ikke ydes særskilt vederlag til  

 hvervsindehavere, for hvem varetagelsen af særlige  

 organisationsinteresser, politiske interesser og lign. må anses for  

 overvejende i forhold til de øvrige hensyn, der ligger til grund ved  

 udpegningen.
 Stk. 2. Er hvervsindehaveren udpeget af eller efter  

 indstilling fra en interesseorganisation el.lign., er der en  

 forhåndsformodning for, at interessevaretagelsen er det overvejende  

 hensyn.
Stk. 3. Forhåndsformodningen i stk. 2 kan anses for  

 afkræftet bl.a. for hvervsindehavere, der er medlem af 1)	organer af domstolslignende karakter, der afgør tvister  

 mellem borgerne og forvaltningen eller mellem borgerne indbyrdes, eller 2)	organer, der skal fremkomme med tilkendegivelser om gældende  

 ret i konkrete sager eller udføre egentlig forvaltningsvirksomhed som  

 f.eks. kontrol- eller inspektionsopgaver, eller 3)	organer, hvis medlemmer er udpeget med henblik på at  

 tilføre organet særlig ekspertise, forudsat at hvervsindehaveren  

 ikke indtager en ledende post i interesseorganisationen.
Medlemmer af Folketinget § 4. Der kan ikke ydes særskilt vederlag til medlemmer af  

 Folketinget for varetagelse af hverv, hvor de repræsenterer Folketinget  

 og udfører arbejde af lovforberedende karakter.
Statsansatte § 5. Der kan kun i meget sjældne undtagelsestilfælde  

 ydes særskilt vederlag til statsansatte, idet der for dem gælder  

 en forhåndsformodning for, at de udfører hverv for staten som  

 led i det tjenstlige arbejde i stillingen.
 Stk. 2. Forhåndsformodningen i stk. 1 gælder  

 også, selv om hvervet ligger uden for ansættelsesområdet,  

 hvis det ministerium, som den pågældende er ansat under, er  

 indforstået med at påtage sig opgaven for hvervsministeriet.
 Stk. 3. Der kan ydes særskilt vederlag til statsansatte,  

 hvis der ikke er nogen som helst forbindelse mellem hvervet og  

 stillingen.
Anden betaling end særskilt vederlag § 6. Til statsansatte, der tjenstligt varetager hverv i  

 kollegiale organer, ydes den betaling, der følger af overenskomster og  

 aftaler m.v., herunder eventuelt godtgørelse for merarbejde.
 § 7. Til ansatte, der er beskæftiget med  

 undervisning og/eller forskning ved universiteter, højere  

 læreanstalter og forskningsinstitutioner, hvis virksomhed må  

 sidestilles med universitets- og læreanstaltsinstitutters virksomhed,  

 kan der aftales et tillæg for tjenstlig varetagelse af et hverv, jf.  

 § 10.
Stk. 2. Tillæg efter stk. 1 kan kun ydes til  

 ansatte, der efter gældende regler eller praksis ikke kan få  

 godtgørelse for merarbejde.
Tillæg kan endvidere kun ydes, hvis  

 varetagelsen af hvervet medfører en tidsmæssig belastning ud  

 over de arbejdsopgaver, der i øvrigt er henført til stillingen.  

 Belastningen bør normalt være mindst 50 timer om året.
 § 8. Til dommere, der varetager domstolslignende  

 hverv uden for retsvæsenets område, ydes et tillæg, der  

 fastsættes ved aftale, jf. § 11. Er hvervet ikke domstolslignende,  

 kan der ydes særskilt vederlag.
Stk. 2. Der bør normalt kun udpeges dommere til hverv  

 uden for retsvæsenets område, når lovgivningen  

 forudsætter dette.
Dommere er kun forpligtet til at varetage hverv for  

 staten uden for retsvæsenets område, når der er  

 indgået en dommeraftale.
Procedureregler § 9. Det ministerium, som hvervet hører under,  

 afgør, om der kan ydes særskilt vederlag, og fastsætter  

 betalingens størrelse og form, jf. dog § 12, stk. 3.
 § 10. Det ministerium, som hvervsindehaveren er  

 ansat under, indgår efter anmodning fra hvervsministeriet aftale med  

 den forhandlingsberettigede organisation om tillæg efter § 7.
§ 11. Det ministerium, som hvervet hører  

 under, forelægger forslag om udpegning af dommere til domstolslignende  

 hverv uden for retsvæsenets område for Justitsministeriet.
Finder  

 Justitsministeriet, at hvervet bør varetages af en dommer,  

 indgår Justitsministeriet en dommeraftale med Den Danske  

 Dommerforening.
 Betalingens størrelse og form m.v.
§ 12. Størrelsen af særskilt vederlag og  

 tillæg efter § 7 og § 8 fastsættes efter en konkret  

 vurdering.
Der tages hensyn til det statslige lønniveau i  

 øvrigt, hvervets karakter, organets kompetence og de krav, der stilles  

 til hvervsindehaveren.
Endvidere kan der i særlige tilfælde tages  

 hensyn til, at en hvervsindehaver har faste driftsomkostninger m.v.  

 Størrelsen fastsættes uafhængigt af, om hvervsindehaveren  

 er tjenestemandspensionist m.v.
Der kan ikke ydes tillæg efter § 7  

 og § 8 til ansatte, der får topcheftillæg.
 Stk. 2. Særskilt vederlag kan ikke overstige et  

 beløb svarende til 500 kr. pr. arbejdstime (grundbeløb niveau  

 oktober 1997). Det samme gælder tillæg efter § 7 og  

 § 8. Beløbsgrænsen procentreguleres på samme  

 måde som særlige tillæg til tjenestemænd.
 Stk. 3. Betalingsspørgsmålet forelægges for  

 Finansministeriet, Økonomistyrelsen, hvis vedkommende ministerium  

 finder, at ganske særlige forhold undtagelsesvis taler for en  

 højere betaling.
§ 13. Betalingen fastsættes normalt som et  

 beløb pr. arbejdstime, pr. sag eller pr. møde.
Hvis dette ikke  

 er muligt, fastsættes betalingen pr. måned eller pr. år.  

 Betalingsformerne kan kombineres.
 Stk. 2. Fastsættes betalingen ikke som et beløb  

 pr. arbejdstime, fastsættes betalingen på grundlag af det  

 timeforbrug, der skønnes at medgå til at varetage hvervet,  

 herunder forberedelsestid.
Ferie og dækning af udgifter § 14. Hvervsindehavere, der modtager særskilt vederlag,  

 følger ferielovens regler.
 Stk. 2. Hvervsindehavere, der får tillæg efter  

 § 7 eller § 8, er omfattet af de ferieregler, der gælder for  

 stillingen.
 § 15. Til hvervsindehavere, der modtager  

 særskilt vederlag, ydes befordringsgodtgørelse, time- og  

 dagpenge samt overnatningsgodtgørelse efter de regler, der  

 gælder for tjenestemænd.
 Stk. 2. Til statsansatte, der varetager hverv tjenstligt,  

 betales de i stk. 1 nævnte ydelser efter de regler, der  

 gælder for stillingen.
 Stk. 3. Vedkommende ministerium kan godtgøre  

 rejseudgifter m.v. for hvervsindehavere, der ikke er omfattet af stk. 1  

 og 2. Godtgørelsen kan ikke overstige de satser, der gælder for  

 tjenestemænd.
Ikke-statslige organer § 16. For statsansattes varetagelse af hverv i ikke-statslige  

 organer, hvor de repræsenterer staten, gælder samme  

 forhåndsformodning som i § 5 med hensyn til afgrænsningen  

 tjenstligt og ikke-tjenstligt arbejde.
Dette gælder såvel  

 kollegiale som andre organer.
 Stk. 2. Yder en ikke-statslig myndighed m.v. betaling for  

 hverv, der er tjenstligt arbejde for den statsansatte, skal den ansatte  

 indbetale beløbet til det ministerium, som den pågældende  

 er ansat under.
 Stk. 3. Til statsansatte, der tjenstligt varetager hverv i  

 ikke-statslige organer, ydes befordringsgodtgørelse, time- og dagpenge  

 samt overnatningsgodtgørelse efter de regler, der gælder for  

 stillingen.
 Ikrafttræden m.v.
 § 17. Cirkulæret træder i kraft den 1. december  

 1998.
 Stk. 2. Finansministeriets cirkulære af 4. juni 1986 om  

 særskilt vederlæggelse m.v. (LP.nr. 109/86)  

 ophæves.
