 Finansministeriet, lønnings- og pensionsdepartementet, har den 5. marts  

 1987 udsendt det på bagsiden optrykte cirkulære om bortfald af  

 sygdomsrisikobidraget for tjenestemænd i staten, folkeskolen og folkekirken.
Cirkulæret indebærer, at der ved tjenestemandsansættelser ikke længere vil  

 blive fastsat sygdomsrisikobidrag, og at tidligere pålagte bidrag ikke skal  

 fratrækkes i krav på løn for april måned 1987 og senere.
Hidtil indeholdte  

 bidrag berøres ikke af ordningen.
Skrivelsen bedes fordelt til tjenestemandsansatte præster samt kirke- og  

 kirkegårdsfunktionærer, der er pålagt sygdomsrisikobidrag.
Endvidere bedes de  

 menighedsråd, under hvilke der er ansat kirkefunktionærer med  

 sygdomsrisikobidrag, samt provstiudvalgene og provstirevisorerne,  

 underrettet.
 SCL har for så vidt angår tjenestemandsansatte præster med pålagt  

 sygdomsrisikobidrag truffet foranstaltning til, at tilbageholdelser af  

 bidraget fremtidig undlades.
 P.M.V.
 E.B.
Finn Langager Larsen FINANSMINISTERIET LØNNINGS- OG PENSIONSDEPARTEMENTET H C ANDERSENSBOULEVARD 43, 1553 KØBENHAVN V TELEFON (01) 11 12 33 LP. nr. 016/87 Den 5. marts 1987 Til samtlige ministerier og styrelser.
CIRKULÆRE OM BORTFALD AF SYGDOMSRISIKOBIDRAGET FOR TJENESTEMÆND I STATEN, FOLKESKOLEN OG FOLKEKIRKEN.
I.
Med virkning pr. 1. april 1987 afskaffes det sygdomsrisikobidrag, som  

 hidtil er blevet pålagt tjenestemænd i staten m.v. til imødegåelse af  

 forsømmelser på grund af sygdom i mere end normalt omfang.
 Afskaffelsen af sygdomsrisikobidraget er en del af forhandlingsresultatet  

 pr. 1. april 1987 mellem finansministeren og tjenestemændenes  

 centralorganisationer.
II.
I overensstemmelse hermed skal det meddeles, at der ved  

 tjenestemandsansættelser ikke længere vil blive fastsat sygdomsrisikobidrag,  

 og at tidligere pålagte bidrag ikke vil blive fratrukket i krav på løn for  

 april måned 1987 og senere.
 Det følger af det aftalte, at hidtil indeholdte bidrag ikke berøres af  

 ændringen.
III.
Nærværende cirkulære træder i stedet for de hidtidige regler udstedt  

 med hjemmel i § 13, stk. 6, i lov nr. 154 af 7. juni 1958 om lønninger og  

 pensioner m.v. til statens tjenestemænd, § 4, stk. 4, i lov nr. 156 af 7.  

 juni 1958 om lønninger m.m. til folkeskolens lærere og § 5 i lov nr. 155 af  

 7. juni 1958 om folkekirkens lønningsvæsen m.v.
 Yderligere vil finansministeriets cirkulære nr. 234 af 28. december 1979  

 om helbredsbedømmelse ved tjenestemandsansættelser i staten, folkeskolen og  

 folkekirken m.v. senere blive udsendt i revideret form.
P.
M.
V.
 E.B.
