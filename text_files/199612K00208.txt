Nr LSF 208 Forslag til Lov om ændring af lov om naturbeskyttelse(Forrentning af  

 fredningserstatninger) Fremsat af Niels Jørgen Langkilde (KF) Lene Espersen (KF) Jens Jørgensen  

 (KF) Eva Møller (KF) Gitte Seeberg (KF) Hans Christian Schmidt (V) Peter  

 Hansen-Nord (V) Hanne Severinsen (V) Bodil Thrane (V) Henning Urup (V) Jens  

 Vibjerg (V) Aage Brusgaard (FP) Niels Højland (FP) Ole Donner (DF) den 1. april 1997 § 1 I lov nr. 9 af 3. januar 1992 om naturbeskyttelse, som senest ændret ved § 1 i lov nr. 19 af 13. januar 1997, foretages følgende ændring:
 1. § 39, stk. 3, affattes således:
»Stk. 3. Erstatningsbeløb forrentes fra datoen for  

 offentliggørelse af sagens rejsning, jf. § 37, stk. 1, og indtil erstatningen  

 udbetales, med en årlig rente, der svarer til Danmarks Nationalbanks  

 diskonto.
Under særlige omstændigheder kan fredningsnævnet fastsætte et andet  

 begyndelsestidspunkt for forrentningen.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Ifølge naturbeskyttelseslovens § 39, stk. 3, forrentes  

 fredningserstatninger sædvanligvis fra datoen for fredningsnævnets afgørelse.  

 Under særlige omstændigheder kan fredningsnævnet fastsætte et andet  

 begyndelsestidspunkt for forrentningen.
Efter § 37, stk. 2, i samme lov skal lodsejeren respektere  

 fredningsbestemmelserne allerede fra det tidspunkt, et forslag til fredning  

 bekendtgøres offentligt.
Det er derfor uacceptabelt, at erstatningen først  

 forrentes fra det tidspunkt, hvor fredningsnævnet afsiger kendelsen.
Fra et fredningsforslag bekendtgøres, til fredningsnævnet afsiger  

 kendelse, kan der gå mange år.
Der er eksempler på 5-10 år eller mere.
I  

 disse år skal lodsejeren respektere de forslåede fredningsbestemmelser uden  

 at få økonomisk kompensation for de årlige "tab".
I flere sager har der blandt andet været nedlagt påstand om forrentning  

 fra rejsningstidspunktet.
Det er imidlertid meget sjældent, at dette bliver  

 tilkendt.
I de tilfælde, hvor bestemmelsen i fredningsforslaget forhindrer en  

 "dyrere" eller ændret udnyttelse af arealerne, gives der ikke  

 forrentning før tidspunktet for sagens afgørelse.
Denne linje er fulgt af  

 Overfredningsnævnet, nu Naturklagenævnet, og af Taksationskommissionen  

 vedrørende Naturfredning.
En fredning kan sammenlignes med en ekspropriation.
Der afstås dog i de  

 fleste tilfælde ingen arealer ved gennemførelse af en fredning.
I stedet  

 lægges der nogle rådighedsindskrænkninger på ejendommen/de berørte arealer.  

 Det kan sammenlignes med servitutpålæg til beskyttelse af naturgasledninger  

 og lignende.
Erstatningsbeløbene, der fastlægges ved ekspropriation, forrentes fra  

 ekspropriationstidspunktet, hvilket er det tidspunkt, hvor  

 rådighedsindskrænkningen sker.
Ekspropriationstidspunktet kan sammenlignes  

 med det tidspunkt, et fredningsforslag bekendtgøres.
Det forekommer derfor ikke rimeligt, at fredningserstatninger som  

 hovedregel først forrentes fra det tidspunkt, hvor fredningsnævnet træffer en  

 afgørelse.
I stedet bør erstatningen forrentes fra det tidspunkt, hvor  

 fredningssagen bekendtgøres, da restriktionerne lægges på lodsejerens  

 ejendom/areal fra dette tidspunkt.
Naturbeskyttelsesloven vil med denne  

 ændring følge andre ekspropriationsretlige regler.
 Udgifterne, som følger af lovforslaget, vil blive søgt oplyst i  

 forbindelse med lovforslagets behandling i Folketinget.
Skriftlig fremsættelse Niels Jørgen Langkilde (KF):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om naturbeskyttelse. (Forrentning af  

 fredningserstatninger).
(Lovforslag nr.
L 208).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
