 I henhold til § 3, stk. 2, i lov nr. 622 af 21. december 1983 om  

 Statsanstalten for Livsforsikring og efter stadfæstelse af  

 forsikringstilsynet i henhold til § 10, stk. 1, i lov om  

 forsikringsvirksomhed, jfr. lovbekendtgørelse nr. 127 af 23. marts 1984,  

 fastsættes:
Hjemsted § 1.  Hjemsted for Statsanstalten for Livsforsikring  

 er Københavns kommune.
Formål § 2.  Statsanstaltens formål er at drive  

 livsforsikringsvirksomhed.
I Statsanstalten kan tegnes alle arter af livs- og  

 pensionsforsikringer og hertil knyttede personforsikringer, ligesom  

 Statsanstalten kan overtage de nævnte arter af forsikringer i genforsikring.
 Stk. 2.  Statsanstalten er bestemt for forsikring af  

 personer, der har dansk indfødsret eller er bosat i den danske stat.  

 Statsanstalten kan dog forsikre udlændinge, der er bosat i udlandet, hvis de  

 pågældende har en nærmere tilknytning til Danmark.
 Stk. 3.  Statsanstalten skal tilbyde forsikringstagerne  

 økonomisk tryghed ved dødsfald, uarbejdsdygtighed som følge af sygdom eller  

 ulykke eller ved alderdom gennem forsikringsprodukter, der kan dække  

 forsikringstagernes behov for sikring på disse områder.
 Stk. 4.  Statsanstalten skal anbringe de forsikredes  

 midler til den - under hensyn til rimelig sikkerhed - bedst mulige  

 forrentning og skal, når de nødvendige henlæggelser er foretaget, fordele  

 hele overskuddet mellem forsikringstagerne efter den andel, deres  

 forsikringer har været med til at skabe.
Stk. 5.  Statsanstalten skal gennem sit udvalg af  

 forsikringsprodukter, betjeningen af forsikringstagerne, ved  

 præmiefastsættelse og sine øvrige forsikringsbetingelser medvirke til en  

 stadig udvikling af den samlede livsforsikringsbranches virksomhed og til, at  

 denne udøves på en god og redelig måde.
Statsanstalten skal tillige bidrage  

 til oplysning om og forståelse af livsforsikringsforhold i samfundet som  

 helhed og i øvrigt udøve sin virksomhed med et samfundsmæssigt sigte.
Garanti og hæftelse § 3.  Statsanstalten udøver sin virksomhed under den  

 danske stats garanti.
Forsikringstagerne hæfter ikke personligt for  

 Statsanstaltens forpligtelser.
Forsikringstagernes repræsentation § 4.  Forsikringstagernes indflydelse på  

 Statsanstaltens drift udøves gennem en repræsentation i Statsanstaltens  

 bestyrelse.
Forsikringstagernes repræsentanter i bestyrelsen vælges af en  

 valgforsamling.
Stk. 2.  Valgforsamlingen består af indtil 100  

 medlemmer, der vælges af og blandt Statsanstaltens forsikringstagere.  

 Bestyrelsen fastsætter med finansministerens godkendelse et regulativ for  

 valgforsamlingen, der skal stadfæstes af forsikringstilsynet.
Regulativet er  

 trykt som bilag til denne bekendtgørelse.
 Stk. 3.  Af valgforsamlingens medlemmer vælges indtil 30  

 som virksomhedsmedlemmer af virksomheder, hvis medarbejdere i henhold til  

 aftale med virksomheden har tegnet forsikring i Statsanstalten, bortset fra  

 gruppelivsforsikring.
 Stk. 4.  Indtil 70 medlemmer vælges som enkeltmedlemmer  

 af Statsanstaltens øvrige forsikringstagere.
 Stk. 5.  Valg til valgforsamlingen gælder for en treårig  

 periode og finder første gang sted 1986. Genvalg kan finde sted.
 Stk. 6.  Udtræder et bestyrelsesmedlem af  

 valgforsamlingen, udtræder medlemmet samtidig af bestyrelsen.
 Stk. 7.  Valgforsamlingen afholder møde en gang om året.
 § 5.  Valgforsamlingens møder afholdes på et af  

 bestyrelsen udpeget sted i Danmark.
Stk. 2.  Valgforsamlingen afholder møde hvert år inden  

 udgangen af juni måned.
Valgforsamlingen fastsætter tidspunktet for  

 afholdelse af næste års møde.
Emner, som et medlem måtte ønske drøftet på  

 mødet, skal være indsendt skriftligt til bestyrelsen senest 1 måned før  

 mødets afholdelse.
Stk. 3.  Indkaldelse af valgforsamlingen påhviler  

 bestyrelsen og foretages skriftligt tidligst 4 uger og senest 2 uger før  

 mødet til hvert medlem med angivelse af dagsorden og det væsentligste indhold  

 af emner til drøftelse.
Indkaldelsen offentliggøres i Statstidende og  

 dagspressen og meddeles selskabets arbejdstagere.
 § 6.  Valgforsamlingens møder ledes af en dirigent,  

 der godkendes af forsamlingen.
Stk. 2.  Beslutninger og valg til bestyrelsen afgøres  

 ved simpel stemmeflerhed.
Ved stemmelighed afgøres valget ved lodtrækning.
Ledelse § 7.  Bestyrelsen og direktionen forestår ledelsen af  

 Statsanstaltens anliggender og skal sørge for en forsvarlig organisation af  

 Statsanstaltens virksomhed.
Bestyrelsen § 8.  Bestyrelsen består af indtil 9 medlemmer.
Stk. 2.  Finansministeren udnævner 3 medlemmer, af  

 hvilke et skal opfylde de almindelige betingelser for at kunne udnævnes til  

 landsdommer.
Disse medlemmer udnævnes for 3 år.
Genudnævnelse kan finde sted.
Stk. 3.  Statsanstaltens forsikringstagere vælger 3  

 medlemmer og 2 suppleanter for hvert af disse medlemmer.
Forsikringstagerne  

 udøver deres valgret gennem en valgforsamling, jfr. § 4. Valgforsamlingens  

 virksomhedsmedlemmer vælger 1 medlem af bestyrelsen og 2 suppleanter for  

 dette medlem.
Valgforsamlingens enkeltmedlemmer vælger 2 medlemmer af  

 bestyrelsen og 2 suppleanter for hvert af disse medlemmer.
Disse medlemmer  

 vælges for 3 år, således at 1 medlem er på valg hvert år.  

 Bestyrelsesmedlemmer og suppleanter vedbliver dog at fungere, indtil de  

 nyvalgte kan indtræde i bestyrelsen.
Genvalg kan finde sted.
Stk. 4.  Statsanstaltens arbejdstagere kan vælge 3  

 medlemmer af bestyrelsen og suppleanter for disse blandt Statsanstaltens  

 arbejdstagere.
For valget og valgperiodens længde gælder reglerne i lov om  

 forsikringsvirksomhed.
Bestyrelsesmedlemmer og suppleanter vedbliver dog at  

 fungere, indtil de nyvalgte kan indtræde i bestyrelsen.
Genvalg kan finde  

 sted.
 Stk. 5.  Ethvert bestyrelsesmedlem udtræder af  

 bestyrelsen senest den 1. i måneden efter det fyldte 70. år.
 § 9.  Finansministeren udpeger en formand for  

 bestyrelsen blandt de af finansministeren udnævnte bestyrelsesmedlemmer, jfr.  

 § 8, stk. 2. Bestyrelsen vælger en næstformand.
 Stk. 2.  Bestyrelsen fastsætter i en forretningsorden  

 nærmere bestemmelser om udførelsen af sit hverv.
Stk. 3.  Bestyrelsen samles mindst 4 gange årligt.  

 Bestyrelsens formand skal i øvrigt sørge for, at bestyrelsen afholder møde,  

 når dette er nødvendigt.
Et medlem af bestyrelsen eller en direktør kan  

 forlange, at bestyrelsen indkaldes.
Stk. 4.  Bestyrelsen er beslutningsdygtig, når over  

 halvdelen af dens medlemmer, deriblandt formanden eller næstformanden, er til  

 stede.
I tilfælde af stemmelighed udgør formandens, eller ved dennes forfald  

 næstformandens, stemme udslaget.
Afgørelser, der er truffet alene af  

 forsikringstagernes og arbejdstagernes repræsentanter, skal godkendes af  

 finansministeren.
 Stk. 5.  Over forhandlingerne føres en protokol, der  

 underskrives af bestyrelsens medlemmer.
§ 10.  Foruden at udføre, hvad der i lovgivningen,  

 regulativer eller andre bestemmelser i nærværende vedtægter er pålagt  

 bestyrelsen, skal den 1. ansætte direktionen og fastsætte dens  

 ansættelsesvilkår, 2. efter indstilling fra direktionen ansætte vice- og  

 underdirektører samt en af forsikringstilsynet godkendt aktuar, 3. vedtage regulativ for direktionen, 4. vedtage budget for det kommende år, 5. tage stilling til det af direktionen forelagte  

 årsregnskab og årsberetning med henblik på forelæggelse for finansministeren  

 til godkendelse, samt 6. træffe beslutning om meddelelse af kollektiv  

 prokura.
Direktionen § 11.  Direktionen består af mindst 1 og højst 5  

 medlemmer.
 Stk. 2.  Direktionen forestår den daglige ledelse af  

 Statsanstalten i overensstemmelse med gældende lovgivning, vedtagne  

 regulativer og nærværende vedtægter.
 Stk. 3.  Direktionen er så vel berettiget som forpligtet  

 til at deltage uden stemmeret i valgforsamlingens og bestyrelsens møder.
Tegningsregler § 12.  Statsanstalten tegnes af den samlede  

 bestyrelse, 1 medlem af bestyrelsen i forbindelse med 1 direktør, eller - for  

 så vidt der er flere direktører af - 2 direktører i forening.
Revision § 13.  Årsregnskabet revideres af 2 revisorer, der  

 udpeges af finansministeren.
Mindst en af revisorerne skal være  

 statsautoriseret.
Regnskab § 14.  Statsanstaltens regnskabsår er kalenderåret.  

 Inden 6 måneder efter udløbet af hvert regnskabsår skal der for  

 finansministeren fremlægges årsregnskab og revisionsberetning.  

 Finansministeren træffer afgørelse om godkendelse af årsregnskabet.  

 Regnskabet offentliggøres efter finansministerens godkendelse i Statstidende  

 og dagspressen.
Fonde § 15.  Statsanstaltens fonde er:
a.
Forsikringsfonden, der består af: 1. præmiereserven, der opgøres i  

 henhold til reglerne i lov om forsikringsvirksomhed, 2. erstatningsreserven,  

 der opgøres i henhold til lov om forsikringsvirksomhed.
b.
Sikkerhedsfonden, hvortil henlæggelser foretages af mindst den  

 størrelsesorden, der kræves for, at Statsanstalten besidder den nødvendige  

 basiskapital, jfr. lov om forsikringsvirksomhed.
Sikkerhedsfonden må ikke  

 formindskes.
Midler, der er henlagt til sikkerhedsfonden, kan derfor ikke  

 fraføres denne.
Er basiskapitalen, herunder medregnet sikkerhedsfonden,  

 større end den nødvendige solvensmargen, kan den overskydende del af  

 sikkerhedsfonden dog med forsikringstilsynets samtykke anvendes til styrkelse  

 af de tekniske reserver eller på anden måde til fordel for de forsikrede.
c.
Bonusfonden.
d.
Risikoudligningsfonden.
e.
Dispositionsfonden.
f.
Pensionsfonden.
g.
Eventuelle andre fonde.
 Stk. 2.  Efter at muligt underskud fra tidligere år er  

 dækket, og der er foretaget lovmæssige henlæggelser samt henlæggelser til  

 bonusfonden, kan bestyrelsen med finansministerens godkendelse foretage  

 henlæggelser til fondene.
Anbringelse af midler § 16.  De til forsikringsfonden og bonusfonden  

 henlagte midler anbringes efter reglerne i lov om forsikringsvirksomhed.  

 Øvrige midler skal anbringes på forsvarlig og hensigtsmæssig måde.
Bonus § 17.  Forsikringerne deltager i Statsanstaltens  

 bonusfordeling efter nærmere af forsikringstilsynet godkendte regler.
Tavshedspligt § 18.  Medlemmer af valgforsamlingen og medlemmer af  

 Statsanstaltens bestyrelse og direktion er pligtige over for uvedkommende at  

 iagttage tavshed om Statsanstaltens indre anliggender samt om ansattes og  

 forsikringstageres forhold, som de måtte komme til kundskab om gennem deres  

 virksomhed i Statsanstalten.
Ændring af vedtægter § 19.  Vedtægtsændringer fastsættes af  

 finansministeren og skal stadfæstes af forsikringstilsynet.
Ikrafttrædelses- og overgangsbestemmelser § 20.  Vedtægterne træder i kraft den 1. juli 1986.
 Stk. 2.  Bekendtgørelse nr. 491 af 3. september 1982 om  

 arbejdstagernes valg af medlemmer til bestyrelsen for Statsanstalten for  

 Livsforsikring ophæves den 1. oktober 1986.
§ 21.  Vedtægternes bestemmelser om etablering af  

 valgforsamling og valg af forsikringstagernes repræsentanter og suppleanter  

 for disse til bestyrelsen finder dog anvendelse ved de i 1986 stedfindende  

 valg, idet valgforsamlingens første møde afholdes på en af Statsanstaltens  

 bestyrelse fastsat dato i juni måned.
De på denne valgforsamling valgte  

 medlemmer til bestyrelsen og disses suppleanter vælges for henholdsvis 3, 2  

 og 1 år, idet den med det højeste stemmetal anses for først valgt.
I tilfælde  

 af stemmelighed afgøres valgrækkefølgen ved lodtrækning.
 Stk. 2.  For de bestyrelsesmedlemmer og suppleanter, der  

 vælges af Statsanstaltens arbejdstagere, afholdes valg i henhold til  

 nærværende vedtægter første gang i forbindelse med udløbet af den  

 valgperiode, for hvilken de nuværende valgte medlemmer og suppleanter er  

 valgt.
 Stk. 3.  Vedtægternes bestemmelser om revision,  

 regnskab, fonde, anbringelse af midler og bonus har første gang virkning for  

 regnskabsåret 1986.
Finansministeriet, den 30. januar 1986 Palle Simonsen /Ib Katznelson Bilag Regulativ for valgforsamling i Statsanstalten for Livsforsikring I henhold til § 4, stk. 2 i vedtægterne for Statsanstalten for  

 Livsforsikring fastsætter bestyrelsen for Statsanstalten følgende regler  

 vedrørende valg til valgforsamlingen:
Valgforsamlingens sammensætning § 1.  Valgforsamlingen består af indtil 100 medlemmer,  

 der vælges af og blandt Statsanstaltens forsikringstagere.
 Stk. 2.  Af valgforsamlingens medlemmer vælges indtil 30  

 som virksomhedsmedlemmer af virksomheder, hvis medarbejdere i henhold til  

 aftale med virksomheden har tegnet forsikring i Statsanstalten, bortset fra  

 gruppelivsforsikring.
 Stk. 3.  Indtil 70 medlemmer vælges som enkeltmedlemmer  

 af Statsanstaltens øvrige forsikringstagere.
Valg af enkeltmedlemmer § 2.  Stemmeberettiget ved valg af medlemmer er  

 enhver, der har været forsikringstager i Statsanstalten siden den før valget  

 nærmest forudgående 1. januar.
 Stk. 2.  Enhver stemmeberettiget har 1 stemme.
 Stk. 3.  For så vidt angår gruppelivsforsikring udøves  

 stemmeretten af formanden i den forening eller ledelsen i den virksomhed, den  

 pågældende aftale er indgået med, og alene med 1 stemme for hver aftale.
 § 3.  Valgbare som medlemmer er stemmeberettigede, der  

 den 1. januar før valget havde fast bopæl her i landet.
Stk. 2.  Valgbare er dog ikke personer, der 1. er ansat i eller virker for Statsanstalten eller et  

 af Statsanstaltens agenturer, 2. tidligere har været ansat i Statsanstalten som  

 direktør eller af forsikringstilsynet godkendt aktuar, 3. er ansat i eller virker for et andet  

 forsikringsselskab eller et sådant selskabs agenturer, eller som driver  

 forsikringsmæglervirksomhed, 4. er ægtefælle til eller samlever med personer nævnt  

 under pkt. 1-3.
 Stk. 3.  Forsikringstagere, der er fyldt eller fylder 70  

 år i det kalenderår, hvor valget foregår, er valgbare for 1 valgperiode.  

 Genvalg vil ikke kunne finde sted.
§ 4.  Afholdelse af valget skal finde sted i marts  

 eller april måned.
Senest 8 uger før valgdatoen indkaldes i Statstidende og  

 dagspressen kandidater til valget med angivelse af tid og nærmere regler for  

 valgets afholdelse.
Endvidere oplyses reglerne for anmeldelse som kandidat.
 Stk. 2.  Kandidatanmeldelse skal ske til bestyrelsen  

 inden 6 uger før valgdatoen.
 Stk. 3.  Som kandidater til valget kan opstilles:
1. forsikringstagere, som inden 6 uger før valgdatoen  

 er anmeldt ved mindst 25 her i landet bosiddende stemmeberettigede personer, 2. afgående medlemmer, jfr. dog § 3, stk. 3, 3. forsikringstagere anmeldt af bestyrelsen.
 Stk. 4.  Ingen kan opstilles både som enkeltmedlemmer og  

 virksomhedsmedlemmer.
§ 5.  Såfremt det samlede antal opstillede kandidater  

 ikke overstiger antallet af pladser som medlemmer, anses de opstillede  

 kandidater for valgt uden afstemning.
Bekendtgørelse herom skal snarest ske i  

 Statstidende og dagspressen.
 Stk. 2.  I andre tilfælde afholdes valg efter  

 bestyrelsens bekendtgørelse herom i Statstidende og dagspressen.
 § 6.  Valg foregår ved skriftlig afstemning.
 Stk. 2.  Afgivelse af stemme foregår ved udfyldelse af  

 en fra Statsanstalten udsendt stemmeseddel, der skal indeholde:
1. navnene på de opstillede kandidater, 2. anvisning på, hvorledes stemme afgives, samt 3. oplysning om sidste frist for modtagelse af afgivne  

 stemmer (valgdatoen).
 Stk. 3.  Stemmesedler fremsendes fra Statsanstaltens  

 hovedkontor senest 2 uger inden valgdatoen til alle forsikringstagere.  

 Stemmesedlen udsendes til forsikringstagerens sidst kendte betalingsadresse.
 Stk. 4.  Bestyrelsen fører kontrol med udsendelse af  

 stemmesedler.
 § 7.  Umiddelbart efter afstemningsfristens udløb  

 lader bestyrelsen foretage stemmeoptælling under kontrol af en af  

 Statsanstaltens statsautoriserede revisorer.
 Stk. 2.  Valget af medlemmer afgøres ved simpel  

 stemmeflerhed.
 Stk. 3.  Ved stemmelighed afgøres valget ved  

 lodtrækning, der foretages af den statsautoriserede revisor.
 Stk. 4.  Valg gælder for 3 år.
 Stk. 5.  Resultatet af valget bekendtgøres snarest efter  

 stemmeoptællingen i Statstidende og dagspressen.
 § 8.  Et medlem, der ophører med at være  

 forsikringstager i løbet af valgperioden, fratræder valgforsamlingen samtidig  

 med forsikringsforholdets ophør.
 Stk. 2.  Ethvert medlem skal endvidere fratræde  

 valgforsamlingen, hvis betingelserne for manglende valgbarhed efter § 3, stk.  

 2 indtræder i løbet af valgperioden.
Valg af virksomhedsmedlemmer § 9.  Ved valg af de 30 virksomhedsmedlemmer har hver  

 stemmeberettiget virksomhed 1 stemme.
Stemmeretten udøves af ledelsen i den  

 pågældende virksomhed.
Stemmesedler fremsendes fra Statsanstaltens  

 hovedkontor, stilet til ledelsen i virksomheden, senest 2 uger inden  

 valgdatoen.
Det er alene ledelsens ansvar, at udøvelsen af stemmeretten sker  

 som ovenfor anført.
§ 10.  Valg af virksomhedsmedlemmer sker samlet.  

 Virksomheder kan opstille en kandidat til valget for så vidt de - enkeltvis  

 eller flere i forening - har mindst 25 medarbejdere, der har forsikring i  

 Statsanstalten.
Valget gælder for 3 år.
Stk. 2.  Et virksomhedsmedlem, der i løbet af  

 valgperioden ophører med at være ansat i den virksomhed, hvori han var ansat  

 ved valget, fratræder valgforsamlingen samtidig med ansættelsesforholdets  

 ophør.
Virksomheden kan i så fald udpege et nyt medlem for resten af  

 valgperioden.
 § 11.  Reglerne i §§ 2-8 finder i øvrigt tilsvarende  

 anvendelse for valg af virksomhedsmedlemmer.
Valgforsamlingens møde § 12.  Valgforsamlingens møder afholdes på et af  

 bestyrelsen udpeget sted i Danmark.
Stk. 2.  Valgforsamlingen afholder møde hvert år inden  

 udgangen af juni måned.
Valgforsamlingen fastsætter tidspunktet for  

 afholdelse af næste års møde.
Emner, som et medlem måtte ønske drøftet på  

 mødet, skal være indsendt skriftligt til bestyrelsen senest 1 måned før  

 mødets afholdelse.
Stk. 3.  Indkaldelse af valgforsamlingen påhviler  

 bestyrelsen og foretages skriftligt tidligst 4 uger og senest 2 uger før  

 mødet til hvert medlem med angivelse af dagsorden og det væsentligste indhold  

 af emner til drøftelse.
Indkaldelsen offentliggøres i Statstidende og  

 dagspressen og meddeles selskabets arbejdstagere.
 § 13.  Valgforsamlingens møder ledes af en dirigent,  

 der godkendes af forsamlingen.
Stk. 2.  Beslutninger og valg til bestyrelsen afgøres  

 ved simpel stemmeflerhed.
Ved stemmelighed afgøres valget ved lodtrækning.
Stk. 3.  Over det på møderne passerede føres en  

 protokol, der underskrives af dirigenten.
En afskrift af protokollatet sendes  

 til medlemmerne af valgforsamlingen.
