 I henhold til §§ 14, 21, 24, 25, 27, 43, 44, 55 og 63 i lov nr. 310 af 6.  

 juni 1973 om levnedsmidler m.m. og under hensyn til Rådets direktiv nr.  

 79/693/EØF af 24. juli 1979 og Rådets direktiv nr. 88/593/EØF af 18. november  

 1988 om indbyrdes tilnærmelse af medlemsstaternes lovgivning om marmelade og  

 frugtgele samt kastanjecreme fastsættes:
 § 1.  Denne bekendtgørelse omfatter:
 Stk. 2.  Indholdet af opløseligt tørstof i de i bilag I,  

 nr. 9-17 definerede produkter skal, hvis der er tilsat sukker, være:
 Stk. 3.  Ved opløseligt tørstof forstås det i bilag I,  

 nr. 8, definerede.
 Stk. 4.  Ved frugt, frugtpulp, frugtpure, frugtsaft,  

 vandigt udtræk af frugter, citrusfrugtskaller, ved grøntsager og ved sukker  

 forstås i denne bekendtgørelse de i bilag I, nr. 1-7 definerede råvarer.
 Stk. 5.  Denne bekendtgørelse omfatter ikke:
§ 2.  Ved fremstilling af de i § 1, stk. 1, nr. 1 og 3  

 anførte produkter må kun anvendes råvarer, der er i overensstemmelse med  

 bilag I, nr. 1-7. Dog kan sukker helt eller delvis erstattes med honning,  

 rørsukkermelasse eller brunt puddersukker.
De råvarer, der er anført i bilag  

 I, nr. 1, 2, 3, 5, 5a og 6 kan være gjort holdbare ved varmebehandling,  

 kuldebehandling, frysetørring eller koncentrering.
Stk. 2.  Ved fremstilling af de i bilag I, nr. 10, 12,  

 13, 14 og 16 definerede produkter kan råvarer af citrusfrugter, æbler,  

 abrikoser, kastanjer og eksotiske frugter tillige være forbehandlet med  

 svovldioxid og sulfitter.
Denne forbehandling er yderligere tilladt for andre  

 frugter, når de angivne produkter har et indhold af opløseligt tørstof på  

 mindst 60 pct.
Endvidere kan frugtsaft tilsættes svovldioxid og sulfitter,  

 når saften skal anvendes til fremstilling af de produkter, der er defineret i  

 bilag I, nr. 12 og 13. Ved fremstilling af de i bilag I, nr. 10, 15 og 16  

 definerede produkter kan abrikoser være gjort holdbare ved anden tørring end  

 frysetørring.
 Stk. 3.  Når der anvendes råvarer stammende fra to eller  

 flere frugter, nedsættes de i bilag I, nr. 9-12 og 15-17 anførte undergrænser  

 for den anvendte mængde pulp, pure, saft og vandigt udtræk forholdsmæssigt  

 efter de andele, hvormed frugterne indgår i blandingen.
 § 3.  Ved fremstilling af de i § 1, stk. 1, nr. 1 og 3  

 anførte produkter må kun de i bilag II nævnte levnedsmiddelingredienser,  

 krydderier og aromastoffer indgå i eller tilsættes disse på de i bilaget  

 anførte betingelser.
 Stk. 2.  Med hensyn til hvilke tilsætningsstoffer, der  

 må anvendes til de af denne bekendtgørelse omhandlede produkter, henvises til  

 den til enhver tid gældende »Fortegnelse over godkendte  

 tilsætningsstoffer til levnedsmidler« (Positivlisten).
 § 4.  De varebetegnelser, der er anført i bilag I, nr.  

 9-17 forbeholdes de deri definerede produkter og skal anvendes til at betegne  

 dem i handelen, dog kan ordet »ekstra« udelades for de i bilag I,  

 nr. 9 og 11 anførte produkter.
 Stk. 2.  Varebetegnelsen gele kan dog anvendes for  

 produkter, der er fremstillet af vin, krusemynte eller ekstrakt af  

 rosenblomsterblade alene eller i blanding med frugt- eller grøntsagssaft,  

 samt for andre varer, der ikke kan forveksles med de i bilag I, nr. 11 og 12  

 definerede produkter, og som sædvanligvis betegnes gele.
 Stk. 3.  Varebetegnelsen gelemarmelade kan anvendes for  

 de i bilag I, nr. 13 beskrevne produkter, der ikke indeholder uopløselige  

 frugtdele og/eller kun indeholder små mængder fintskåret frugtskal.
 Stk. 4.  Når de i § 1, stk. 1, nr. 2 anførte produkter  

 sælges, skal som varebetegnelse anføres »smørepålæg med frugtsmag«,  

 hvoraf »frugt« kan erstattes med navnet på en frugt eller grøntsag.  

 Såfremt disse produkter ikke indeholder frugt/grøntsager, må der ikke ved  

 afbildning på emballagen eller på anden måde gives køberen indtryk af, at  

 produktet indeholder frugt/grøntsager.
 Stk. 5.  Når de i § 1, stk. 1, nr. 3 anførte produkter  

 sælges, skal ordene »ikke tilsat sukker« indgå som en del af  

 varebetegnelsen.
 § 5.  Når de af bekendtgørelsen omhandlede produkter  

 sælges, skal varebetegnelsen anføres suppleret med:
 Stk. 2.  Angivelsen »let-» kan anvendes for  

 produkter, der indeholder mindre end 45 pct. opløseligt tørstof.
 § 6.  Produkter, omfattet af denne bekendtgørelse,  

 skal mærkes med oplysning om sammensætningen i form af en ingrediensliste,  

 hvori der er en opstilling af samtlige ingredienser, som indgår i produktet.
 Stk. 2.  Opstillingen skal indledes med en angivelse,  

 hvori indgår ordet »ingredienser«, og de enkelte ingredienser skal  

 angives i rækkefølge efter faldende vægt beregnet som indgående vægt.  

 Ingredienserne skal angives ved deres specifikke betegnelse.
 Stk. 3.  Som ingredienser betragtes ikke komponenter i  

 en ingrediens, som under fremstillingsprocessen midlertidigt adskilles for  

 derefter atter at tilsættes i deres oprindelige forhold.
 Stk. 4.  Abrikoser tørret på anden måde end ved  

 frysetørring angives i ingredienslisten som »tørrede abrikoser«.
Stk. 5.  For tørrede og koncentrerede råvarer, der  

 rekonstitueres under fremstillingen, anvendes den rekonstituerede vægt som  

 indvejningsvægten.
Vægten af vand beregnes som differencen mellem  

 færdigvarens vægt og den samlede indvejningsvægt for alle øvrige  

 ingredienser.
§ 6a.
Tilstedeværelsen af rødbedesaft i produktet angives i  

 ingredienslisten med ordene »farvet med rødbedesaft«.
 Stk. 2.  Tilstedeværelsen af mere end 30 mg svovldioxid  

 pr. kg færdigt produkt som følge af en overførsel angives i ingredienslisten.  

 Angivelsen i ingredienslisten sker med ordet »svovldioxid« efter  

 restkoncentrationens vægtmæssige andel af det færdige produkt.
 § 7.  Indholdet af frugt, grøntsager og sukker i de af  

 bekendtgørelsen omfattede produkter skal anføres med følgende påskrifter:
 Stk. 2.  For produkter, hvis indhold af opløseligt  

 tørstof er lavere end 63%, angives »opbevares køligt efter åbning«.  

 Denne angivelse kræves dog ikke for produkter i små pakninger, hvis indhold  

 normalt forbruges på een gang, eller for produkter tilsat  

 konserveringsstoffer.
Stk. 3.  For de i bilag I, nr. 13 definerede produkter  

 angives det, hvordan frugtskallen er skåret i stykker.
Såfremt produktet ikke  

 indeholder frugtskal, angives det, at der ingen frugtskal er i.
 Stk. 4.  Når de i bilag I, pkt. 7 angivne sukkerarter  

 helt eller delvis erstattes med honning, rørsukkermelasse eller brunt  

 puddersukker, skal varebetegnelsen suppleres med oplysning herom.
 Stk. 5.  Såfremt der er anvendt frugt/grøntsager i de i  

 § 1, stk. 1, nr. 2 omhandlede produkter, skal indholdet af frugt/grøntsager  

 beregnes som angivet i stk. 1, nr. 1.
 § 8.  Produktet skal være mærket med oplysning om  

 nettovægt.
Stk. 2.  Såfremt en færdigpakning består af to eller  

 flere enkelte færdigpakninger indeholdende samme mængde af samme vare,  

 angives nettovægten for hver enkelt pakning og det samlede antal  

 enkeltpakninger.
Disse angivelser er dog ikke nødvendige, såfremt det samlede  

 antal enkeltpakninger er klart synlige og let tællelige, og såfremt mindst  

 een angivelse af nettovægten er klart synlig.
 Stk. 3.  Såfremt en færdigpakning består af to eller  

 flere enkeltpakninger, der ikke betragtes som salgsenheder, angives  

 nettovægten ved at anføre den samlede nettovægt og det samlede antal  

 enkeltpakninger.
§ 9.  Produktets holdbarhed skal angives ved datoen  

 for den mindste holdbarhed, dvs. den dato til og med hvilken produktet  

 bevarer sine specifikke egenskaber under de rette opbevaringsforhold.
Denne  

 dato angives således: »mindst holdbar til ...« såfremt datoen  

 indeholder en angivelse af dagen.
I andre tilfælde angives »mindst  

 holdbar til og med ...«.
Datoen for mindste holdbarhed kan ligeledes  

 angives ved en periode, der refererer til en anden dato, der er anført på  

 emballagen.
 Stk. 2.  De i stk. 1 fastsatte angivelser ledsages af:
 Disse angivelser suppleres om nødvendigt med en angivelse af de  

 opbevaringsforskrifter, som skal overholdes for at sikre den anførte  

 holdbarhed, jf. dog § 7, stk. 2.
 Stk. 3.  Datoen udgøres af en ukodet angivelse af dag,  

 måned og år i den nævnte rækkefølge.
 Dog er det for produkter:
§ 10.  Mærkningen skal indeholde oplysninger om navn  

 eller firmanavn og adresse på fabrikanten eller pakkevirksomheden eller på en  

 forhandler, der er etableret indenfor De Europæiske Fællesskaber.
For dansk  

 fremstillede varer, der ikke markedsføres under fabrikantnavn, skal  

 oplysningen suppleres med et registreringsnummer for den pågældende fabrik.  

 Levnedsmiddelstyrelsen tildeler registreringsnumre på begæring af den enkelte  

 fabrik.
 Stk. 2.  Mærkningen skal indeholde oplysning om  

 levnedsmidlets oprindelsessted, såfremt en udeladelse af oplysning herom vil  

 kunne vildlede forbrugeren.
Stk. 3.  De i bekendtgørelsen nævnte oplysninger skal  

 være anført på dansk og være påført færdigpakningen eller en vedhæftet  

 etiket.
I stedet for dansk kan der anvendes andre sprog, der kun ved  

 uvæsentlige forskelle i stavning adskiller sig fra dansk.
 Stk. 4.  De foreskrevne oplysninger skal være let  

 forståelige og være anført på et iøjnefaldende sted og således, at de er let  

 synlige, let læselige og uudslettelige.
 Stk. 5.  De oplysninger, der er krævet i § 4, § 7, stk.  

 1-3, § 8, stk. 1, og § 9, stk. 1, skal være anført i samme synsfelt.
 Stk. 6.  For færdigpakninger, hvis største overflade er  

 mindre end 10 cm2, er det tilstrækkeligt at anføre oplysninger vedrørende  

 varebetegnelse, nettovægt og mindste holdbarhed samt i påkommende tilfælde  

 angivelsen »tilsætningsstoffer anvendt«.
 § 11.  Levnedsmiddelstyrelsen kan fastsætte nærmere  

 regler og træffe nærmere bestemmelse om gennemførelsen af kontrollen med  

 overholdelsen af denne bekendtgørelse, herunder om prøveudtagning og  

 analysemetoder til kontrol af sammensætning af og fabrikationskendetegn for  

 de i bilag I, nr. 9-17 anførte produkter.
 § 12.  Overtrædelser af denne bekendtgørelse straffes  

 med bøde eller hæfte, jf. § 63, stk. 2 og stk. 3, i lov nr. 310 af 6. juni  

 1973 om levnedsmidler.
 § 13.  Denne bekendtgørelse træder i kraft den 24.  

 januar 1990. Produkter, der opfylder de hidtil gældende regler, kan  

 fremstilles eller importeres indtil 30. juni 1990. Disse produkter kan sælges  

 indtil den 1. januar 1991.
 Stk. 2.  Bekendtgørelse nr. 479 af 27. august 1982 om  

 marmelade og frugtgele m.v. ophæves samtidig med denne bekendtgørelses  

 ikrafttræden.
Sundhedsministeriet, den 16. januar 1990 ESTER LARSEN /J.
Bartels Petersen Bilag I Definitioner 1. Frugt Frisk og sund frugt, der har nået en for fremstilling af de i nr. 9-15  

 definerede produkter passende modningsgrad og som er renset, renskåren og  

 befriet for eventuelle blomster og stilke, men ikke berøvet nogle af sine  

 væsentlige bestanddele.
I denne bekendtgørelse - betragtes tomater, spiselige dele af rabarberstilke, gulerødder, søde  

 kartofler, græskar og agurker som frugt, - forstås ved »kastanje« frugten af ægte kastanje (Castanea  

 sativa), - betegner udtrykket »ingefær« de spiselige rødder af ingefær.  

 Ingefær kan være tørret eller konserveret i sukkerlage.
2. Frugtpulp (pulp) Den spiselige del af hele frugten, eventuelt skrællet eller befriet for  

 kerner; denne spiselige del kan være skåret i stykker eller knust, men ikke  

 pureret.
3. Frugtpure (pure) Den spiselige del af hele frugten, eventuelt skrællet eller befriet for  

 kerner; denne spiselige del er pureret gennem en sigte eller ved en lignende  

 fremgangsmåde.
4. Frugtsaft (saft) Frugtsaft, koncentreret frugtsaft og tørret frugtsaft, som opfylder  

 definitionerne i henhold til levnedsmiddellovgivningen.
5. Vandigt udtræk af frugter (vandigt udtræk) Det vandige udtræk af frugter, der med forbehold af uundgåeligt svind ved  

 normale hensigtsmæssige fremstillingsmetoder indeholder alle de bestanddele  

 af de anvendte frugter, som er opløselige i vand.
5a.
Citrusfrugtskaller (skaller) Citrusfrugtskaller, rensede, med eller uden enkokarpium.  

 Citrusfrugtskaller kan være konserverede i saltlage.
6. Grøntsager Sunde rensede grøntsager, der er renskårne, eventuelt skrællede og  

 befriede for ikke spiselige dele, men ikke berøvet bestanddele, der er  

 væsentlige for fremstillingen af det i nr. 16 definerede produkt.
Grøntsager  

 kan være friske, kogte, blancherede eller konserverede ved nedkøling samt  

 være hele, ituskårne, findelte eller purerede.
7. Sukker - halvhvidt sukker - sukker (hvidt sukker) - ekstra hvidt sukker - flydende sukker - flydende invertsukker - sirup af invertsukker - dextrose monohydrat - dextroseanhydrid - glucosesirup - tørret glucosesirup - fructose - vandig opløsning af saccharose med følgende kendetegn: a) tørstof: ikke  

 under 62 procent i vægt, 8. Opløseligt tørstof Ved opløseligt tørstof forstås tørstofindhold målt ved 20 grader C på et  

 sukkerrefraktometer uden korrektion for syre.
9. Marmelade, ekstra En blanding af sukker og pulp med passende geleagtig konsistens:
- enten af en enkelt frugtsort, - eller af to eller flere frugtsorter, bortset fra æbler, pærer, blommer  

 med sten, meloner, vandmeloner, druer, græskar, agurker og tomater.
 Den mængde pulp, der anvendes til fremstilling af 1000 g færdigt produkt,  

 må ikke være under:
- 450 g i almindelighed, - 350 g for solbær, hyben eller kvæder, - 250 g for ingefær, - 230 g for acajounødder, - 80 g for passionsfrugter.
 Marmelade, ekstra, af hyben kan være fremstillet helt eller delvis af  

 hybenpure.
10. Marmelade En blanding af sukker og pulp og/eller pure med passende geleagtig  

 konsistens:
- enten af en enkelt frugtsort, - eller af to eller flere frugtsorter.
 Den mængde pulp og/eller pure, der anvendes til fremstilling af 1000 g  

 færdigt produkt må ikke være under:
- 350 g i almindelighed, - 250 g for solbær, hyben eller kvæder, - 160 g for acajounødder, - 150 g for ingefær, - 60 g for passionsfrugter.
11. Gele, ekstra En blanding af sukker og saft og/eller vandigt udtræk med tilstrækkelig  

 geleagtig konsistens:
- enten af en enkelt frugtsort, - eller af to eller flere frugtsorter, med undtaglese af æbler, pærer,  

 blommer med sten, meloner, vandmeloner, druer, græskar, agurker og tomater.
 Den mængde saft og/eller vandigt udtræk, der anvendes til fremstilling af  

 1000 g færdigt produkt, må ikke være under:
- 450 g i almindelighed, - 350 g for solbær, hyben eller kvæder, - 250 g for ingefær, - 230 g for acajounødder, - 80 g for passionsfrugter.
 Disse mængder beregnes efter fradrag af vægten af det vand, der er anvendt  

 ved tilberedningen af det vandige udtræk.
12. Gele En blanding af sukker og saft og/eller vandigt udtræk med tilstrækkelig  

 geleagtig konsistens:
- enten af en enkelt frugtsort, - eller af to eller flere frugtsorter.
 Mængden af saft og/eller vandigt udtræk, der anvendes til fremstilling af  

 1000 g færdigt produkt, må ikke være under:
- 350 g i almindelighed, - 250 g for solbær, hyben eller kvæder, - 160 g for acajounødder, - 150 g for ingefær, - 60 g for passionsfrugter.
 Disse mængder beregnes efter fradrag af vægten af det vand, der er anvendt  

 ved tilberedningen af det vandige udtræk.
13. Marmelade (af citrusfrugter) En blanding af sukker og een eller flere af følgende ingredienser: pulp,  

 pure, saft, vandigt udtræk og frugtskallen fra citrusfrugter.
Produktet skal  

 have en passende geleagtig konsistens.
 Den mængde citrusfrugter, der anvendes ved fremstilling af 1000 g færdigt  

 produkt, må ikke være under 200 g, hvoraf mindst 75 g skal hidrøre fra  

 frugtskallen.
14. Kastanjecreme En blanding af sukker og kastanjepure med passende konsistens.
 Den mængde kastanjepure, der anvendes ved fremstilling af 1000 g færdigt  

 produkt, må ikke være under 380 g.
15. Syltetøj En blanding af sukker og pulp med passende tyktflydende konsistens, som  

 indeholder hele frugter, stykker af frugt og/eller frugtdele:
- enten af en enkelt frugtsort, - eller af to eller flere frugtsorter, bortset fra æbler, pærer, blommer  

 med sten, meloner, vandmeloner, druer, græskar, agurker og tomater.
 Den mængde pulp, der anvendes ved fremstilling af 1000 g færdigt produkt,  

 må ikke være under:
- 450 g i almindelighed, - 350 g for solbær, hyben eller kvæder, - 250 g for ingefær, - 230 g for acajounødder, - 200 g for citrusfrugter, hvoraf mindst 75 g skal hidrøre fra  

 frugtskallen, - 80 g for passionsfrugter.
16. Lavfrugtmarmelade En blanding af sukker og pulp og/eller pure med passende geleagtig  

 konsistens:
- enten af en enkelt frugtsort, - eller af to eller flere frugtsorter.
 Den mængde pulp, der anvendes til fremstilling af 1000 g færdigt produkt  

 må ikke være under:
- 225 g i almindelighed, - 175 g for solbær, hyben eller kvæder, - 150 g for citrusfrugter, hvoraf mindst 55 g skal hidrøre fra  

 frugtskallen, - 125 g for ingefær, - 115 g for acajounødder, - 40 g for passionsfrugter.
17. Grøntsagsmarmelade En blanding af sukker og een eller flere grøntsager og eventuelt pulp  

 og/eller pure og /eller saft med passende geleagtig konsistens.
Den mængde  

 grøntsager, der anvendes ved fremstilling af 1000 g ren grøntsagsmarmelade må  

 ikke være under 350 g.
Såfremt produktet tillige indeholder pulp og/eller  

 pure og/eller saft, nedsættes mængden af grøntsager forholdsmæssigt efter  

 andelen heraf.
Bilag II Levnedsmiddelingredienser, krydderier og aromastoffer, der må anvendes ved  

 fremstilling af de i bilag I, nr. 9-17 definerede produkter 1. Levnedsmiddelingredienser, krydderier og  

 aromastoffer, der ikke skal angives i varebetegnelsen for det færdige  

 produkt.
 2. Levnedsmiddelingredienser, krydderier og  

 aromastoffer, der skal angives som supplement til varebetegnelsen for det  

 færdige produkt.
