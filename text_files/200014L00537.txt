Betænkning afgivet af Retsudvalget den  

 22. maj 2001 Betænkning over Forslag til lov om ændring af lov om  

 renter ved forsinket betaling m.v.
[af justitsministeren (Frank Jensen)] 1. Ændringsforslag Der er stillet 6 ændringsforslag til lovforslaget.  

 Justitsministeren har stillet ændringsforslag nr. 1, Venstres, Det  

 Konservative Folkepartis og Kristeligt Folkepartis medlemmer af udvalget har  

 stillet ændringsforslag nr. 4-6, mens Enhedslistens medlem af udvalget  

 har stillet ændringsforslag nr. 2 og 3.
2. Udvalgsarbejdet Lovforslaget blev fremsat den 13. december 2000 og var til  

 1. behandling den 25. januar 2001. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 8 møder.
Høring Et udkast til lovforslaget har inden fremsættelsen  

 været sendt i høring, og justitsministeren sendte den 13.  

 oktober 2000 dette udkast til udvalget, jf. alm. del   bilag 63. Den 10.  

 januar 2001 sendte justitsministeren de indkomne høringssvar samt et  

 notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danske Energiselskabers Forening, Finansrådet, Forsikring & Pension og Realkreditrådet Deputationer Endvidere har Realkreditrådet mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 24 spørgsmål til  

 justitsministeren til skriftlig besvarelse, som denne har besvaret.
3. Emner, udvalget særligt har behandlet Et flertal i udvalget (S, V, KF, SF, CD, RV og KRF)  

 fremhæver, at lovforslagets regler alene finder anvendelse i  

 forbrugerforhold, dvs. hvor rykkergebyret m.v. vedrører et krav, som  

 udspringer af en aftale mellem en forbruger og en erhvervsdrivende.  

 Lovforslaget regulerer således f.eks. ikke forholdet mellem  

 erhvervsdrivende, dvs. hvor rykkergebyret m.v. vedrører krav i henhold  

 til en aftale mellem erhvervsdrivende.
Reglerne om rykkergebyr m.v., herunder  

 om gebyrets størrelse, vil også kun finde anvendelse, hvis andet  

 ikke er bestemt ved eller i henhold til lov.
Rentelovens regler om  

 rykkergebyr vil således vige for anden lovgivning, hvor der er fastsat  

 særlige regler om rykkergebyr vedrørende visse fordringer.
Flertallet understreger, at reglen om et inkassogebyr  

 på 100 kr. inkl. moms alene regulerer krav på betaling for det  

 merarbejde, der er forbundet med, at den erhvervsdrivende overgiver sagen til  

 en tredjemand (advokat eller inkassobureau m.v.) med henblik på  

 inddrivelse af gælden på den erhvervsdrivendes vegne.
Gebyret vil  

 således navnlig skulle dække udgifter til fornyet  

 opgørelse af det skyldige beløb og fremsendelse af  

 dokumentation m.v.
Loftet over inkassogebyr regulerer derimod ikke den  

 erhvervsdrivendes eventuelle krav på erstatning for de udgifter til  

 salær m.v., som den erhvervsdrivende skal betale til den  

 pågældende tredjemand.
 Flertallet har noteret sig, at Justitsministeriet i  

 bemærkningerne til lovforslaget har oplyst, at man, i forbindelse med  

 at der i folketingsåret 2001-02 skal udformes  

 gennemførelseslovgivning vedrørende et EF-direktiv om  

 bekæmpelse af forsinket betaling i handelstransaktioner, vil overveje  

 spørgsmålet om en generel lovregulering heraf, som også  

 omfatter salærudgifter m.v. vedrørende inddrivelse af krav i  

 henhold til forbrugeraftaler.
4. Indstillinger og politiske bemærkninger Et mindretal i udvalget (V, KF, CD og KRF)  

 indstiller lovforslaget til vedtagelse med de under nr. 1 og 4-6  

 stillede ændringsforslag.
Når mindretallet ikke har fundet justitsministerens  

 lovforslag rimeligt i alle situationer, skyldes det den markante forskel i  

 retstilstanden, som nu er situationen Mindretallet finder, at der navnlig i de tilfælde,  

 hvor omkostningerne ved rykker- og inkassoskrivelser er åbenbart  

 større end de 100 kr., vil være en skærende  

 modsætning til ikke mindst situationen i staten, hvor de faktiske  

 omkostninger kan faktureres.
Et andet mindretal  i udvalget (S og RV) indstiller  

 lovforslaget til vedtagelse med det af justitsministeren under nr. 1  

 stillede ændringsforslag.
Mindretallet vil stemme imod de under nr. 2-6  

 stillede ændringsforslag.
 Et tredje mindretal i udvalget (SF) indstiller  

 lovforslaget til vedtagelse med det af justitsministeren under nr. 1  

 stillede ændringsforslag.
 Et fjerde mindretal  i udvalget (DF) indstiller  

 lovforslaget til vedtagelse med de under nr. 1 og 3-6 stillede  

 ændringsforslag.
 Dansk Folkeparti hilser det velkomment, at regeringen  

 sørger for, at der delvis bliver set på den problematik, der  

 rammer mange borgere, nemlig at de opkræves nærmest  

 ågeragtige gebyrer af kommuner, af staten og af private  

 erhvervsdrivende.
 Det ser ud til, at de pågældende benytter  

 gebyrposten som rene budgetterede indtægter, som man henter sine gode  

 plustal fra, og hvor man så på andre områder måske  

 ikke længere kan finde de provisioner og muligheder for  

 indtægter, som man hidtil har haft.
Dansk Folkeparti mener grundlæggende, at borgerne  

 skal betale deres regninger til tiden, men det skal ikke være  

 sådan, at gebyrerne for ikke at betale en regning hurtigt overstiger  

 regningens oprindelige beløb, og det må også være  

 sådan, at der ikke kræves ublu gebyrer, som langt overstiger  

 udgifterne ved at opkræve sådanne gebyrer.
Eksempelvis får  

 Københavns Kommune hvert år 40 mio. kr. ind alene på grund  

 af gebyrer.
Hvis man får en parkeringsbøde i København,  

 er den på 450 kr., men gebyret er første gang 250 kr., anden  

 gang 250 kr. og tredje gang 250 kr.
Det vil sige, at man allerede anden gang  

 er over det, man oprindelig skulle have betalt i parkeringsbøde, og  

 det er ikke rimeligt, hvis man eksempelvis er på ferie og derfor ikke  

 har haft mulighed for at betale bøden.
Forbrugerrådet, Forbrugerombudsmanden og mange andre  

 har også peget på problemstillinger, hvor kommuner og  

 erhvervsdrivende er alt for hårdhændede i deres opkrævning  

 af gebyrer.
Til gengæld vil Dansk Folkeparti godt være med til at  

 sikre, at det f.eks. for private erhvervsdrivende bliver nemmere at  

 indkræve regningsbeløb hos det offentlige, så man ikke  

 skal gennem langvarige sagsforløb, inden sådanne penge kan  

 indkræves.
Dansk Folkeparti kan støtte lovforslaget og kan  

 også støtte ændringsforslaget fra Enhedslisten om, at  

 rykkergebyret ikke må overstige den erhvervsdrivendes omkostninger ved  

 den pågældende rykkerprocedure.
Dansk Folkeparti mener dog, at  

 ændringsforslag nr. 2 er for ufleksibelt.
Vi kan godt se formålet  

 med Enhedslistens ændringsforslag, nemlig at der skal være en  

 forudgående aftale, inden man opkræver gebyrer, men vi mener, den  

 foreslåede formulering er for ufleksibel, fordi det ikke er defineret  

 nærmere, hvad en aftale er i det pågældende  

 tilfælde.
Et femte mindretal i udvalget (EL) indstiller  

 lovforslaget til vedtagelse med de under nr. 1-3 stillede  

 ændringsforslag.
Mindretallet vil stemme imod de under nr. 4-6 stillede  

 ændringsforslag.
Enhedslisten kan støtte lovforslaget, som betyder,  

 at der kommer begrænsninger i mulighederne for at opkræve  

 rykkergebyrer, som langt overstiger de udgifter, der er forbundet med at  

 udsende rykkere.
Enhedslisten mener, at der bør være lige  

 vilkår for private virksomheder, staten og kommunerne og har derfor  

 fremsat beslutningsforslag nr.
B 183 om gebyrer for rykkerbreve fra  

 amtskommuner og kommuner, som vil sikre dette.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
5. Ændringsforslag med bemærkninger Ændringsforslag Til § 1 Af	justitsministeren, tiltrådt af  

udvalget:
 1) Efter nr. 2 indsættes som nyt nummer:
» [Konsekvensændring] Af	et mindretal (EL):
 2) I nr. 3 affattes det foreslåede § 9 a, stk.  

 1, således:
» [Kun rykkergebyr efter forudgående aftale] Af	et mindretal (EL), tiltrådt af et mindretal  

 (DF):
 3) I nr. 3 affattes det foreslåede § 9 a, stk.  

 2, 1. pkt., således:
» [Rykkergebyr må ikke overstige  

 omkostningen] Af	et mindretal (V, KF og KRF), tiltrådt af et  

mindretal (DF og CD):
 4) I det under nr. 3 foreslåede § 9 a, stk. 2,  

 1. pkt., indsættes efter »100 kr. inkl.  

 moms« ordene: », jf.  

 dog stk. 4, «.
[Konsekvensændring] 5) I det under  nr. 3 foreslåede § 9 a, stk. 3,  

indsættes efter »100 kr. inkl. moms« ordene: », jf. dog stk. 4  

«.
[Konsekvensændring] 6) I den under nr. 3 foreslåede § 9 a  

 indsættes efter stk. 3 som nyt stykke:
» Stk. 4 bliver herefter stk. 5.
[Rykkergebyr skal kunne dække den faktiske  

 omkostning] Bemærkninger Til nr. 1 Der er tale om konsekvensændring, jf. lovforslagets  

 § 1, nr. 1 og 2.
Til nr. 2 Ændringsforslaget indebærer, at den  

 erhvervsdrivende kun kan opkræve et rykkergebyr eller et inkassogebyr,  

 hvis det fremgår af aftalen mellem forbrugeren og den erhvervsdrivende,  

 at der vil være mulighed herfor.
Til nr. 3 Ændringsforslaget opretholder lovforslagets  

 maksimumbeløb på 100 kr. pr. rykkerskrivelse, men  

 fastsætter samtidig, at dette maksimumbeløb kun kan  

 opkræves, hvis de faktiske omkostninger ved rykkerproceduren er  

 på mindst 100 kr.
Rykkergebyret må således ikke være  

 større end den faktiske udgift, der er forbundet med at rykke.
Til nr. 4 og 5 Ændringsforslagene er konsekvenser af  

 ændringsforslag nr. 6.
Til nr. 6 Ændringsforslaget giver adgang til, at rykker- og  

 inkassogebyrer, som efter lovforslagets hovedregel som maksimum må  

 udgøre 100 kr., i undtagelsestilfælde kan fastsættes  

 højere.
En adgang til at fastsætte gebyrer efter, hvad de reelle  

 omkostninger i forbindelse med udsendelsen er, vil medføre, at  

 retstilstanden herved vil være den samme, som gælder for statens  

 område.
Der henvises til tekstanmærkning nr. 100 i finanslov  

 2001, hvoraf det fremgår, at der for statens område kan  

 fastsættes gebyrer, så der opnås fuld dækning for  

 omkostningerne forbundet hermed.
Samme mulighed finder forslagsstillerne  

 ligeledes bør gælde for private områder, som dette  

 lovforslag omhandler.
Samme tekstanmærkning giver statslige myndigheder  

 adgang til at regulere gebyrerne regelmæssigt, således at der til  

 enhver tid kan fastsættes gebyrer, der dækker de reelle  

 omkostninger.
Denne mulighed for prisregulering finder forslagsstillerne  

 ligeledes bør være en mulighed, der også bør kunne  

 anvendes på aftaler på det private område.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 132 Bilagsnr.
Titel 1 Høringsoversigt og høringssvar, fra justitsministeren 2 Henvendelse af 22/1-01 fra Realkreditrådet 3 Spm. 1 om ministerens kommentar til henvendelsen af 22/1-01 fra  

 Realkreditrådet, til justitsministeren 4 Spm. 2 om teknisk bistand til ændringsforslag om, at rykkergebyr  

 skal have hjemmel i aftale mellem parterne, til justitsministeren Spm. 3 om teknisk bistand til ændringsforslag om, at gebyr ikke  

 må overstige udgift, til justitsministeren 5 Meddelelse om forslag til plan for udvalgets arbejde med lovforslaget 6 Spm. 4 om hjemmel til at kræve rykkergebyrer i den offentlige  

 sektor, til justitsministeren Spm. 5 om den offentlige sektors mulighed for lønindeholdelse m.v.  

 for rykkergebyrer, til justitsministeren Spm. 6 om postvæsenets mulighed for at kræve rykkergebyr ved  

 underfrankering, til justitsministeren Spm. 7 om kommentar til høringssvar fra formanden for  

 Forbrugerklagenævnet, til justitsministeren Spm. 8 om begrundelse for forslag om, at alle skal kunne opkræve  

 rykkergebyrer, til justitsministeren 7 Spm. 9 om ministerens kommentarer til høringssvarene, til  

 justitsministeren 8 Spm. 10 om rykkerproceduren for parkeringsafgifter, der inddrives af  

 politiet og Københavns Kommune, til justitsministeren Spm. 11, om loftet over rykkergebyr sammenholdt med forhøjelsen af  

 retsafgifter skal ses som udtryk for regeringens ønske om at  

 gøre det vanskeligere for en borger at få sin ret, til  

 justitsministeren Spm. 12, om retsafgifter, der er følger af retsafgiftsloven, er  

 højere, end omkostningsdækningen nødvendiggør, til  

 justitsministeren Spm. 13, om lovforslaget er udtryk for regeringens ønske om at  

 fastlægge erhvervslivets priser, til justitsministeren Spm. 14, om der findes retsafgifter efter retsafgiftsloven, der alene  

 dækker omkostningerne, til justitsministeren Spm. 15 om, hvilke regler der generelt gælder for fastsættelse  

 af kommunernes rykkergebyrer, til justitsministeren 9 Spm. 16 om forbrugerombudsmandens udkast til vejledning om  

 rykkerprocedurer, til justitsministeren 10 Spm. 17 om lovteknisk korrekt ændring af det offentliges  

 rykkergebyrer, til justitsministeren 11 Henvendelse af 7/2-01 fra Finansrådet 12 Spm. 18 om ministerens kommentar til henvendelse af 7/2-01 fra  

 Finansrådet, til justitsministeren 13 Henvendelse af 14/2-01 fra Forsikring & Pension 14 Spm. 19 om ministerens kommentar til henvendelse af 14/2-01 fra Forsikring  

 & Pension, til justitsministeren 15 Henvendelse af 16/3-01 fra Danske Energiselskabers Forening 16 Spm. 20 om ministerens kommentar til henvendelse af 16/3-01 fra Danske  

 Energiselskabers Forening, til justitsministeren 17 Svar på spm. 1 om ministerens kommentar til henvendelsen af 22/1-01  

 fra Realkreditrådet, fra justitsministeren Svar på spm. 2 om teknisk bistand til ændringsforslag om, at  

 rykkergebyr skal have hjemmel i aftale mellem parterne, fra justitsministeren Svar på spm. 3 om teknisk bistand til ændringsforslag om, at  

 gebyr ikke må overstige udgift, fra justitsministeren Svar på spm. 4 om hjemmel til at kræve rykkergebyrer i den  

 offentlige sektor, fra justitsministeren Svar på spm. 5 om den offentlige sektors mulighed for  

 lønindeholdelse m.v. for rykkergebyrer, fra justitsministeren Svar på spm. 6 om postvæsenets mulighed for at kræve  

 rykkergebyr ved underfrankering, fra justitsministeren Svar på spm. 7 om kommentar til høringssvar fra formanden for  

 Forbrugerklagenævnet, fra justitsministeren Svar på spm. 8 om begrundelse for forslag om, at alle skal kunne  

 opkræve rykkergebyrer, fra justitsministeren Svar på spm. 9 om ministerens kommentarer til høringssvarene,  

 fra justitsministeren Svar på spm. 10 om rykkerproceduren for parkeringsafgifter, der  

 inddrives af politiet og Københavns Kommune, fra justitsministeren Svar på spm. 11, om loftet over rykkergebyr sammenholdt med  

 forhøjelsen af retsafgifter skal ses som udtryk for regeringens  

 ønske om at gøre det vanskeligere for en borger at få sin  

 ret, fra justitsministeren Svar på spm. 12, om retsafgifter, der er følger af  

 retsafgiftsloven, er højere end omkostningsdækningen  

 nødvendiggør, fra justitsministeren Svar på spm. 13, om lovforslaget er udtryk for regeringens  

 ønske om at fastlægge erhvervslivets priser, fra  

 justitsministeren Svar på spm. 14, om der findes retsafgifter efter retsafgiftsloven,  

 der alene dækker omkostningerne, fra justitsministeren Svar på spm. 15 om, hvilke regler der generelt gælder for  

 fastsættelse af kommunernes rykkergebyrer, fra justitsministeren Svar på spm. 16 om forbrugerombudsmandens udkast til vejledning om  

 rykkerprocedurer, fra justitsministeren Svar på spm. 17 om lovteknisk korrekt ændring af det  

 offentliges rykkergebyrer, fra justitsministeren Svar på spm. 18 om ministerens kommentar til henvendelse af 7/2-01  

 fra Finansrådet, fra justitsministeren Svar på spm. 19 om ministerens kommentar til henvendelse af 14/2-01  

 fra Forsikring & Pension, fra justitsministeren 18 Spm. 21 om gebyrmuligheder for det statsejede selskab DONG, til  

 justitsministeren 19 Henvendelse af 26/3-01 fra Realkreditrådet 20 Spm. 22 om ministerens kommentar til henvendelse af 26/3-01 fra  

 Realkreditrådet, til justitsministeren 21 1. udkast til betænkning 22 Henvendelse af 30/3-01 fra Forsikring & Pension 23 Spm. 23 om kommentar til henvendelsen af 30. marts 2001 fra Forsikring  

 & Pension, til justitsministeren 24 Henvendelse af 6/4-01 fra Administratorforeningen 25 Spm. 24 om kommentar til henvendelse af 6/4-01 fra  

 Administratorforeningen, til justitsministeren 26 Svar på spm. 20 om ministerens kommentar til henvendelse af 16/3-01  

 fra Danske Energiselskabers Forening, fra justitsministeren Svar på spm. 21 om gebyrmuligheder for det statsejede selskab DONG,  

 fra justitsministeren Svar på spm. 22 om ministerens kommentar til henvendelse af 26/3-01  

 fra Realkreditrådet, fra justitsministeren Svar på spm. 23 om kommentar til henvendelsen af 30. marts 2001 fra  

 Forsikring & Pension, fra justitsministeren 27 Svar på spm. 24 om kommentar til henvendelse af 6/4-01 fra  

 Administratorforeningen, fra justitsministeren 28 2. udkast til betænkning Bilag 2 Tekstanmærkning 100 til finanslov 2001 Ad tekstanmærkning nr. 100. Tekstanmærkningen  

 er første gang optaget på finansloven for 1999.  

 Tekstanmærkningen foreslås videreført uændret.  

 Finansministeriet har ved cirkulære nr. 38 af 16. marts 1988 om  

 statslige myndigheders fastsættelse af gebyrer for særlige  

 ekspeditioner m.v. fastsat, at ministerier, som i forbindelse med  

 inddrivelsen af tilgodehavender opkræver rykkergebyrer, skal være  

 opmærksomme på, at der ved førstkommende revision af den  

 relevante lovgivning skal indføjes en hjemmel til opkrævning af  

 rykkergebyrer.
I den forbindelse har Finansministeriet anført, at der  

 indtil en sådan lovhjemmel kan gennemføres, bør etableres  

 hjemmel ved tekstanmærkning på finansloven.  

 Tekstanmærkningen indeholder en generel bemyndigelse til at  

 fastsætte rykkergebyrer.
Tekstanmærkningen skal således  

 sikre hjemmel til at opkræve gebyrer, hvor der ikke i dag eksisterer  

 hjemmel til at opkræve gebyrer for erindringsskrivelser, ligesom  

 tekstanmærkningen skal afløse de tekstanmærkninger, der i  

 overensstemmelse med cirkulæret hidtil har været optaget på  

 finansloven.
Tekstanmærkningen vil således ikke blive anvendt,  

 hvor der i dag uden for finansloven eksisterer hjemmel til opkrævning  

 af gebyrer.
Gebyrerne skal fastsættes i overensstemmelse med  

 budgetvejledningens pkt. 20.1.10, så der opnås fuld dækning  

 for de omkostninger, der er forbundet med det pågældende  

 område.
Det forudsættes, at ministerierne regelmæssigt  

 overvejer de fastsatte gebyrstørrelser, således at der  

 opnås fuld omkostningsdækning.
Ministerierne forudsættes  

 fortsat ved revision af den relevante lovgivning at indarbejde bestemmelser  

 om påkrævning af rykkergebyrer i den pågældende  

 lovgivning.
