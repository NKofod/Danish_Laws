§ 1 Lov nr. 102 af 14. marts 1941 § 2, stk. 1 og 2, affattes således:
»Stk. 1.  Når ægteskabet, efter at have bestået i  

 mindst 5 år, ophæves ved skilsmisse, bevarer den fraskilte hustru sin ret til  

 enkepension, medmindre det i skilsmissevilkårene er fastsat, at der ikke  

 tillægges hende underholdsbidrag, eller der iøvrigt i det enkelte tilfælde  

 måtte være truffet bestemmelse om, at hun ikke skal bevare  

 enkepensionsretten.
Forsåvidt der herefter tilkommer den fraskilte hustru ret  

 til enkepension, optages der i bevillingen eller dommen en udtrykkelig  

 bestemmelse herom.
Den trufne afgørelse kan ikke ændres i medfør af § 71 i  

 lov nr. 276 af 30. juni 1922 om ægteskabs indgåelse og opløsning.
Stk. 2.  Såfremt det den fraskilte hustru tillagte  

 underholdsbidrag ifølge skilsmissevilkårene måtte være gjort tidsbegrænset,  

 er hun kun berettiget til at oppebære enkepension i det tidsrum, i hvilket  

 hun ville have været berettiget til underholdsbidrag.« § 2 Lovens § 2, stk. 3, 2. punktum, udgår.
Endvidere udgår § 2, stk. 6, 2.  

 punktum.
§ 3 I lovens § 2, stk. 5, indsættes som nyt 2. punktum:
»Er den fraskilte hustrus andel i pensionen begrænset til et bestemt  

 tidsrum, jfr. stk. 2, indtræder enken dog med ophøret af dette tidsrum i den  

 fraskilte hustrus pensionsandel.« § 4 I lovens § 2 indsættes som nyt stk. 7:
»Såfremt manden udtræder af pensionsordningen uden pension og der  

 tillægges ham en udtrædelsesgodtgørelse, eller han tilbagekøber  

 pensionsforsikringen, har hans fraskilte hustru, bortset fra det i § 2, stk.  

 2, omhandlede tilfælde, ret til 1/3 af godtgørelsen eller tilbagekøbsværdien.  

 Har manden indgået nyt ægteskab og er også den nye hustru berettiget til ved  

 hans død at oppebære pension efter ham, er den fraskilte hustru dog kun  

 berettiget til en efter reglerne i stk. 3 fastsat andel i nævnte trediedel af  

 godtgørelsen eller tilbagekøbsværdien.
Er der flere fraskilte hustruer,  

 kommer bestemmelsen i stk. 6 til anvendelse.« Stk. 7  ændres til stk. 8, og der indsættes som 2.  

 punktum:
»Endvidere kan i så tilfælde den godtgørelse eller tilbagekøbsværdi,  

 som betinges afmandens udtræden af pensionsordningen uden ret til pension,  

 med frigørende virkning udbetales til manden.« § 5 Nærværende lov træder i kraft 1. april 1951, men finder ikke anvendelse i  

 tilfælde, hvor mandens død er indtruffet inden dette tidspunkt.
 Hvorefter alle vedkommende sig har at rette.
 Givet på Christiansborg slot, den 14.  

 juni 1951.
 Under Vor Kongelige Hånd og Segl.
