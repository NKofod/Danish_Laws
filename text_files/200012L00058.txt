Fremsat den 24. oktober 2000 af  

 udenrigsministeren (Niels Helveg Petersen) Forslag til Lov om visse aspekter af Danmarks  

 Eksportråds virke Bestyrelsen og  

 eksportfremmebevillingsudvalget § 1. I tilknytning til etableringen af Danmarks  

 Eksportråd inden for rammerne af udenrigstjenesten nedsætter  

 udenrigsministeren en bestyrelse for Danmarks Eksportråd samt et  

 eksportfremmebevillingsudvalg (bevillingsudvalg) til behandling af  

 ansøgninger om medfinansiering til danske virksomheder og  

 enkeltpersoner mv.
 Stk. 2. Formålet med at nedsætte bestyrelsen og  

 bevillingsudvalget er at sikre et tæt samspil mellem dansk erhvervsliv  

 og Danmarks Eksportråd og herigennem medvirke til at fremme danske  

 virksomheders eksport og internationalisering.
Sammensætning af bestyrelsen og  

 bevillingsudvalget § 2. Bestyrelsen for Danmarks Eksportråd  

 sammensættes af en formand og af op til 10 medlemmer, der udpeges af  

 udenrigsministeren efter drøftelse med erhvervsministeren og  

 fødevareministeren.
Bestyrelsen sammensættes således, at  

 et bredt spektrum af erhvervs- og eksportinteresser repræsenteres.
Stk. 2. Bevillingsudvalget er sammensat af mindst 5 medlemmer,  

 der udpeges af udenrigsministeren.
Der udpeges mindst 4 medlemmer blandt  

 aktive repræsentanter for danske erhvervsvirksomheder, hvoraf en  

 udpeges til formand.
Endvidere udpeges en repræsentant for Danmarks  

 Eksportråd, der samtidig fungerer som næstformand.
Bestyrelsens og bevillingsudvalgets opgaver § 3. Bestyrelsen har til opgave at rådgive  

 udenrigsministeren i spørgsmål vedrørende regeringens  

 eksport- og investeringsfremmeindsats.
 Stk. 2. Bevillingsudvalget har til opgave at træffe  

 afgørelse i større sager og i konkrete sager, der indeholder  

 principielle spørgsmål om tilskud fra Udenrigsministeriets  

 eksportfremmebevilling til medfinansiering af eksportfremmende  

 foranstaltninger til danske virksomheder og enkeltpersoner mv.
Stk. 3. Udenrigsministeren fastsætter en  

 forretningsorden for henholdsvis bestyrelsen og bevillingsudvalget.
De to  

 forretningsordener vil indeholde nærmere regler for bestyrelsens og  

 bevillingsudvalgets virke.
 § 4. Bestyrelsen for Danmarks Eksportråd eller  

 udenrigsministeren kan tildele bevillingsudvalget andre  

 bevillingsopgaver.
Stk. 2. Danmarks Eksportråds repræsentant i  

 bevillingsudvalget eller et flertal af bevillingsudvalgets medlemmer kan  

 begære en sag forelagt bestyrelsen for Danmarks Eksportråd til  

 afgørelse, såfremt sagen skønnes at være af  

 generel, principiel karakter.
Bestyrelsens afgørelser kan ikke  

 indbringes for anden administrativ myndighed.
 Stk. 3. Bevillingsudvalget træffer afgørelse  

 vedrørende klage over afgørelser, der er truffet af Danmarks  

 Eksportråd.
 Stk. 4. Bevillingsudvalgets afgørelser kan ikke  

 indbringes for anden administrativ myndighed.
Danmarks Eksportråd § 5. Danmarks Eksportråd træffer afgørelse  

 i sager om tilskud fra Udenrigsministeriets eksportfremmebevilling til  

 medfinansiering af eksportfremmende foranstaltninger til danske virksomheder  

 og enkeltpersoner mv., som ikke henhører under bestyrelsen eller  

 bevillingsudvalget, jf. § 3 stk. 1 og 2 samt § 4  

 stk. 1.
 Stk. 2. Danmarks Eksportråd varetager  

 sekretariatsforretningerne i forbindelse med den virksomhed, der  

 udøves af bestyrelsen for Danmarks Eksportråd og af  

 bevillingsudvalget.
Øvrige bestemmelser § 6. Udenrigsministeren kan fastsætte regler om hvilke  

 typer af erhvervsvirksomheder, der kan deltage i særlige  

 eksportfremmeprogrammer.
 § 7. Medmindre højere straf er forskyldt efter anden  

 lovgivning, straffes med bøde den, der i forbindelse med en  

 ansøgning afgiver urigtige eller vildledende oplysninger eller fortier  

 oplysninger af betydning for en sags afgørelse.
 Stk. 2. I forskrifter, der udfærdiges i henhold til  

 loven, kan der fastsættes straf af bøde for overtrædelse  

 af bestemmelser i forskrifterne.
 Stk. 3. Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 § 8. Loven træder i kraft dagen efter  

 bekendtgørelsen i Lovtidende.
 Stk. 2. Ansøgninger, der er indsendt til Danmarks  

 Eksportråd inden lovens ikrafttræden, behandles efter de hidtil  

 gældende regler.
 § 9. Loven gælder ikke for Grønland og  

 Færøerne, men kan ved kgl. anordning sættes i kraft for  

 disse dele af riget med de afvigelser, som de særlige  

 grønlandske og færøske forhold tilsiger.
Bemærkninger til lovforslaget Almindelige bemærkninger 1. Baggrund Etableringen af Danmarks Eksportråd skete på  

 baggrund af en regeringsbeslutning tiltrådt ved kgl. resolution af 20.  

 december 1999, hvorved de statslige eksport- og  

 investeringsfremmeaktiviteter, der hidtil har været fordelt på  

 Erhvervsministeriet, Ministeriet for Fødevarer, Landbrug og Fiskeri,  

 By- og Boligministeriet samt Udenrigsministeriet, blev samlet i Danmarks  

 Eksportråd i Udenrigsministeriet med virkning fra den 1. januar  

 2000.
Som grundlag for etableringen af Danmarks Eksportråd  

 blev der indgået en aftale den 6. december 1999 mellem  

 Udenrigsministeriet, Erhvervsministeriet og Ministeriet for Fødevarer,  

 Landbrug og Fiskeri.
Aftalegrundlaget beskriver generelt den enstrengede  

 statslige eksportfremmestrukturs organisering, Danmarks Eksportråd som  

 en stærk og professionel samarbejdspartner for virksomhederne i deres  

 internationaliseringsbestræbelser, samspillet med udetjenesten,  

 tæt samspil med de centrale aktører i dansk erhvervsliv,  

 sammenhængen med de hjemlige rammebetingelser, Danmarks  

 Eksportråds ledelse samt Danmarks Eksportråd som  

 kontraktorganisation.
Der blev ligeledes indgået en aftale den 6.  

 december 1999 mellem Udenrigsministeriet og By- og Boligministeriet, der  

 beskriver principperne for integration af bygge- og anlægsattacheerne i  

 Danmarks Eksportråd.
Indgåelse af aftale mellem netop disse  

 ministerier har sin baggrund i, at det var fra Erhvervsministeriet,  

 Ministeriet for Fødevarer, Landbrug og Fiskeri samt By- og  

 Boligministeriet, der blev overført personaleressourcer til Danmarks  

 Eksportråd.
 Regeringen har fundet det hensigtsmæssigt at  

 fastsætte regler om visse aspekter af Danmarks Eksportråds virke.  

 Det drejer sig særligt om bestyrelsen for Danmarks Eksportråd og  

 om eksportfremmebevillingsudvalget (bevillingsudvalget).
 Bevillingsudvalget virker indtil videre på grundlag  

 af aktstykke nr. 139 af 1. februar 2000, der blev tiltrådt af  

 Finansudvalget den 23. februar 2000. Finansudvalget tiltrådte  

 aktstykket under forudsætning af, at regeringen snarest muligt og  

 senest i folketingsåret 2000-2001 fremsætter lovforslag, der  

 fastsætter de fornødne regler vedrørende  

 nedsættelse af et bevillingsudvalg og for dettes virksomhed mv., jf.  

 udenrigsministerens besvarelse af udvalgets spørgsmål 2 på  

 § 6   bilag 52.
I medfør af loven formaliseres nedsættelsen  

 af bevillingsudvalget, der har til opgave at træffe beslutning om  

 tilskud, der er afsat på de årlige bevillingslove, blandt andet  

 vedrørende ordninger om kollektiv eksportfremme, internationale  

 licitationer, eksporttrainees mv.
Danmarks Eksportråd træffer  

 afgørelse om tilskud i mindre sager af samme karakter.
Herved  

 etableres det nødvendige lovgrundlag for administration af offentlige  

 tilskudsmidler.
 I det omfang erhvervslivet peger på behovet for  

 udenrigstjenestens medvirken i de målrettede eksportfremmeprogrammer,  

 vil virksomheder, navnlig små og mellemstore virksomheder, og  

 enkeltpersoner kunne anvende en del af midlerne til udenrigstjenestens  

 medvirken i de målrettede eksportfremmeprogrammer.
Regeringen ønsker at formalisere visse aspekter af  

 bestyrelsens virke.
Regeringen ønsker naturligvis til enhver tid at  

 sikre en dynamisk og fremadrettet udvikling af Danmarks Eksportråd.  

 Bestyrelsen er nedsat i foråret 2000 for at tilgodese dansk  

 erhvervslivs nuværende behov og med henblik på at sikre et  

 tæt sampil mellem Danmarks Eksportråd og erhvervslivet.
Ved  

 nedsættelse af bestyrelsen er der taget udgangspunkt i aftalenotatet af  

 6. december 1999.
En vigtig del af eksport- og investeringsfremmepolitikken  

 er at forbedre danske virksomheders eksport og internationalisering samt  

 udenlandske investeringer i Danmark ved konkrete eksport- og  

 investeringsfremmende foranstaltninger.
Det præciseres derfor i  

 lovforslaget, at udenrigsministeren kan fastsætte regler om, hvilke  

 typer af erhvervsvirksomheder, der kan deltage i særlige  

 eksportfremmeprogrammer.
Sådanne regler vil blive fastsat efter  

 rådføring med bestyrelsen for Danmarks Eksportråd.
Det er  

 efter regeringens opfattelse ønskeligt, at der med loven etableres  

 hjemmel til at yde særlige tilskud til fremme af nærmere  

 afgrænsede grupper af virksomheders eksport og internationalisering.  

 Dette er blandt andet relevant i forbindelse med Danmarks Eksportråds  

 planlagte aktiviteter til opfyldelse af regeringens målsætning  

 vedrørende forbedrede vilkår for små og mellemstore  

 virksomheder.
 2. Administrative og økonomiske konsekvenser mv.
I medfør af loven vil danske erhvervsvirksomheder  

 mv. kunne modtage tilskud til medfinansiering af eksportfremmende  

 foranstaltninger til danske virksomheder og enkeltpersoner mv. fra  

 Udenrigsministeriets eksportfremmebevilling, der finansieres af § 06.4.  

 Loven forventes ikke i øvrigt at have økonomiske eller  

 administrative konsekvenser for staten, kommuner eller amtskommuner.
Det  

 forventes således ikke at blive nødvendigt at udvide det  

 administrative personale i denne anledning.
Loven forventes ikke at have  

 negative økonomiske konsekvenser for erhvervslivet.
Loven har ingen  

 miljømæssige konsekvenser.
3. Forholdet til EU-retten Der vil i forbindelse med bestyrelsen for Danmarks  

 Eksportråds, bevillingsudvalgets og Danmarks Eksportråds  

 aktiviteter blive taget højde for EU-rettens statsstøtteregler,  

 herunder den såkaldte deminimis regel, hvorefter ingen virksomhed  

 må modtage mere end 100.000 euro i statsstøtte over en periode  

 på tre år.
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Erhvervslivet vil kunne modtage tilskud til medfinansiering  

 af eksportfremmende foranstaltninger Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Adminstrative konsekvenser for borgerne Ingen Ingen Forholdet til EU-retten Der vil i forbindelse med bestyrelsen for Danmarks  

 Eksportråds, bevillingsudvalgets og Danmarks Eksportråds  

 aktiviteter blive taget højde for EU-rettens statsstøtteregler,  

 herunder den såkaldte deminimis regel, hvorefter ingen virksomhed  

 må modtage mere end 100.000 euro i statsstøtte over en periode  

 på tre år.
4. Høring Akademikernes Centralorganisation (AC), Advokatsamfundet,  

 AI-Rådet, Akademiet for de Tekniske Videnskaber (ATV),  

 Amtsrådsforeningen, Arbejdsløshedskassen for selvstændige  

 erhvervsdrivende (ASE), Arbejderbevægelsens Erhvervsråd,  

 Bevillingsudvalget nedsat i tilknytning til Erhvervsministeriet, CO-Industri,  

 Erhvervsankenævnet, Danmarks Fiskeindustri- og Eksportforening,  

 Danmarks Fiskeriforening, Danmarks Forskningsråd, Danmarks  

 Turistråd, Dansk Arbejdsgiverforening, Dansk Handel & Service,  

 Dansk Industri, Dansk Management Råd, Dansk  

 Iværksætterforening, Danske Entreprenører, Danske  

 Erhvervschefers Fællesråd, Erhvervsudviklingsrådet,  

 Finansieringsinstituttet for Industri og Håndværk (FIH),  

 Finansrådet, Foreningen af Registrerede Revisorer, Foreningen af  

 Statsautoriserede Revisorer, Det Danske Handelskammer,  

 Håndværksrådet, Ingeniørforeningen,  

 Institutrådet, Kommunernes Landsforening, Landbrugsraadet, LO,  

 Rederiforeningen, Rådet for Teknologisk Service,  

 Skibsværftsforeningen, TIC Danmark, Vækstfonden,  

 Arbejdsministeriet, By- og Boligministeriet, Erhvervsministeriet,  

 Finansministeriet, Forskningsministeriet, Ministeriet for Fødevarer,  

 Landbrug og Fiskeri, Indenrigsministeriet, Justitsministeriet, Miljø-  

 og Energiministeriet, Rigsrevisionen, Skatteministeriet, Socialministeriet og  

 Undervisningsministeriet.
Bemærkninger til lovforslagets enkelte  

 bestemmelser Til §1 Bestemmelsen i stk. 1 formaliserer  

 udenrigsministerens bemyndigelse til at nedsætte bestyrelsen for  

 Danmarks Eksportråd samt et bevillingsudvalg.
En væsentlig målsætning med en ny  

 statslig eksport- og investeringsfremmestruktur er at skabe et tæt  

 samspil med de centrale aktører i dansk erhvervsliv.
For at sikre  

 dette etableres der en bestyrelse for Danmarks Eksportråd hovedsageligt  

 bestående af aktive erhvervsfolk.
Der lægges stor vægt  

 på, at der til stadighed opretholdes en tæt kontakt til  

 forskellige målgrupper i erhvervslivet, organisationer og relevante  

 fagministerier vedrørende de enkelte eksportfremmende  

 foranstaltninger.
 Bevillingsudvalget etableres med henblik på  

 behandling af ansøgninger om medfinansiering til danske virksomheder  

 og enkeltpersoner mv.
Målsætningen med bestemmelsen i stk. 2  

 er, at det sikres, at der etableres et tæt samspil med centrale  

 aktører i dansk erhvervsliv.
Bestyrelsen vil i den forbindelse  

 fastlægge tilskudstyper og generelle retningslinier for tildelingen af  

 tilskud til de enkelte eksportfremmende ordninger.
Der træffes  

 afgørelse om ydelse af tilskud i konkrete sager i bevillingsudvalget  

 og Danmarks Eksportråd, jf. § 3 stk. 2 og § 5  

 stk. 1.
Til § 2 Hensigten med bestemmelsen i stk. 1 er, at Danmarks  

 Eksportråds bestyrelse sammensættes således, at  

 erhvervspolitisk og samfundsmæssig indsigt samt praktisk kendskab til  

 udenrigshandel og internationalisering inden for forskellige  

 virksomhedskategorier og erhverv repræsenteres.
Det blev i aftalegrundlaget stipuleret, at bestyrelsen for  

 Danmarks Eksportråd vil bestå af op til 11 medlemmer, herunder en  

 formand, en næstformand og op til 9 medlemmer, der alle udnævnes  

 af udenrigsministeren efter drøftelse med erhvervsministeren og  

 fødevareministeren.
Næstformanden og medlemmerne udnævnes  

 efter samråd med formændene for Dansk Industri, Landbrugsraadet,  

 Det Danske Handelskammer, Håndværksrådet, AI-Rådet,  

 Finansrådet, Dansk Handel & Service og Arbejderbevægelsens  

 Erhvervsråd.
Der lægges vægt på, at bestyrelsens  

 medlemmer er aktive erhvervsfolk.
Det følger af stk. 2, at der til  

 administration af Danmarks Eksportråds eksportfremmebevilling  

 nedsættes et bevillingsudvalg.
I medfør af aktstykke 139  

 lovfæstes bevillingsudvalget i herværende lov, idet aktstykket er  

 tiltrådt under forudsætning af, at regeringen snarest muligt og  

 senest i folketingsåret 2000-2001 fremsætter lovforslag, der  

 fastsætter de fornødne regler vedrørende  

 nedsættelse af et bevillingsudvalg og for dets virksomhed mv.
 I forbindelse med henholdsvis bestyrelsens og  

 bevillingsudvalgets sammensætning vil det blive tilstræbt, at  

 målsætningerne i lov nr. 238 af 20. april 1988 med senere  

 ændringer om ligestilling mellem mænd og kvinder opfyldes.
Til § 3 Det følger af stk. 1, at bestyrelsen for  

 Danmarks Eksportråd rådgiver udenrigsministeren i  

 spørgsmål vedrørende eksport- og investeringsfremme.
Det blev i aftalegrundlaget stipuleret, at der  

 lægges vægt på at sikre bestyrelsen en central og  

 ægte indflydelse på udformningen af eksportfremmeindsatsen.  

 Bestyrelsen vil således få en aktiv rolle med hensyn til  

 strategiudvikling og ressourcefordeling på eksportfremmeområdet.  

 Bestyrelsen fastlægger og godkender de overordnede retningslinier for  

 Danmarks Eksportråds indsats inden for de i finansloven fastlagte  

 ressourcemæssige rammer.
Erhvervsministeriet kan deltage i bestyrelsens  

 møder, når bestyrelsen for Danmarks Eksportråd  

 drøfter spørgsmål, som har berøringsflader til den  

 hjemlige erhvervspolitik.
Ministeriet for Fødevarer, Landbrug og  

 Fiskeri kan deltage i bestyrelsens møder, når bestyrelsen for  

 Danmarks Eksportråd drøfter spørgsmål  

 vedrørende fødevareområdet.
By- og Boligministeriet kan  

 deltage i bestyrelsens møder, når bestyrelsen for Danmarks  

 Eksportråd drøfter spørgsmål vedrørende by-  

 og boligområdet.
 Bestyrelsen fastlægger tillige tilskudstyper og  

 generelle bestemmelser for tildeling af de tilskudsbevillinger, der er afsat  

 til eksportfremmeformål.
Bestyrelsen træffer ydermere afgørelse i  

 generelle, principielle sager, som forelægges i medfør af  

 § 4, stk. 2 efter behandling i bevillingsudvalget, om tilskud fra  

 Udenrigsministeriets eksportfremmebevilling til medfinansiering af  

 eksportfremmende foranstaltninger for danske virksomheder og enkeltpersoner  

 mv.
Bestyrelsens afgørelser er endelige.
Herved følges den  

 seneste udvikling på ankeområdet.
Afgørelser truffet af  

 bestyrelsen for Danmarks Eksportråd kan således ikke indbringes  

 for udenrigsministeren.
 Bevillingsudvalget har ifølge stk. 2 til  

 opgave at træffe afgørelse i sager om tilskud blandt andet  

 vedrørende ordninger om kollektiv eksportfremme, eksporttrainees,  

 internationale licitationer mv.
 Til områder under eksportfremmebevillingen, der  

 indtil etableringen af Danmarks Eksportråd henhørte under  

 Erhvervsfremme Styrelsen, har der været knyttet et bevillingsudvalg  

 under Erhvervsfremme Styrelsen, som fortsat behandler ansøgninger  

 på andre tilskudsområder.
Det fastsættes, at bevillingsudvalget kan  

 træffe afgørelse i større sager og i konkrete sager, der  

 indeholder principielle spørgsmål.
Ved større sager  

 forstås indtil videre sager om ansøgning om tilskud på  

 750.000 kr. eller mere.
Beløbet kan reguleres i den af  

 udenrigsministeren fastsatte forretningsorden for bevillingsudvalget.
Hermed  

 etableres det nødvendige hjemmelsgrundlag for bevillingsudvalgets  

 administration af offentlige tilskudsmidler.
 I henhold til stk. 3 vil udenrigsministeren  

 fastlægge en forretningsorden mv. for både bestyrelsen og  

 bevillingsudvalget, der udbygger det formelle grundlag for disses arbejde.  

 Der vil blandt andet blive fastlagt regler for beslutningsdygtighed og  

 afstemninger.
Til § 4 Bestemmelsen i stk. 1 åbner mulighed for, at  

 bestyrelsen eller udenrigsministeren kan henlægge andre opgaver, som  

 f.eks. tiltag rettet mod små og mellemstore virksomheder, til  

 bevillingsudvalgets behandling end de opgaver, der allerede i medfør  

 af § 3 stk. 2 er henlagt til bevillingsudvalget.
I medfør af stk. 2 kan Danmarks  

 Eksportråds repræsentant i bevillingsudvalget eller et flertal af  

 bevillingsudvalgets medlemmer begære, at der i en konkret sag  

 træffes afgørelse af bestyrelsen for Danmarks Eksportråd,  

 hvis sagen skønnes at være af generel, principiel karakter.  

 Bevillingsudvalget er beslutningsdygtigt, når mindst tre medlemmer er  

 tilstede.
Beslutning træffes ved almindelig stemmeflerhed.
Ifølge stk. 3 kan bevillingsudvalget  

 træffe afgørelse vedrørende klage over afgørelser,  

 der er truffet administrativt i Danmarks Eksportråd.
Afgørelser  

 truffet af Danmarks Eksportråd kan således indbringes for  

 bevillingsudvalget.
I henhold til stk. 4 er bevillingsudvalgets  

 afgørelser endelige.
Afgørelser truffet af bevillingsudvalget  

 kan således ikke indbringes for udenrigsministeren.
Til § 5 Bestemmelsen indeholder det nødvendige  

 hjemmelsgrundlag for administration af offentlige tilskudsmidler, idet  

 Danmarks Eksportråd bemyndiges til at træffe afgørelse i  

 sager om tilskud på indtil videre op til 750.000 kr.
Beløbet kan  

 reguleres i den af udenrigsministeren fastsatte forretningsorden for  

 bevillingsudvalget.
Disse afgørelser kan indbringes for  

 bevillingsudvalget som uafhængig klageinstans under forudsætning  

 af, at sagen ikke er af generel, principiel karakter.
Stk. 2 præciserer, at Danmarks Eksportråd  

 varetager sekretariatsfunktionen for henholdsvis bestyrelsen for Danmarks  

 Eksportråd og bevillingsudvalget.
Bestemmelsen vil indebære, at  

 dokumenter, der udveksles mellem Danmarks Eksportråd, bestyrelsen og  

 bevillingsudvalget som led i Danmarks Eksportråds udøvelse af  

 sekretariatsfunktionen for bestyrelsen og bevillingsudvalget, som  

 udgangspunkt vil kunne undtages fra aktindsigt i henhold til § 10, nr.  

 3, i lov nr. 572 af 19. december 1985 om offentlighed i forvaltningen.
 Lovforslaget vil efter regeringens opfattelse ikke  

 medføre en fravigelse af offentlighedslovens almindelige principper om  

 offentlighed i forvaltningen.
Til § 6 Af aftalenotat mellem Udenrigsministeriet,  

 Erhvervsministeriet og Ministeriet for Fødevarer, Landbrug og Fiskeri  

 af 6. december 1999 vedrørende etablering af en enstrenget statslig  

 eksportfremmestruktur fremgår det blandt andet:
"Der vil i Danmarks Eksportråd blive oprettet  

 en særlig udviklingsenhed, som løbende skal produktudvikle  

 organisationens ydelser, så de til stadighed modsvarer virksomhedernes  

 individuelle behov og efterspørgsel.
I udviklingsarbejdet vil der  

 f.eks. kunne lægges særlig vægt på de små og  

 mellemstore virksomheders eksportpotentiale samt særlige behov for  

 etablering, herunder alliance- og netværksopbygning på  

 eksportmarkederne for virksomheder i vækstbrancher", og  

 "Danmarks Eksportråd vil få en særlig opgave med at  

 bidrage til realisering af det uudnyttede eksportpotentiale, som findes i de  

 små og mellemstore virksomheder (SMV er)".
Det er på den baggrund fundet nødvendigt i  

 lovforslaget at præcisere, at udenrigsministeren kan fastsætte  

 regler om, hvilke typer af erhvervsvirksomheder der kan deltage i  

 særlige eksportfremmeprogrammer.
Dette er blandt andet relevant i  

 forbindelse med Danmarks Eksportråds planlagte aktiviteter til  

 opfyldelse af regeringens målsætning vedrørende forbedrede  

 vilkår for små og mellemstore virksomheder.
Sådanne regler  

 vil blive fastsat efter indstilling fra bestyrelsen for Danmarks  

 Eksportråd.
Der etableres ved bestemmelsen hjemmel til at yde  

 særlige tilskud til fremme af nærmere afgrænsede grupper af  

 virksomheders eksport og internationalisering.
 Bestemmelsen åbner ikke mulighed for, at  

 udenrigsministeren fastsætter regler om andre spørgsmål  

 end spørgsmål om hvilke typer af erhvervsvirksomheder, der kan  

 deltage i særlige eksportfremmeprogrammer.
Til § 7 Bestemmelsen giver hjemmel til at idømme  

 bødestraf for i en ansøgning at give urigtige eller vildledende  

 oplysninger eller fortie oplysninger, der er af betydning for sagens  

 afgørelse.
Yderligere fastsættes det, at der i forskrifter, der  

 udfærdiges i henhold til loven, kan fastsættes bødestraf  

 for overtrædelse af bestemmelserne.
Til § 8 Ifølge lovforslagets stk. 1 træder loven  

 i kraft dagen efter offentliggørelsen i Lovtidende.
 Bestemmelsens stk. 2 fastsætter, at en  

 ansøgning skal behandles efter de på tidspunktet for  

 ansøgningens indgivelse gældende bestemmelser.
Til § 9 Ifølge lovforslaget gælder loven ikke for  

 Grønland og Færøerne, men kan sættes kraft i disse  

 dele af riget.
Regeringen vil hurtigst muligt udstede en kgl. anordning for  

 Grønland og Færøerne med de afvigelser, som de  

 særlige grønlandske og færøske forhold måtte  

 tilsige.
Disse forhold vil blive undersøgt hurtigst muligt.
