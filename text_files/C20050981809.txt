Cirkulære om oprettelse af DOKS-organiststillinger Som resultat af revision af de gældende regler om  

 lønkvoter for organiststillinger og efter forhandling med Dansk Organist og  

 Kantor Samfund ophæves de gældende regler om fastsættelse af lønkvoter for  

 organiststillinger, der klassificeres i tjenestemændenes lønrammesystem med  

 krav om Kirkemusikalsk Diplomeksamen.
Ophævelsen sker pr. 1. marts 2003.
 Nye stillinger vil som hovedregel blive oprettet som  

 fuldtidsstillinger.
 Ansættelse på deltid kan aftales mellem menighedsråd og  

 organist.
 Det gældende loft på 338 DOKS organiststillinger på  

 landsplan bortfalder samtidig.
Baggrunden er, at langt hovedparten af den eksisterende  

 stillingsmasse udgøres af fuldtidsstillinger ligesom de få kvoterede  

 stillinger, der er på området, primært er kvoteret ud fra individuelle hensyn  

 til den ansatte.
Endvidere har det hidtil gældende stillingsloft på 338  

 DOKS-stillinger medført en utilsigtet mangel på fleksibilitet, idet nye  

 stillinger ikke har kunnet oprettes f.eks i forbindelse med nye kirker, og  

 menighedsråd har i andre tilfælde været tilbageholdende med at søge  

 stillinger  

 nedklassificeret af hensyn til evt. varige konsekvenser.
 § 1.  

  

 Stillinger som organist (og organistassistent) med krav om Kirkemusikalsk  

 Diplomeksamen klassificeres i tjenestemændenes lønrammesystem som  

 fuldtidsstillinger.
 Stk. 2.  

  

 Spørgsmål  

 om klassificering af nye stillinger som organist (og organistassistent) og  

 omklassificering  

 af allerede klassificerede stillinger forelægges Kirkeministeriet.
 Stk. 3.  

  

 Klassificering  

 og omklassificering foretages af Kirkeministeriet efter forhandling med Dansk  

 Organist og Kantor Samfund.
 § 2.  

  

 Ansættelse i stillinger, der klassificeres i tjenestemændenes lønrammesystem,  

 jf. § 1, stk. 1, finder sted som tjenestemænd eller på  

 tjenestemandslignende  

 vilkår.
 Stk. 2.  

  

 Ansættelse  

 på deltid i en fuldtidsstilling vil kunne aftales mellem menighedsrådet og  

 organisten.
 § 3.  

  

 Cirkulæret træder i kraft den 1. marts 2003.
 Stk. 2.  

  

 Kirkeministeriets cirkulære af 30. juni 1983 om fastsættelse af lønkvoter for  

 organiststillinger, der klassificeres i tjenestemændenes lønrammesystem  

 ophæves  

 for så vidt angår organiststillinger, der oprettes med krav om Kirkemusikalsk  

 Diplomeksamen.
