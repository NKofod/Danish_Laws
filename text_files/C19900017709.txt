(Til alle valgbestyrelser og  

 kommunalbestyrelser) I medfør af § 28, stk. 3, og § 29, stk. 4, i lov nr. 271 af 13. maj 1987  

 om valg til Folketinget fastsættes:
Valgbestyrelsens valgbog Valgbogens indhold § 1.  Valgbogen skal indeholde oplysning om navnet på  

 valgbestyrelsens formand og næstformand samt navnene på valgbestyrelsens  

 øvrige medlemmer.
Valgbogen skal endvidere indeholde oplysning om navnene på  

 stedfortræderne for valgbestyrelsens medlemmer.
 Stk. 2.  Valgbogen skal underskrives af valgbestyrelsen.  

 Ved deres underskrift attesterer de enkelte medlemmer af valgbestyrelsen  

 rigtigheden af de i valgbogen indeholdte oplysninger, at fintællingen er  

 gennemført i overensstemmelse med de regler, der indeholdes i lovens § 73,  

 jf. §§ 68 og 69, samt at der til kontrol af fintællingen er foretaget de  

 foranstaltninger, der fremgår af teksten i den fortrykte valgbog, jf. § 7.
 § 2.  Valgbogen skal indeholde oplysning om de  

 modtagne gyldige kandidatanmeldelser i opstillingskredsen samt om alle de  

 kandidater, der er opstillet i vedkommende stor- eller amtskreds.
 Stk. 2.  Valgbogen skal endvidere indeholde de  

 væsentligste oplysninger om valgbestyrelsens øvrige forberedelser af valget,  

 herunder oplysning om antal fremstillede stemmesedler og opslag.
 § 3.  Valgbogen skal indeholde oplysning om eventuelle  

 uregelmæssigheder m.v. ved afstemningens gennemførelse og stemmeoptællingen  

 på valgdagen samt de bemærkninger, som fintællingen måtte give  

 valgbestyrelsen anledning til.
 § 4.  Valgbogen skal indeholde følgende talmæssige  

 oplysninger opgjort såvel for de enkelte afstemningsområder som for  

 opstillingskredsen som helhed:
 § 5.  Valgbogen skal indeholde følgende talmæssige  

 oplysninger opgjort for opstillingskredsen som helhed:
 § 6.  Valgbogen skal indeholde oplysning om mere  

 væsentlige korrektioner af stemmetallene ved fintællingen i forhold til den  

 foreløbige stemmeoptælling på valgaftenen, opgjort dels på partier, dels på  

 afstemningsområder.
Valgbogens udformning § 7.  Valgbogens udformning, herunder den rækkefølge  

 og den form, hvori de i §§ 1-6 nævnte oplysninger skal anføres, fremgår af de  

 fortrykte valgbøger, som Indenrigsministeriet lader fremstille.
 Stk. 2.  Indenrigsministeriet giver valgbestyrelsen  

 særskilt meddelelse om de fortrykte valgbøger, der er fremstillet til brug  

 ved kommende folketingsvalg.
§ 8.  I stedet for den fortrykte valgbog kan  

 valgbestyrelsen anvende en edb- eller etb-udskrevet valgbog.
En sådan valgbog  

 skal indeholde de samme oplysninger som den fortrykte valgbog og i samme  

 rækkefølge og form.
Samme sidetal som i den fortrykte valgbog skal benyttes.  

 Ikke benyttede sider kan udelades.
 Stk. 2.  Den forbindende eller supplerende tekst i den  

 fortrykte valgbog skal medtages i en edb- eller etb-udskrevet valgbog.
 Stk. 3.  Udfyldelse af den fortrykte valgbogs skemaer  

 kan erstattes af indklæbede edb- eller etb-udskrevne skemaer.
Valgstyrernes afstemningsbog Afstemningsbogens indhold § 9.  Afstemningsbogen skal indeholde oplysning om de  

 enkelte valgstyreres navn, stilling og bopæl.
Endvidere skal oplyses navnet  

 på formanden for valgstyrerne.
Stk. 2.  Afstemningsbogen skal underskrives af  

 valgstyrerne.
Ved deres underskrift attesterer de enkelte valgstyrere  

 rigtigheden af de i afstemningsbogen indeholdte oplysninger, at undersøgelsen  

 og afgørelsen af, om de rettidigt modtagne brevstemmer kan komme i  

 betragtning, er foretaget i overensstemmelse med reglerne i lovens §§ 65 og  

 66, at stemmeoptællingen er foretaget i overensstemmelse med reglerne i  

 lovens §§ 68 og 69, samt at der til kontrol af stemmeoptællingen er foretaget  

 de foranstaltninger, der fremgår af teksten i den fortrykte afstemningsbog,  

 jf. § 12.
 § 10.  Afstemningsbogen skal indeholde oplysning om  

 eventuelle uregelmæssigheder m.v. ved gennemførelsen af afstemningen og den  

 efterfølgende stemmeoptælling samt de bemærkninger, som stemmeoptællingen i  

 øvrigt måtte give valgstyrerne anledning til.
 § 11.  Afstemningsbogen skal indeholde følgende  

 talmæssige oplysninger:
Afstemningsbogens udformning § 12.  Afstemningsbogens udformning, herunder den  

 rækkefølge og den form, hvori de i §§ 9-11 nævnte oplysninger skal anføres,  

 fremgår af de fortrykte afstemningsbøger, som Indenrigsministeriet lader  

 fremstille.
 Stk. 2.  Indenrigsministeriet giver kommunalbestyrelsen  

 og valgbestyrelsen særskilt meddelelse om de afstemningsbøger, der er  

 fremstillet til brug ved kommende folketingsvalg.
 Stk. 3.  Kommunalbestyrelsen skal sørge for, at  

 valgstyrerne bliver forsynet med en afstemningsbog og i fornødent omfang  

 bliver vejledt om udfyldningen af afstemningsbogen.
§ 13.  Kommunalbestyrelsen kan bestemme, at  

 valgstyrerne i stedet for den fortrykte afstemningsbog skal anvende en edb-  

 eller etb-udskrevet afstemningsbog.
Om betingelserne herfor henvises til § 8,  

 der tilsvarende gælder for afstemningsbøger.
Ikrafttræden § 14.  Cirkulæret træder i kraft den 1. november 1990.
