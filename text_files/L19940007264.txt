 Ved noteveksling i New Delhi henholdsvis den 8. april og 25. april 1994 er  

 der indgået en overenskomst mellem Danmark og Indien, ifølge hvilken den  

 danske regering yder støtte inden for et beløb af 25,6 millioner kroner til  

 etablering af et træningsinstitut for den indiske naturgassektor.
Hovedformålet med projektet er at medvirke til at øge udnyttelsen af  

 indisk naturgas over en fem-årig periode og derved muliggøre etableringen af  

 nye industri- og handelsvirksomheder.
Dette vil samtidig medføre, at et  

 udvidet antal private husholdninger i de pågældende områder vil få mulighed  

 for at anvende naturgas som energikilde og dermed spare andre mere  

 traditionelle og sparsomme energikilder.
Overenskomsten trådte i kraft den 25. april 1994 og løber i 5 år.
Den  

 forventes gennemført i perioden 1994-99.
