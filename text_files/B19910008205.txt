I medfør af §§ 3 og 26 i lov nr. 291 af 18. juni 1969 om tjenestemænd i staten, folkeskolen og folkekirken, som ændret senest ved lov nr. 384 af 13. juni 1990, fastsættes:
 § 1.  Ansættelse og afskedigelse af tjenestemænd i  

 lønramme 1-35 foretages af direktørerne for Arbejdstilsynet, Direktoratet for  

 Arbejdsløshedsforsikringen og Arbejdsmarkedsstyrelsen inden for hvert deres  

 område.
 Stk. 2.  Uansøgt afskedigelse kan kun foretages af  

 arbejdsministeren, jf. dog tjenestemandslovens § 33, stk. 3, om afskedigelse  

 af tjenestemænd på prøve.
 Stk. 3.  Tjenestemænd, der er udnævnt af kongen,  

 afskediges af kongen, jf. § 26, stk. 1, i tjenestemandsloven.
 § 2.  Bekendtgørelsen træder i kraft den 1. marts  

 1991.
