Betænkning afgivet af Miljø- og  

 Planlægningsudvalget den 23. maj 2001 Betænkning over Forslag til lov om ændring af lov om  

 bygningsfredning og bevaring af bygninger og bymiljøer, lov om  

 regionale faglige kulturmiljøråd, lov om planlægning og  

 lov om påligningen af indkomstskat til staten (Styrkelse af kulturmiljøindsatsen) [af  

 miljø- og energiministeren (Svend Auken)] 1. Ændringsforslag Miljø- og energiministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 25. april 2001 og var til 1.  

 behandling den 3. maj 2001. Lovforslaget blev efter 1. behandling henvist til  

 behandling i Miljø- og Planlægningsudvalget.
Møder Udvalget har behandlet lovforslaget i 3 møder.  

 Udvalget har herudover den 17. maj 2001 afholdt møde med Miljø-  

 og Energiministeriet vedrørende teknisk gennemgang af  

 lovforslaget.
Høring Et udkast til lovforslaget har inden fremsættelsen  

 været sendt i høring.
Den 25. april 2001 sendte miljø- og  

 energiministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Bygnings Frednings Foreningen (BYFO), Kulturmiljørådet for Københavns og  

 Frederiksberg Kommuner og Landsforeningen for Bygnings- og  

 Landskabskultur.
 Miljø- og energiministeren har over for udvalget  

 kommenteret de skriftlige henvendelser.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Bygnings Frednings Foreningen (BYFO), Kulturmiljørådet for Københavns og  

 Frederiksberg Kommuner og Landsforeningen for Bygnings- og  

 Landskabskultur.
Spørgsmål Udvalget har stillet 10 spørgsmål til  

 miljø- og energiministeren til skriftlig besvarelse, som denne har  

 besvaret.
3. Udtalelse fra miljø- og energiministeren Miljø- og energiministeren har oplyst, at alle  

 kommuner inden for de første to år af en valgperiode  

 næste gang regnet fra den 1. januar 2002   skal formulere en  

 kommuneplanstrategi og herunder beslutte sig for, hvorledes kommunen vil  

 prioritere by- og bygningsbevaringen i kommuneplanen.
I overensstemmelse  

 hermed er målgruppen for ministeriets by- og bygningsbevaringsarbejde  

 alle landets kommuner.
 Med henvisning til besvarelse af spørgsmål 6  

 har ministeren endvidere tilkendegivet, at han er indstillet på i  

 umiddelbar forlængelse af lovens vedtagelse i et brev at opfordre  

 kommunerne til at prioritere bygningsbevaringen, ja, sikringen af  

 kulturmiljøet i det hele taget i kommuneplanlægningen på  

 lige fod med andre prioriterede emner.
Ministeriets kommuneatlas er et af redskaberne i dette  

 arbejde.
Vejledninger, konkrete eksempelprojekter, konferencer m.m. er andre  

 redskaber til understøttelse af kommunernes by- og  

 bygningsbevaringsarbejde.
Ministeren har i forlængelse heraf oplyst, at der  

 til dato er udarbejdet kommuneatlas for 60 kommuner og herigennem kortlagt i  

 alt ca. 350.000 bygninger, af hvilke i størrelsesordenen 100.000 ud  

 fra en faglig vurdering kan betragtes som bevaringsværdige.
Hertil  

 kommer kortlægningen af ca. 1.500 by- og kulturmiljøer.
Kommuneatlassene udarbejdes af Skov- og Naturstyrelsen i  

 tæt samarbejde med de pågældende kommuner.
Arbejdet  

 følges desuden af en lokalt sammensat følgegruppe, som  

 medvirker til, at kommuneatlassene får en positiv lokal forankring.
Den kortlægning, som gennemføres i  

 forbindelse med et kommuneatlas, rummer dels en kortlægning af de 15-25  

 vigtigste by- og kulturmiljøer i den pågældende kommune,  

 dels en kortlægning af bevaringsværdier knyttet til samtlige  

 bygninger opført før 1940, hvorved langt hovedparten af de  

 vigtigste bygninger set ud fra et bevaringsperspektiv i en gennemsnitlig  

 købstadskommune er dækket ind.
Hvor dette ikke er  

 tilfældet, som ved kortlægningen af f.eks.
Gladsaxe Kommune,  

 Søllerød Kommune og Hvidovre Kommune, er bygninger  

 opført efter 1940 også kortlagt.
 Skov- og Naturstyrelsen søger til stadighed at  

 indlægge et udviklingsperspektiv i de enkelte kommuneatlas.
Som noget helt nyt er Skov- og Naturstyrelsen i gang med  

 at udarbejde et kulturmiljøatlas for Bornholm i samarbejde med  

 samtlige fem kommuner og Bornholms Amt.
Med »Kulturmiljøatlas  

 Bornholm« breder Skov- og Naturstyrelsen ikke bare kortlægningen ud til  

 alle typer kulturmiljøer, men bryder også med de gængse  

 administrative grænser og ser på et samfund i sin helhed, nemlig  

 Bornholm.
Et tilsvarende projekt er under forberedelse for de tre kommuner  

 på Langeland.
Samtidig går Skov- og Naturstyrelsen nye veje med  

 pilotprojektet »Vejle Kommuneatlas på Internettet«.
Sigtet med  

 projektet er at udvikle en skabelon for en internetudgave af et kommune-  

 eller kulturmiljøatlas, som kan anvendes af alle kommunerne.
Ministeren har tidligere over for udvalget oplyst, at han  

 finder det relevant at udarbejde kommuneatlas for i størrelsesordenen  

 100 kommuner, dækkende de gamle købstæder samt enkelte  

 forstadskommuner, der som byer betragtet hænger sammen med  

 købstæderne.
Men med kulturmiljøatlasset for Langeland  

 inddrages tillige som noget nyt to mindre landkommuner i arbejdet.
Arbejdet fortsætter med 4-6 kommuneatlas  

 årligt.
Aktuelt udarbejdes ud over de nævnte  

 kulturmiljøatlas kommuneatlas for Nibe Kommune, Frederikssund Kommune  

 og Stevns Kommune.
Kommuneatlasarbejdet er således under stadig  

 udvikling.
Det samme gælder understøttelsen af kommunernes  

 bevaringsarbejde.
I 1998 udgav Skov- og Naturstyrelsen således  

 »Lokalplanvejledning.
Bevarende lokalplanlægning«.
Vejledningen  

 anviser, hvordan kommunerne kan anvende kommuneatlassene som udgangspunkt for  

 den bevarende lokalplanlægning.
Endvidere gennemfører Skov- og Naturstyrelsen i  

 tæt samarbejde med kommunerne løbende såkaldte  

 »1:1-projekter«, dvs. projekter, som tager udgangspunkt i en konkret  

 problemstilling og et konkret planlægningsforløb i en kommune.  

 Erfaringerne herfra formidles efterfølgende til alle de øvrige  

 kommuner.
I 1999 gennemførtes således i samarbejde med kommunen  

 et projekt i Sønderborg, hvor befolkningens inddragelse i  

 bevaringsplanlægningen   nedrivning kontra genbrug af ældre  

 industribygninger   var det centrale emne.
Og i år igangsættes et  

 projekt i Ringkøbing Kommune om brugen af temalokalplan til sikring af  

 bevaringsværdige bygninger og kulturmiljøer.
Projektet tager  

 særlig sigte på bevaring af fritliggende klitgårde.
Skov- og Naturstyrelsen gennemfører hvert år  

 i september Bygningskulturens Dag som led i Europarådets »European  

 Heritage Days«, der gennemføres i mere end 40 lande årligt og  

 har til formål at åbne døre og porte, der normalt er  

 lukkede, for befolkningen.
Temaerne har de sidste to år været  

 henholdsvis »Torve og Pladser« og »Skuret«, og temaet i 2001 vil blive »Nyt  

 liv i gamle huse«.
Ministeren har på den baggrund tilkendegivet, at han  

 er indstillet på at iværksætte et udviklingsarbejde rettet  

 specielt mod de kommuner, for hvilke et kommune-/kulturmiljøatlas ikke  

 vurderes at være det relevante kortlægningsværktøj.  

 Arbejdet tænkes tilrettelagt med sigte på en proces i forhold til  

 kommunerne, hvori dels kortlægningsmetoderne og deres praktiske  

 anvendelse præsenteres, dels de mulige måder at inddrage  

 befolkningen i processen på gennemgås.
Erfaringer fra arbejdet  

 med Kulturmiljøatlas Bornholm og Kulturmiljøatlas Langeland vil  

 ligeledes blive inddraget i processen.
 Vejledningen vil blive fulgt op af en konference for  

 såvel »kommuneatlaskommunerne« som kommunerne uden kommuneatlas med  

 henblik på at optimere kommuneatlasarbejdet, men nok så meget  

 understøttelsen af bevaringsarbejdet i de øvrige kommuner.
4. Indstillinger og politiske bemærkninger Udvalget indstiller lovforslaget til  

vedtagelse med det stillede ændringsforslag.
Venstres medlemmer af udvalget udtaler, at den danske  

 kulturarv er stor og mangfoldig.
Derfor er det vigtigt, at samfundet bekymrer  

 sig om at bevare og sikre disse værdier for eftertiden.
 Det gælder såvel vore gamle herregårde  

 og miljøerne omkring dem som gamle, fornemme, store byhuse og  

 almindelige huse, hvor folk har boet og måske endda haft et  

 værksted til et gammelt håndværk.
Vi har i Danmark ca. 9.000 fredede bygninger og endnu  

 flere bevaringsværdige.
Der har i forskellige omgange været gjort  

 forsøg på at få styr på såvel registreringen  

 som tilstanden af især de fredede bygninger, uden det dog er lykkedes,  

 og dette lovforslag råder da heller ikke bod på det forhold.
Venstre har i flere omgange påpeget vigtigheden af,  

 at berørte ejere skulle indgå i et samarbejde  om opgaven, uden  

 at det har vundet gehør hos regeringen, og det vil Venstre inderligt  

 beklage.
I stedet har regeringen valgt at udvide bureaukratiet og inddrage  

 flere foreninger og udenforstående elementer til at varetage  

 interesserne omkring de by- og bygningsmæssige miljøer.
Det  

 finder Venstre forkert.
Venstre finder det samtidig forkert, at miljø-  

 og energiministeren nu pålægger kommunerne mere administrativt  

 arbejde   og det vel at mærke de kommuner, der har valgt at anvende  

 kommuneatlas som et hjælpemiddel i lokale planlægningspolitikker.  

 Det vidner om »pisk« og  

 ikke »gulerødder« for kommuner, der har været lidt fremsynede.
Venstre erkender, at der ligger en stor såvel  

 administrativ som økonomisk opgave i at få sikret vores  

 fælles kulturarv, få fjernet usikkerhedsmomenterne i reglerne,  

 der skal efterleves for at sikre en fortsat fredning, og få fundet  

 øgede økonomiske muligheder.
Derfor afsatte Venstre i sit  

 oplæg til forhandlinger om finansloven for 2001 50 mio.kr. bl.a. til  

 dette formål.
Venstre ønsker samtidig at sikre berørte  

 ejere   især på landet   alternative indtjeningsmuligheder,  

 eksempelvis ved at lempe på planloven og dermed åbne for nye  

 anvendelsesmuligheder i gamle bygninger.
Disse lempelser skal naturligvis ske  

 i et samarbejde med de offentlige myndigheder, så helhedsindtryk og  

 bevaringsværdierne sikres.
 Venstre er i det hele taget optaget af at finde mekanismer  

 sammen med berørte ejere, der giver nyt liv og ny aktivitet i de gamle  

 miljøer, frem for at de henligger som museumslignende områder,  

 hvor besøgende må nøjes med at kigge på,  

 sådan som tilfældet nemt kan blive med de mange instanser og  

 restriktioner, som miljø- og energiministeren nu med lovforslaget  

 øger opbygningen af.
Når Venstre alligevel vælger at indstille  

 lovforslaget til vedtagelse, skyldes det, at der er en lille økonomisk  

 forbedring i lovforslaget, når bygninger affredes.
Det fremsatte  

 lovforslag, giver ejere af affredede bygninger ret til at fradrage udgifter  

 for tag og fag i 5 år efter datoen for affredning.
Det er med  

 ændringsforslaget forbedret, således at ejere, der har investeret  

 i forventning om den fredede status, får mulighed for at udnytte  

 reglerne, bl.a. »forfald pr. år«, indtil investeringen er afskrevet.
Det hilser Venstre  

 med tilfredshed.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	miljø- og energiministeren, tiltrådt af  

udvalget:
Til § 4 1) Nr. 2 affattes således:
 »2. I § 15 K indsættes efter stk. 1 som nye  

 stykker:
» Stk. 3. Det er en betingelse for fradrag efter stk. 1, 2.  

 pkt., og stk. 2, 2. pkt., at bygningen er udpeget som bevaringsværdig,  

 jf. lov om bygningsfredning og bevaring af bygninger og bymiljøer §  

 19.« Stk. 2 bliver herefter stk. 4.«« [Fradrag for allerede afholdte udgifter] Bemærkninger Til nr. 1 Som reglerne er i dag, ophører alle direkte og  

 indirekte støtteordninger for ejeren af en fredet bygning på  

 tidspunktet for ophævelsen af en fredning.
Med lovforslaget forbedres situationen for såvel  

 ejeren som bygningen, idet ejeren   hvis bygningen ved ophævelsen af  

 fredningen udpeges som bevaringsværdig af ministeren   får  

 mulighed for i en overgangsperiode på op til 5 år at  

 fortsætte med at fratrække istandsættelsesudgifter for  

 arbejder vedrørende bygningens »ydre«.
Samtidig skabes et incitament  

 for ejeren til at fremskynde vedligeholdelsesarbejder på den  

 bevaringsværdige bygning i bevidstheden om, at fradragsmulighederne er  

 tidsbegrænsede, så også bevaringsværdierne i  

 bygningen sikres.
I lovforslaget foreslås således i § 15 K stk.  

 2, 2. pkt., en femårig overgangsordning, der forlænger den  

 gældende fradragsordning for ejere af hidtil fredede bygninger, for  

 hvilke fredningen ophæves.
Overgangsordningen går ud på, at  

 ejere, der foretager fradrag af istandsættelsesudgifter efter  

 retningslinjer fastsat af Ligningsrådet (den såkaldte forfald pr.  

 år-ordning), fortsat skal kunne fratrække  

 istandsættelsesudgifter i resten af det år, hvor fredningen  

 ophæves, og de følgende fem indkomstår.
Ordningen er  

 begrænset til det ydre af bygningen.
 Med ændringsforslaget forbedres situationen  

 yderligere, idet det sikres, at alle ejere af fredede bygninger, som forud  

 for ophævelsen af fredningen har afholdt udgifter til  

 fradragsberettigede istandsættelsesarbejder, også efter  

 ophævelsen af fredningen kan trække disse udgifter fra, uagtet om  

 bygningen udpeges som bevaringsværdig af ministeren eller ej.
I ændringsforslagets § 15 K, stk. 2, 1. pkt.,  

 foreslås, at ejeren af en bygning, der affredes, skal kunne  

 fratrække istandsættelsesudgifter, der er afholdt inden  

 ophævelsen af fredningen.
Der skal kunne foretages fradrag (efter  

 forfald pr. år-reglerne) i en ubegrænset periode, dvs. indtil  

 alle de udgifter, der er afholdt inden ophævelsen af fredningen, er  

 kommet til fradrag.
Der kan efter dette ændringsforslag  

 fratrækkes istandsættelsesudgifter såvel vedrørende  

 det indre som det ydre af bygningen, og fradragene kan foretages i  

 årene efter ophævelsen af fredningen.
Uanset den femårige overgangsordning kan der  

 principielt tænkes tilfælde, hvor en ejer af en bygning, der  

 affredes, ikke kan nå at fradrage alle istandsættelsesudgifter  

 afholdt inden ophævelsen af fredningen i løbet af den  

 femårige periode.
Det kunne være tilfældet, hvis ejeren har  

 afholdt betydelige udgifter, f.eks. året før ophævelsen af  

 fredningen.
Dette er begrundelsen for ændringsforslaget.
 De foreslåede ændringer medfører ingen  

 ekstra udgifter for staten, idet der hermed tages udgangspunkt i situationen,  

 hvor fredningen opretholdes.
 Hvis fredningen ophæves efter de gældende  

 regler, efter hvilke der ingen særlige hensyn er til hverken ejer eller  

 bygning, vil den statslige besparelse blive større, da alle  

 støtteordninger bortfalder med øjeblikkelig virkning.
Martin Glerup (S)  

  Pernille Blach Hansen (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Eva Møller (KF)  Svend Aage Fauerholdt (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 229 Bilagsnr.
