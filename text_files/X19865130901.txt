 En investeringsforening spurgte om investeringsbevisers forhold til  

 lov om banker og sparekasser og om den enkelte afdeling i en forening blev  

 betragtet særskilt i forhold til lov om banker og sparekasser.
 Tilsynet udtalte, at en banks erhvervelse af investeringsbeviser  

 sidestilles med erhvervelse af aktier, andels- og garantibeviser, og at de  

 enkelte afdelinger ikke betragtes særskilt.
 Tilsynets skrivelse af 3. januar 1986 om en investeringsforenings  

 forespørgsel om investeringsbevisers forhold til bank- og sparekasselovens §  

 23 og § 24.
Tilsynet meddelte, at bankens erhvervelse af investeringsbeviser  

 sidestilles med erhvervelse af aktier, andels- og garantibeviser, jfr. bank-  

 og sparekasselovens § 24, stk. 1, hvorfor erhvervelsen er undergivet  

 begrænsningerne i nævnte bestemmelse.
I henhold til bank- og sparekasselovens  

 § 24, stk. 1, 2. pkt., skal besiddelsen af investeringsbeviser endvidere  

 medregnes ved en banks opgørelse af det samlede engagement med  

 investeringsforeningen, jfr. bank- og sparekasselovens § 23, stk. 1.
 Investeringsforeningen ønskede endvidere oplyst, om den enkelte afdeling i  

 en investeringsforening i relation til bank- og sparekasselovens § 24 kan  

 betragtes særskilt.
 I denne anledning udtalte tilsynet, at den enkelte afdeling ikke efter  

 tilsynets opfattelse kan betragtes særskilt i relation til bank- og  

 sparekasselovens § 23 og § 24, idet afdelingerne samlet udgør foreningen.
