 Ansøgt om tilladelse til udstykning, således at et areal på ca. 9,2  

 ha, hvorpå der hviler fredskovspligt, fraskilles uden landbrugspligt.
 Der meddeltes betinget tilladelse uanset ordlyden af landbrugslovens §  

 4, stk. 2. Tilladelsen var begrundet med, at der bør gives mulighed for, at  

 mindre skovparceller samles til et større skovareal, som sammen med de øvrige  

 skovparceller i området fortsat kan drives som en skovbrugsmæssig  

 driftsenhed.
 I skrivelse af 17. september 1990 til landbrugsministeren har De påny  

 rettet henvendelse i sagen vedrørende udstykning af et skovareal fra Deres  

 landbrugsejendom matr.nr. 2 Overby Ejerlav, Døstrup m.fl. på ca. 56,4 ha.
Det fremgår af sagen, at et fredskovsareal på ca. 9,2 ha ønskes fraskilt  

 og afhændet til Chresten og Bent Olesen.
Det omhandlede skovareal udgør en  

 del af Overby Plantage, som er et samlet skovareal på ca. 38,2 ha, hvoraf ca.  

 21 ha er frijord og ca. 17 ha er undergivet landbrugspligt.
Plantagen ejes af  

 17 parthavere og drives samlet af den stedlige skovdyrkerforening.  

 Parthaverne er i familie, idet skovlodderne er gået i arv i generationer.
 Chresten og Bent Olesen, der er brødre, ejer således i forvejen hver en  

 skovlod på ca. 2 ha, der er frijord.
 De anfører i skrivelsen, at der ikke er landmænd i området, der er  

 interesseret i at erhverve skovarealet, samt at De er meget interesseret i at  

 sælge arealet for at skaffe likvid kapital til køb af produktiv  

 landbrugsjord, som De har erhvervet ved jordfordeling.
 Den ansøgte udstykning er nægtet af Jordbrugsdirektoratet, og denne  

 afgørelse er stadfæstet af Landbrugsministeriet ved skrivelse af 25. juni  

 1990, idet Landbrugsministeriet lige som Jordbrugsdirektoratet har lagt  

 afgørende vægt på, at den parcel, der ønskes fraskilt, ikke bliver en del af  

 en skovejendom af areal over 35 ha.
 Efter fornyet overvejelse finder Landbrugsministeriet imidlertid, at der  

 efter omstændighederne vil kunne meddeles tilladelse til den ansøgte  

 udstykning, hvis skovarealet, der søges fraskilt, sammenlægges med de to  

 skovlodder, som Chresten og Bent Olesen ejer i forvejen, og hvis der  

 tinglyses en deklaration, der sikrer, at det samlede areal på ca. 13,7 ha ved  

 førstkommende ejerskifte sammenlægges med en landbrugsejendom i  

 overensstemmelse med landbrugslovens regler eller med en skovejendom, der  

 efter sammenlægningen er større end 35 ha og undergivet fredskovspligt, jf.  

 vedlagte deklarationsudkast.
Der er ved afgørelsen især lagt vægt på at give mulighed for, at mindre  

 skovparceller samles til et større skovareal, som sammen med de øvrige  

 skovparceller fortsat kan drives som en skovbrugsmæssig driftsenhed.
Der er  

 også taget hensyn til de særlige ejerforhold for det samlede skovareal samt  

 til ejendommenes uens status med hensyn til landbrugspligt.
 Hvis sagen ønskes fremmet på disse vilkår, må ansøgning herom fremsendes  

 til Jordbrugskommissionen for Sønderjyllands Amtskommune, som vil meddele den  

 endelige tilladelse.
 P.M.V.
 e.b.
Stempelfri i h. t § 79, stk. 1, pkt. 3, i lovbekg. nr. 805 af 1.
december 1986 om stempelafgift med senere ændringer.
Matr. nr.
Anmelder:
DEKLARATION Undertegnede Bent Olesen og Chresten Olesen som køber af matr.nr.
 erklærer herved med virkning for mig og efterfølgende ejere at ville  

 overholde nedennævnte forpligtelser, der af Landbrugsministeriet, i medfør af  

 § 4, stk. 4, i lov om landbrugsejendomme (lovbekendtgørelse nr. 504 af 17.  

 juli 1989) er fastsat som betingelse for tilladelse til udstykning og  

 ophævelse af landbrugspligten på matr. nr.
 1.
 Matr.nr.
 skal ved førstkommende ejerskifte afhændes til sammenlægning med en  

 landbrugsejendom i overensstemmelse med reglerne i § 13 i landbrugsloven  

 eller en skovejendom, der efter sammenlægningen er større end 35 ha og  

 undergivet fredskovspligt.
 I medfør af § 23, stk. 1, i landbrugsloven er betingelserne bindende for  

 indehavere af rettigheder i ejendommen uanset tidspunktet for rettens  

 stiftelse.
