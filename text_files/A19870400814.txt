 Denne datasammenskrivning omfatter lov nr. 202 af 28. maj  

 1975 om registrerede arkitekter med de ændringer, der følger af lov nr. 932  

 af 19. december 1986 om ændring af lov om registrerede arkitekter.
 § 1.  Boligministeren fører et arkitektregister.
Stk. 2.  Ret til at blive optaget i arkitektregistret og  

 dermed til at benytte betegnelsen »registreret arkitekt« har enhver  

 person, der over for arkitektnævnet godtgør, at vedkommende § 2.  Kun personer, der er optaget i  

 arkitektregistret, må benytte betegnelsen »registreret arkitekt«.
 § 3.  Spørgsmål om optagelse i arkitektregistret og  

 slettelse af registret afgøres af arkitektnævnet.
 Stk. 2.  Boligministeren nedsætter et arkitektnævn  

 bestående af en dommer som formand og herudover 8 sagkyndige medlemmer.
Stk. 3.  Formanden og de øvrige medlemmer udpeges af  

 boligministeren for 4 år ad gangen.
Ministeren for kulturelle anliggender og  

 undervisningsministeren indstiller hver et medlem som repræsentant for  

 uddannelsesinstitutionerne, medens fem medlemmer indstilles af de faglige  

 organisationer efter boligministerens bestemmelse.
 Stk. 4.  Boligministeren udpeger efter samme  

 retningslinier suppleanter for nævnets formand og medlemmer.
 Stk. 5.  Boligministeren godkender nævnets  

 forretningsorden.
 § 4.  Nævnets afgørelser kan ikke indbringes for anden  

 administrativ myndighed.
 § 5.  Boligministeren kan fastsætte nærmere regler om  

 arkitektregistret.
 Stk. 2.  Ved optagelse i arkitektregistret betales en af  

 boligministeren fastsat afgift, og der udleveres den pågældende et bevis for  

 den stedfundne registrering.
 § 6.  En arkitekt slettes af registret, når  

 vedkommende ikke længere opfylder betingelserne i § 1, stk. 2, nr. 3.
 Stk. 2.  Nævnet kan endvidere slette en arkitekt af  

 registret, såfremt vedkommende gør sig skyldig i grov eller oftere gentagen  

 forsømmelse under udøvelse af arkitektvirksomhed og de udviste forhold giver  

 grund til antage, at vedkommende ikke fremtidig vil udøve virksomheden på  

 forsvarlig måde.
§ 7.  Nævnets afgørelse efter § 6, stk. 2, kan af den,  

 afgørelsen vedrører, forlanges indbragt for domstolene.
Anmodning herom  

 fremsættes over for boligministeren inden 4 uger efter, at afgørelsen er  

 meddelt den pågældende.
Afgørelsen skal indeholde oplysning om adgangen til  

 at indbringe afgørelsen for domstolene og om fristen for anmodning herom.  

 Boligministeren anlægger sag imod den pågældende i den borgerlige retsplejes  

 former.
 Stk. 2.  Anmodning om sagsanlæg har opsættende virkning.  

 Hvis slettelsen af registret findes lovlig ved dommen, kan det i denne  

 bestemmes, at anke ikke har opsættende virkning.
Stk. 3.  Den, der er slettet af registret efter § 6,  

 stk. 2, kan til enhver tid efter ansøgning til arkitektnævnet på ny optages i  

 registret.
Hvis ansøgning herom afslås, kan ansøgeren forlange nævnets  

 afgørelse prøvet ved domstolene, såfremt der er forløbet mindst 2 år efter  

 slettelsen og efter, at denne senest er stadfæstet ved dom.
 § 8.  Slettes en arkitekt af registret, skal  

 registreringsbeviset straks tilbageleveres til boligministeriet.
 Stk. 2.  Slettes af registret bekendtgøres i  

 Statstidende.
 § 9.  Boligministeren kan efter aftale med de øvrige  

 nordiske lande bestemme, at personer, der er registreret i de øvrige landes  

 arkitektregistre, kan benytte betegnelsen »registreret arkitekt« i  

 Danmark.
 Stk. 2.  Boligministeren fastsætter regler med henblik  

 på opfyldelsen af De Europæiske Fællesskabers direktiver om gensidig  

 anerkendelse af eksamensbeviser, certifikater og andre kvalifikationsbeviser  

 inden for arkitekturområdet, herunder om foranstaltninger, som skal lette den  

 faktiske udøvelse af retten til etablering og fri udveksling af  

 tjenesteydelser.
 § 10.  Overtrædelse af §§ 2 og 9 straffes med bøde,  

 medmindre højere straf er forskyldt ifølge den øvrige lovgivning.
 § 11.  Loven gælder ikke for Færøerne, men kan sættes  

 i kraft for øerne ved kgl. anordning.
 Stk. 2.  § 9, stk. 2 gælder ikke for Færøerne og  

 Grønland.
 § 12.  Loven træder i kraft den 1. juli 1975.
