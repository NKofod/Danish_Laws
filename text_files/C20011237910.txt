Cirkulæreskrivelse  

 om behandling af ansøgninger om familieadoption af et barn, der har bopæl i  

 Pakistan 1.  

  

 På baggrund af  

 nogle konkrete sager er Civilretsdirektoratet blevet opmærksom på, at der  

 knytter sig nogle særlige problemstillinger til adoption af børn fra  

 Pakistan.
Civilretsdirektoratet har igennem det sidste år, bl.a. i  

 samarbejde med adoptionsmyndighederne i Norge, foretaget en undersøgelse af  

 forholdene i Pakistan.
Disse undersøgelser har vist, at der gælder et  

 religiøst  

 begrundet forbud mod adoption i Pakistan.
Forbuddet er ubetinget og omfatter  

 således også tilfælde, hvor der består en særlig familiemæssig eller anden  

 særlig tilknytning mellem parterne.
Den ordning, som bruges i Pakistan for børn, som af forskellige  

 grunde ikke kan vokse op hos deres biologiske forældre, og som derfor har  

 brug  

 for en ny familie, er, at barnet placeres hos den nye familie på grundlag af  

 en  

 domstolsafgørelse om Guardianship.
En sådan foranstaltning er  

 imidlertid af  

 rent forsorgsmæssig karakter, og har ikke til formål at skabe et nyt  

 slægtskabsforhold.
Det er på baggrund heraf Civilretsdirektoratets opfattelse, at  

 de danske adoptionsmyndigheder ikke bør medvirke til, at der gennemføres  

 adoptioner af børn, som er bosat i Pakistan.
Dette skal ses i lyset af, at  

 internationale  

 adoptioner så vidt muligt bør tilstræbes gennemført i samarbejde med  

 myndighederne i barnets hjem land, og at man fra dansk side ikke kan forsvare  

 at gennemføre en adoption af et barn, der bor i et land, der forbyder  

 adoption.
 2.  

  

 Under henvisning  

 til ovenstående beslutning skal Civilretsdirektoratet anmode statsamterne om  

 at  

 anvende følgende retningslinier i forbindelse med besvarelse af henvendelser  

 om  

 adoption af et barn bosiddende i Pakistan:
 Når statsamtet modtager en ansøgning om adoption af et barn,  

 der bosat i Pakistan, bør statsamtet således straks meddele ansøgerne, at en  

 adoption ikke vil kunne gennemføres.
Samtidig bør statsamtet vejlede ansøgerne om mulighederne for  

 at søge forældremyndigheden over barnet overført efter § 11 i lov om  

 forældremyndighed  

 og samvær.
Statsamtet bør i den forbindelse orientere ansøgerne om, at  

 ansøgning om overførsel af forældremyndigheden indgives til Københavns  

 Overpræsidium.
 Der vedlægges som bilag et koncept, som eventuelt kan anvendes  

 af statsamtet til besvarelse af henvendelser vedrørende adoption af et barn  

 fra  

 Pakistan.
3.  

  

 Civilretsdirektoratet er opmærksom på, at samme problemstilling også vil  

 kunne  

 opstå i forhold til andre muslimske lande.
Hvis statsamtet modtager en  

 ansøgning om adoption af et barn, som bor i et sådant land, bør statsamtet  

 forelægge ansøgningen for Civilretsdirektoratet.
Direktoratet vil herefter  

 undersøge, hvorvidt det vil være muligt at gennemføre en adoption fra det  

 pågældende land.
Civilretsdirektoratet vil holde statsamterne orienteret  

 gennem  

 Civilretsdirektoratets Nyhedsbreve.
 4.  

  

 Eventuelle  

 tvivlsspørgsmål omkring ovenstående kan rettes til Civilretsdirektoratet.
Civilretsdirektoratet, den 31. januar  

 2001 Anne Thalbitzer Bilag 1 Forslag til svarskrivelse til ansøgerne Civilretsdirektoratet har følgende forslag til besvarelse:
 De har ved brev af  .ansøgt om adoption af  ., født den ..
 Statsamtet kan ikke imødekomme Deres ansøgning.
Begrundelsen for afgørelsen er, at det barn, som De ønsker at  

 adoptere, har bopæl i Pakistan, og at der i Pakistan gælder et forbud mod  

 adoption.
Forbuddet gælder også i en situation som den foreliggende, hvor  

 (..ansøgernes tilknytning til barnet eller lignende..).
På baggrund heraf har Civilretsdirektoratet i en  

 cirkulæreskrivelse af   meddelt, at danske myndigheder ikke bør medvirke til,  

 at der gennemføres adoption af børn, der er bosat i Pakistan.
Det er således  

 Civilretsdirektoratets opfattelse, at man fra dansk side ikke børe gennemføre  

 en adoption af et barn, der bor i et land, der forbyder adoption.
 Hvis der er tale om en ansøgning om adoption af et barn, som  

 ansøgerne har en særlig tilknytning til, jf. herved adoptionslovens §  

 4 a, stk. 2, kan statsamtet vejlede  

 således:
Statsamtet skal dog gøre Dem opmærksom på, at De har mulighed  

 for at søge forældremyndigheden over . Overført til Dem.
De skal i givet fald  

 rette henvendelse til Københavns Overpræsidium, Hammerensgade 1, 1267  

 København  

 K, tlf.nr. 33 12 23 80.
Det bemærkes, at det i disse situationer normalt er et krav, at  

 De har fået tillagt Guardianship over barnet i overensstemmelse  

 med  

 pakistansk ret.
Dette kan ske ved at rette henvendelse til en domstol i  

 Pakistan, der hvor barnet bor.
Da et pakistansk Guardianship  

 normalt ikke  

 giver ret til at fjerne barnet fra området, skal De ligeledes have rettens  

 udtrykkelige tilladelse til at tage barnet til Danmark.
Dokumentation herfor  

 skal indsendes til Københavns Overpræsidium.
