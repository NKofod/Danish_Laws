 I medfør af § 1, stk. 2, nr. 5, i lov nr. 220 af 27. maj 1970 om  

 registrerede revisorer fastsættes:
 § 1.  Følgende eksaminer og prøver godkendes som  

 grundlag for optagelse i revisorregisteret:
 1. Den erhvervsøkonomiske kandidateksamen (cand.  

 merc.) med revision eller regnskabsvæsen som speciale.
 2. Teoretisk del af prøven for statsautoriserede  

 revisorer, jvf. bekendtgørelse nr. 237 af 3. maj 1973 om eksamen for  

 statsautoriserede revisorer.
 3. Diplomprøven i regnskabsvæsen (HD) suppleret enten  

 med prøve efter handelsskolernes statskontrollerede specialkursus i  

 enkeltfagene skatteret I og skatteret II/ erhvervsjura eller med særlig prøve  

 i skatteret som foreskrevet i § 9, stk. 2, jvf. § 14, i bekendtgørelse nr.  

 237 af 3. maj 1973 om eksamen for statsautoriserede revisorer.
 4. Den almene erhvervsøkonomiske eksamen (HA)  

 suppleret med prøve efter handelsskolernes statskontrollerede specialkursus i  

 enkeltfagene skatteret I og skatteret II/ erhvervsjura.
 5. Prøve aflagt som afslutning på handelsskolernes  

 statskontrollerede specialkursus i revision i overensstemmelse med de regler,  

 som undervisningsministeriet fastsætter herom, tillige med en af følgende  

 prøver: handelsskolernes statskontrollerede enkeltfagsprøve i regnskabslære/  

 driftsøkonomi, højere fagprøve i regnskabslære, højere handelseksamen eller  

 handelseksamens regnskabslinie.
§ 2.  Handelsministeriet kan godkende andre prøver og  

 eksaminer efter ansøgning i det enkelte tilfælde.
Sådan godkendelse kan  

 betinges af aflæggelse af supplerende prøver efter ministeriets skøn.
 § 3.  Denne bekendtgørelse træder i kraft den 1.  

 januar 1979.
 Stk. 2.  Samtidig ophæves bekendtgørelse nr. 416 af 24.  

 september 1970 om godkendelse af registrerede revisorers uddannelse, jvf. dog  

 stk. 3.
 Stk. 3.  Optagelse i revisorregisteret kan indtil 1.  

 august 1982 finde sted efter de hidtidige regler om teoretisk uddannelse,  

 jvf. bekendtgørelse nr. 416 af 24. september 1970.
 Handelsministeriet, den 21. september  

 1978.
