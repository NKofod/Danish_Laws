Nærværende erstatningsregler for sædekorn afløser statsfrøkontrollens  

 regler om beregning af erstatning for kvalitetsmangler ved handel med  

 sædekorn af 1. juli 1976 Reglerne er vedtaget af frøkontrolkommissionen og godkendt af  

 landbrugsministeriet til ikrafttræden 1. juli 1986 I landbrugsministeriets bekendtgørelse nr. 365 af 5. juli 1984 om  

 sædekorn, § 26, samt landbrugsministeriets bekendtgørelse nr. 219 af 24. maj  

 1985 om sædekorn af triticale, § 24, er fastsat, at sædekornsvirksomheder kan  

 tilmelde sig en erstatningsordning.
Sædekornsvirksomheder, der er tilmeldt  

 denne erstatningsordning, har pligt til at betale erstatning i de tilfælde,  

 hvor statsfrøkontrollens undersøgelser har vist, at gældende kvalitetsnormer  

 ikke er opfyldt.
 Det er endvidere fastsat, at tvistigheder vedrørende erstatning afgøres af  

 et bedømmelsesudvalg nedsat af frøkontrolkommissionen.
 De nærmere regler for erstatningsordningen fastsættes af  

 statsfrøkontrollen.
 I henhold hertil fastsættes følgende regler:
1. ERSTATNINGSREGLERNES OMRÅDE 1.1 Erstatningsreglerne omfatter sædekorn, der er produceret af  

 sædekornsvirksomheder tilmeldt erstatningsordningen og solgt til den endelige  

 køber her i landet.
Erstatningsansvaret gælder for de tilmeldte  

 sædekornsvirksomheder, uanset om salget sker direkte til forbruger eller  

 gennem mellemhandler.
 Dersom det aftales mellem parterne, kan reglerne også anvendes i  

 handelsforhold og for sædekorn, der ikke er handlet under  

 erstatningsordningen.
 1.2 Erstatningsreglerne indeholder bestemmelser til afgørelse af,  

 om sædekorn, der er handlet under ordningen, er leveret med mangler i forhold  

 til de kvalitetsnormer, der er gældende for handelen, jfr. afsnit 3, og  

 bestemmelser til endelig afgørelse af størrelsen af den erstatning, der  

 tilkommer køberen for sådanne mangler.
1.3 Spørgsmål om erstatning for andre mangler ved leveret sædekorn  

 end mangler i forhold til de i afsnit 3 omhandlede kvalitetsnormer er ikke  

 omfattet af reglerne.
Det samme gælder andre erstatningskrav i forbindelse  

 med handel med sædekorn.
1.4 Ved indgåelse af kontrakt om avl af sædekorn påtager firmaet  

 sig erstatningspligt efter nærværende regler.
Hvis manglerne hidrører fra  

 iblanding af anden kornart, andre plantearter end korn eller iblanding af  

 anden sort i udsæden, kan avleren ikke kræve erstatning, hvis den  

 kontraherede virksomhed aftager hele avlen til kontraktmæssig pris inklusive  

 avlertillæg.
Vil avleren påberåbe sig videregående tab, indbringes sagen for  

 bedømmelsesudvalget.
 1.5 Forbrugerens ret til erstatning efter nærværende regler kan  

 ikke ved handelens indgåelse fraviges til ugunst for køberen.
2. ANMELDELSE AF ERSTATNINGSKRAV (ANMELDELSESFRIST) 2.1 Hvis en køber ønsker at fremsætte krav om erstatning, skal  

 anmeldelse af mangler og krav om erstatning fremsættes over for sidste sælger  

 i handelsleddet, uanset om sidste sælger er det udportionerende firma eller  

 en mellemhandler.
 Erstatningskrav sammen med faktura, mærkesedler, sækketryk eller  

 tilsvarende dokumentation til godtgørelse af købet og den købte mængde skal  

 være fremsendt til sælgeren inden 1. december efter udløbet af den sæson (1.  

 juli - 30. juni), hvori sædekornet er solgt.
3. GARANTEREDE KVALITETSNORMER 3.1 Ved handel med sædekorn under erstatningsordningen anses  

 følgende kvalitetsnormer som garanteret af sælgeren:
 Havre, byg, hvede og rug: Bilag 1, afsnit 1, danske kvalitetsnormer i  

 bekendtgørelse om sædekorn.
 Triticale: Bilag 1, kvalitetsnormer i bekendtgørelse om sædekorn af  

 triticale.
 3.2 Såfremt der af landbrugsministeriet eller efter ministeriets  

 bemyndigelse i en sæson er meddelt almindelig dispensation fra  

 kvalitetsnormerne for den pågældende art eller sort, gælder i stedet de ved  

 dispensationen fastsatte normer som garanteret.
 3.3 For præ-basissæd og basissæd, der i medfør af bekendtgørelsens  

 § 17 er bragt i handelen uden at opfylde de almindelige kvalitetsnormer for  

 spireevne, gælder i stedet den konstaterede og over for køberen oplyste  

 spireevne som garanteret.
 3.4 Dersom der i handelsforhold, jfr. punkt 1.1, er handlet efter  

 højere normer end foran anført, gælder i stedet disse normer som garanteret.
4. OPGØRELSEN AF MANGLER I FORHOLD TIL DE GARANTEREDE KVALITETSNORMER (ANALYSE OG MARKBESIGTIGELSE) 4.1 Spørgsmålet om, hvorvidt der foreligger mangler i forhold til  

 de garanterede kvalitetsnormer, afgøres, medmindre parterne er enige om  

 andet, på grundlag af analyse foretaget af statsfrøkontrollen af den  

 officielle prøve af det pågældende parti (partiprøven).
Såvel køber som sælger har dog ret til at fordre nye analyser foretaget af  

 denne prøve eller af en parallelprøve, hvis en sådan kan fremskaffes.
På  

 grundlag af det herefter foreliggende materiale afgør statsfrøkontrollen i  

 tilfælde af uenighed, hvilke analyseresultater der skal lægges til grund ved  

 erstatningsafgørelsen.
 4.2 For mangler i spireevne, der ved analysen overstiger 20 pct.,  

 kan køberen og/eller sælgeren forlange skaden bedømt ved en markbesigtigelse,  

 dersom anmeldelse er sket så betids, at besigtigelse for vintersæd kan  

 foretages inden 1. december i salgsåret og for vårsæd inden 1. juni.
 I sager, som forelægges bedømmelsesudvalget, kan der i øvrigt altid  

 foretages markbesigtigelse efter udvalgets bestemmelse.
 Bedømmelsesudvalget udpeger den eller de personer, der skal foretage  

 besigtigelsen.
4.3 Dersom det gøres gældende, at det leverede sædekorn har  

 afveget fra partiprøven, og der ikke kan opnås enighed om denne afvigelse og  

 dens betydning for beregningen af erstatningen, træffes afgørelse herom af  

 bedømmelsesudvalget.
Udvalget kan henvise spørgsmålet til afgørelse ved de  

 almindelige domstole helt eller delvis, herunder f.eks. spørgsmål af  

 bevismæssig karakter, jfr. § 7 i lov nr. 181 af 24. maj 1972 om voldgift.
4.4 Dersom der er uenighed mellem parterne om andre spørgsmål af  

 betydning for erstatningsfastsættelsen for kvalitetsmanglerne, afgøres disse  

 spørgsmål af de almindelige domstole eller ved aftalt voldgift.
Dette gælder  

 f.eks. tilfælde, hvor der ikke er enighed om den leverede mængde eller den  

 aftalte pris.
5. FASTSÆTTELSEN AF ERSTATNINGEN FOR KONSTATEREDE  

 MANGLER 5.1 Dersom sædekornet lider af mangler, har køberen ret til en  

 erstatning, der, hvis afgørelsen ikke efter bestemmelserne i afsnit 7 er  

 henvist til afgørelse i bedømmelsesudvalget, kan fastsættes umiddelbart efter  

 de i afsnittet indeholdte beregningsregler.
5.2 Såfremt et parti ikke opfylder normerne for flere  

 kvalitetsegenskaber, beregnes erstatningen for hver egenskab for sig.
Summen  

 af de enkelte erstatninger udgør erstatningen til køberen.
 5.3 En erstatning fastsat efter beregningsreglerne i afsnit 7 kan  

 appelleres til afgørelse i bedømmelsesudvalget, dersom den beregnede  

 erstatning overstiger 40 pct. af købsprisen for partiet.
 5.4 I de erstatningssager, der er henvist til afgørelse i  

 bedømmelsesudvalget efter bestemmelserne i afsnit 7, eller som indbringes  

 herfor efter bestemmelsen i punkt 5.3, fastsætter udvalget erstatningen efter  

 en samlet bedømmelse af, hvad erstatningen bør være for en mangel på den  

 pågældende art, herunder et eventuelt lidt udbyttetab.
5.5 Der kan ikke beregnes erstatning for videregående tab f. eks.  

 i handelsforhold, medmindre der særligt er taget forbehold herom mellem  

 parterne.
Erstatningen for sådanne tab må i givet fald afgøres af de  

 almindelige domstole eller ved aftalt voldgift.
6. LATITUDER Ved handel med sædekorn på grundlag af danske kvalitetsnormer gælder de  

 nedenfor anførte latituder, således at køberen kun kan kræve erstatning, når  

 differencerne mellem garanti og analyseresultat ligger uden for de grænser,  

 den pågældende latitude angiver.
 6.1 Følgende latituder er gældende for resultater af  

 renhedsundersøgelser:
7. ERSTATNINGENS STØRRELSE Overskrides de ovenfor nævnte latituder, beregnes erstatningen på hele  

 differencen mellem garantien og de ved analysen fundne resultater.
7.1 Erstatning for mangler ved overholdelse af garantien for  

 renhed beregnes for alle kategorier af sædekorn på følgende måde: Erstatning  

 i øre pr. kg = 5 mp/g hvor m betyder erstatningspligtig mangel, p prisen i øre pr. kg og g den  

 garanterede renhed.
 7.2 Ved kornets spireevne forstås procent normale spirer.
 Erstatning for mangler ved overholdelse af garantien for spireevne  

 beregnes for alle kategorier af sædekorn på følgende måde:
 hvor m betyder erstatningspligtig mangel, p prisen i øre pr. kg og g den  

 garanterede spireevne.
 Erstatningsspørgsmål vedrørende en spireevneprocent, der er mere end 10  

 under den garanterede, kan indbringes for bedømmelsesudvalget.
 7.3 Erstatning for mangler ved overholdelse af garantien for  

 iblanding af anden kornart fremgår af tabel 1.
Tabel 1. Erstatning i Procent af købsprisen for iblanding af anden  

 kornart Tillægget for særlig iblanding skal gives for iblandinger af kerner af rug  

 i hvede, hvede i rug, havre i vårbyg, byg i havre og rug og/eller hvede i  

 vinterbyg.
 Den samlede erstatning for iblanding af anden kornart udgør summen af  

 erstatningen for anden kornart i alt plus erstatningen for iblanding af  

 kerner af særlig karakter.
 7.4 Erstatning for mangler ved overholdelse af garantien for  

 indhold af frø af andre plantearter ud over korn beregnes således:
 Erstatningsspørgsmål vedrørende indhold af kerner af flyvehavre afgøres af  

 bedømmelsesudvalget.
 For øvrige arter beregnes en erstatning på: 0.25 pct. af købsprisen for  

 hvert frø, hvormed indholdet af frø af andre plantearter ud over korn  

 overstiger garantien.
 7.5 Erstatning for mangler ved overholdelse af garantien for  

 indhold af anden sort fremgår af tabel 2.
Tabel 2. Erstatning i procent af købsprisen for indhold af anden sort 7.6 Erstatningsspørgsmål vedrørende sygdomsangreb forårsaget af  

 frøbårne parasitter kan indbringes for bedømmelsesudvalget.
8. BEDØMMELSESUDVALGET 8.1 Bedømmelsesudvalget består af en formand og yderligere 2  

 medlemmer, der udpeges for 5 år ad gangen.
Formanden udpeges af  

 frøkontrolkommissionen, 1 medlem udpeges af DAKOFO, og 1 medlem udpeges af De  

 danske Landboforeninger og Danske Husmandsforeninger i fællesskab.
Der  

 udpeges efter samme regler suppleanter for de pågældende.
 Udvalgets sekretær udpeges af statsfrøkontrollen.
 8.2 Efter bedømmelsesudvalgets beslutning kan dette i den enkelte  

 sag udvides med de 2 af erhvervene udpegede suppleanter til at bestå af 5  

 medlemmer.
 8.3 Er et medlem af udvalget økonomisk interesseret i en  

 foreliggende sag, indtræder suppleanten i det pågældende medlems sted.
9. ERSTATNINGSFOND 9.1 Der oprettes en fond »Erstatningsfonden for  

 sædekorn«, som bestyres af et udvalg bestående af 7 personer. 1 medlem  

 udpeges af frøkontrolkommissionen, 1 medlem af DAKOFO, 1 medlem af  

 Landsforeningen af Grovvarehandlende, 1 medlem af Landsforeningen af  

 Andels-Grovvareforeninger, 1 medlem af De danske Landboforeninger 1 medlem af  

 Danske Husmandsforeninger og 1 medlem af Centralforeningen af  

 Tolvmandsforeninger og større landbrugere i Danmark.
Udvalgets medlemmer  

 godkendes af landbrugsministeriet.
DAKOFO varetager sekretariatsopgaverne.
 Erstatningsfondens adresse er: Erstatningsfonden for sædekorn, DAKOFO,  

 Børsen, 1217 København K.
9.2 Såfremt et firma tilsluttet erstatningsordningen er pligtig  

 til at betale en erstatning efter foranstående regler, skal betaling ske til  

 den endelige køber inden den 31. december efter udløbet af den sæson, hvori  

 sædekornet er solgt.
Dokumentation for, at erstatning er udbetalt til den  

 endelige køber, skal indsendes til statsfrøkontrollen inden ovennævnte  

 tidsfrist.
 Dersom den endelige køber ikke kan identificeres, eller tidsfristen  

 overskrides, skal erstatningsbeløbet indbetales til »Erstatningsfonden  

 for sædekorn«.
9.3 Fonden udbetaler efter behørig dokumentation erstatning til de  

 købere, der rejser krav herom, således som erstatningerne kan fastsættes ved  

 anvendelse af de foranstående regler eller efter bedømmelsesudvalgets  

 afgørelse.
Fonden kan dog ikke selvstændigt gøres ansvarlig for erstatningen.  

 Udbetaling fra fonden kan normalt først ske, når virksomheden har indbetalt  

 beløbet til erstatningsfonden.
 9.4 Sekretariatsudgifterne afholdes af fonden.
 9.5 Statsfrøkontrollens udgifter i forbindelse med indberetning  

 til fonden afholdes af fonden.
 9.6 Regler for benyttelse af fondens midler til formål ud over de  

 under punkterne 9.3, 9.4 og 9.5 nævnte fastsættes i fondens fundats.
10. INDBERETNING TlL ERSTATNINGSFONDEN 10.1 Såfremt en virksomhed, der er tilmeldt erstatningsordningen,  

 har pådraget sig en erstatningspligt, og statsfrøkontrollen ikke inden  

 fristens udløb har modtaget den under punkt 9.2 nævnte dokumentation, skal  

 tilfældet indberettes til erstatningsfonden.
10.2 Såfremt erstatningens størrelse kan beregnes ved hjælp af  

 foranstående regler, sender statsfrøkontrollen sammen med indberetningen en  

 beregning over, hvor meget virksomheden skal udbetale i erstatning.
Ved  

 erstatningsberegningen gås ud fra, at hele partiet er solgt.
 Kopi af denne indberetning tilsendes virksomheden.
 10.3 Virksomheden meddeler erstatningsfonden, hvor stor en del af  

 partiet der er solgt, og indbetaler samtidig den erstatning, som svarer til  

 den solgte mængde.
 10.4 Såfremt det er virksomhedens opfattelse, at grundlaget for  

 beregning af erstatningens størrelse er forkert, eller at beregningsmåden er  

 forkert, og der ikke kan opnås enighed om dette, indbringer  

 statsfrøkontrollen sagen for bedømmelsesudvalget.
 Bedømmelsesudvalgets kendelse meddeles virksomheden med kopi til  

 erstatningsfonden og statsfrøkontrollen.
10.5 Såfremt en virksomhed har pådraget sig et erstatningsansvar  

 på et område, hvor erstatningens størrelse skal fastsættes af  

 bedømmelsesudvalget, indbringer statsfrøkontrollen sagen for  

 bedømmelsesudvalget, som fastsætter erstatningen og meddeler virksomheden  

 erstatningens størrelse, såfremt hele partiet er solgt.
Kopi af  

 bedømmelsesudvalgets kendelse tilstilles erstatningsfonden og  

 statsfrøkontrollen.
 Den videre behandling af sagen sker som beskrevet under punkt 10.3.
 10.6 Vedrørende procedureformen ved bedømmelsesudvalget i øvrigt  

 henvises til afsnit 11.
11. AFGØRELSE VED BEDØMMELSESUDVALGET 11.1 Begæring om afgørelse ved bedømmelsesudvalget i henhold til  

 punkt 5.3 eller bestemmelserne i afsnit 7 indgives af sagens parter i  

 forening eller af en af disse til: Bedømmelsesudvalget for Sædekorn,  

 statsfrøkontrollen, Skovbrynet 20, 2800 Lyngby.
11.2 Begæring skal afgives skriftligt og være ledsaget af faktura,  

 mærkesedler, sækketryk eller tilsvarende dokumentation til godtgørelse af  

 købet af det omtvistede parti sædekorn og den købte mængde.
Endvidere  

 fremsendes de analyseresultater, der skal lægges til grund ved  

 erstatningsfastsættelsen.
11.3 I begæringen skal være indeholdt en tydelig angivelse af,  

 hvad tvisten drejer sig om, herunder de mangler ved partiet, som ønskes  

 bedømt.
Dersom markbesigtigelse ønskes foretaget, skal dette udtrykkeligt  

 anføres.
I klageskriftet bør angives klagerens - eller parternes - påstande om  

 erstatningens størrelse og en fremstilling af de kendsgerninger, herunder  

 eventuel yderligere dokumentation, som påberåbes.
Endvidere anføres klagerens  

 eventuelle bemærkninger om andre forhold af betydning for skadens bedømmelse  

 og erstatningens fastsættelse.
 11.4 Klageskriftet med bilag fremsendes af bedømmelsesudvalget til  

 den indklagede, og der gives denne en frist, inden hvilken han skal fremkomme  

 med sit svarskrift og de bilag, han vil påberåbe sig.
11.5 Der gives parterne lejlighed til yderligere at udveksle  

 replik og duplik.
De skriftlige indlæg skal afgives inden en af  

 bedømmelsesudvalget i de enkelte tilfælde fastsat frist.
Såfremt en part ikke er i stand til at overholde en fastsat frist, må han  

 i god tid inden fristens udløb fremsætte motiveret anmodning om  

 fristforlængelse til et bestemt senere tidspunkt.
Bedømmelsesudvalget,  

 eventuelt dettes formand alene, tager stilling til, om anmodningen helt eller  

 delvis kan imødekommes.
 11.6 Efter udveksling af de skriftlige indlæg og efter at eventuel  

 besigtigelse er foretaget, træffer udvalget bestemmelse om, hvorvidt sagen  

 kan afgøres på det foreliggende grundlag.
11.7 Bedømmelsesudvalget kan selv indhente oplysninger og foretage  

 undersøgelser til brug for sagens afgørelse.
Parterne underrettes herom, og  

 der gives dem lejlighed til at udtale sig.
 11.8 Bedømmelsesudvalget har ret til på ethvert tidspunkt under  

 sagen at mægle forlig mellem parterne.
 11.9 Når bedømmelsesudvalget finder, at sagen er tilstrækkeligt  

 oplyst, eller at der i hvert fald er givet parterne tilstrækkelig tid til at  

 varetage deres tarv, optages sagen til påkendelse.
 11.10 Såfremt en af parterne viser sig uvillig til at medvirke til  

 sagens oplysning, kan udvalget afgøre sagen på grundlag af det af den anden  

 part oplyste eller anførte og af de oplysninger, bedømmelsesudvalget selv  

 måtte have tilvejebragt.
11.11 Efter hvert møde udarbejder sekretæren et protokollat, der  

 fremsendes til medlemmernes godkendelse.
Efter godkendelse indføres  

 protokollatet i udvalgets forhandlingsprotokol.
Afskrift af det godkendte  

 protokollat sendes såvel til udvalgets medlemmer som til suppleanterne og til  

 statsfrøkontrollen.
 I forhandlingsprotokollen indføres oplysninger om tid og sted for mødet  

 samt de i mødet deltagende personer.
 Protokollatet skal endvidere omfatte den enkelte sags kendsgerninger samt  

 udvalgets afgørelse af sagen med angivelse af særstandpunkter, såfremt  

 afgørelsen ikke er enstemmig.
 Bedømmelsesudvalget afgør selv, i hvilket omfang der derudover skal  

 foretages protokollering af forhandlingerne.
11.12 Kendelsen afsiges snarest muligt.
Kendelsen skal indeholde  

 en afgørelse af de indbragte spørgsmål, ligesom der i kendelsen skal træffes  

 bestemmelse om, hvem der skal betale bedømmelsesudvalgets udgifter til sagen,  

 herunder vederlag til bedømmelsesudvalgets medlemmer.
 I kendelsen skal være givet en kort beskrivelse af sagens kendsgerninger  

 samt en kort begrundelse af udvalgets afgørelse.
 11.13 I tilfælde af uoverensstemmelse mellem bedømmelsesudvalgets  

 medlemmer afgøres sagen ved stemmeflertal.
 11.14 Bedømmelsesudvalgets kendelse er endelig og bindende for  

 parterne med de forbehold, der følger af bestemmelserne i lov nr. 181 af 24.  

 maj 1972 om voldgift.
 11.15 Kendelsen sendes snarest efter afsigelsen til sagens parter  

 og til statsfrøkontrollen.
 Parterne kan i øvrigt forlange en udskrift af udvalgets  

 forhandlingsprotokol vedrørende den pågældende sag bortset fra medlemmernes  

 tilkendegivelse under sagens behandling.
