 Ansøgning om rundture med turister ad fast rute.
Kørslen må betragtes som almindelig rutekørsel, hvorefter tilladelse  

 fra hovedstadsrådet er nødvendig I breve af 12. maj og 6. maj 1987 (Sek 03.03.01/158) har Hovedstadsrådets  

 trafikudvalg anmodet ministeriet om en udtalelse vedrørende en ansøgning  

 fra Ballerup Bybusser, v/Jørgen Andersen, om tilladelse til »speciel  

 rutekørsel« ad en nærmere angiven rute i København.
Det fremgår af sagen, at der er tale om sight-seeing-ture, som udelukkende  

 vil blive solgt til turister,der besøger København.
Turisterne vilblive  

 optaget i bussen ved Hotel Sheraton, Hotel Scandinavia, Hotel Admiral eller  

 uden for Tivoli.
Der vil blive indsat specielle busser forsynet med forud indtalte  

 kasettebånd, der på flere sprog informerer om byens seværdigheder.
Der  

 påtænkes 2-3 daglige rundture a 80 kr. i månederne juni, juli og august.
 For så vidt angår passagerernes muligheder for at stå af undervejs har  

 Ballerup Bybusser telefonisk oplyst over for ministeriet, at afstigning kan  

 foregå de steder, bussen holder, nemlig ved de nævnte 3 hoteller og Tivoli  

 samt Amalienborg.
 Det er i trafikudvalgets henvendelse oplyst, at det umiddelbart er  

 udvalgets opfattelse, at den omhandlede kørsel kan udføres i henhold til en  

 generel tilladelse til turist- og bestillingskørsel, som den pågældende  

 vognmand allerede er i besiddelse af.
 Trafikudvalget ønsker således ministeriets vurdering af, hvorledes den  

 ansøgte kørsel rettelig bør kategoriseres i henhold til busloven.
 Ministeriet skal i denne anledning meddele følgende:
 Den ansøgte kørsel kan ikke antages at være turistkørsel, idet der herved  

 forstås befordring af »en gruppe personer fra et område og tilbage til  

 dette således, at køretøjet først, når hele turen er afsluttet, benyttes til  

 befordring af andre«.
 Kørslen kan tillige ikke antages at være bestillingskørsel, idet der  

 herved forstås »lejlighedsvis befordring af en på forhånd sluttet kreds  

 af personer efter bestilling på vognejerens bopæl eller forretningssted og  

 efter forud fastsat betaling, der erlægges samlet af den, der har bestilt  

 kørslen«.
Efter det oplyste om den omhandlede kørsels art og regelmæssighed finder  

 ministeriet, at kørslen bør betragtes som rutekørsel, jf. § 2, stk. 1, i lov  

 om buskørsel.
Da adgangen til at deltage i kørslen i princippet står åben for  

 alle, må der tillige være tale om almindelig rutekørsel, jf. § 2, stk. 2, i  

 loven, hvortil kræves tilladelse af Hovedstadsrådet (HT).
