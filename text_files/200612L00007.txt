Fremsat den 4. oktober 2006 af indenrigs‑ og sundhedsministeren (Lars  

 Løkke Rasmussen) Forslag til Lov  

 om ændring af lov om midlertidig binding af kommunernes og amtskommunernes  

 overskudslikviditet (Opfølgning på aftalen om kommunernes økonomi for 2007) § 1 I lov nr. 549 af 24. juni 2005 om midlertidig binding  

 af kommunernes og amtskommunernes overskudslikviditet, foretages følgende  

 ændringer:
 1.  


  

 § 1, stk. 2,  


  

 ophæves og i stedet indsættes  

  

 :
 »Stk. 2.  

  

 Den  

 periode, hvori kommunerne deponerer overskudslikviditet efter stk. 1,  

 forlænges til den 1. januar 2008.
 Stk. 3.  

  

 Kommuner, der  

 for 2005 har budgetteret med et overskud for forsyningsvirksomhederne under  

 ét,  

 skal i perioden fra den 1. oktober 2005 til den 1. januar 2007 deponere et  

 beløb svarende til overskuddet, jf. dog stk. 8.
 Stk. 4.  

  

 Kommuner,  

 der for 2007 har budgetteret med et overskud for forsyningsvirksomhederne  

 under  

 ét, skal i perioden fra den 1. januar 2007 til den 1. januar 2009 deponere et  

 beløb svarende til overskuddet, jf. dog stk. 5.
Stk. 5.  

  

 Det deponerede  

 overskud efter stk. 4 reguleres således, at deponeringen i perioden fra  

 den 1. april 2008 til den 1. januar 2009 svarer til det faktisk realiserede  

 overskud for forsyningsvirksomhederne under ét i 2007.« Stk. 3-6 bliver herefter stk. 6-9.
 2.  

  

 I  

  

 § 1, stk. 3,  

  

 som bliver stk. 6,  

 ændres »stk. 1 og 2« til: »stk. 1 og 3«.
 3.  

  

 I  

  

 § 1, stk. 3,  

  

 som bliver stk. 6,  

 indsættes som 2. pkt.:
»Kommunen skal senest den 1. januar 2007 indsætte det beløb,  

 kommunen i henhold til stk. 4 skal deponere, på en særskilt konto i et  

 pengeinstitut eller deponere obligationer med en kursværdi svarende hertil i  

 et  

 pengeinstitut, et realkreditinstitut eller i KommuneKredit.
Det deponerede  

 beløb efter stk. 4 skal senest den 1. april 2008 reguleres i henhold til  

 stk. 5.« 4.  

  

 To steder  

 i  

  

 § 1, stk. 5,  

  

 som bliver  

 stk. 8, ændres »stk. 2« til: »stk. 3«.
 5.  

  

 I  

  

 § 1, stk. 6,  

  

 som bliver stk. 9,  

 ændres »stk. 1 og 2« til: »stk. 1-5«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Lovforslagets baggrund og formål Lovforslaget indgår i udmøntningen af aftalen af 12. juni  

 2006 mellem regeringen og KL om kommunernes økonomi for 2007. Lovforslaget  

 har  

 således alene betydning for kommunerne.
Det fremgår af aftalen, at regeringen af hensyn til  

 konjunktursituationen med pres i økonomien vil søge Folketingets tilslutning  

 til, at frigivelsen af kommunernes deponerede midler på det  

 skattefinansierede  

 område udskydes et år.
Parterne noterer sig, at der ved forlængelsen af  

 ordningen fortsat i særlige tilfælde vil være mulighed for at søge om  

 dispensation  

 fra deponeringsordningen.
Der er endvidere enighed om, at regeringen søger  

 Folketingets tilslutning til at forlænge kommunernes deponering af overskud  

 for  

 forsyningsområdet under ét.
Deponeringen af overskud for forsyningsområderne  

 skal ses i sammenhæng med aftalen om det fremtidige samarbejde mellem staten  

 og  

 kommunerne, som fremgår af bilaget til aftalen om den kommunale økonomi for  

 2007. Heraf fremgår det, at en af grundpillerne for det fremtidige  

 budgetsamarbejde er en klarere adskillelse af forsyningsområdet og de  

 skattefinansierede dele af den kommunale økonomi under hensyntagen til  

 fastholdelse af det politiske ansvar for området.
2. Gældende ret Lov nr. 549 af 24. juni 2005 om midlertidig binding af  

 kommunernes og amtskommunernes overskudslikviditet pålægger kommuner og  

 amtskommuner at deponere 60 procent af den del af kommunens eller  

 amtskommunens  

 likviditet ved udgangen af regnskabsåret 2004, der overstiger 2,9 procent af  

 kommunens eller amtskommunens budgetterede bruttodrifts- og  

 anlægsudgifter for  

 budgetåret 2005. Den således beregnede overskudslikviditet skal deponeres i  

 perioden fra 1. oktober 2005 til 1. januar 2007.
 Efter loven skal kommuner, der for 2005 budgetterer med et  

 overskud for forsyningsvirksomhederne under ét, deponere et beløb svarende  

 til  

 dette overskud i perioden fra 1. oktober 2005 til 1. januar 2007. Såfremt en  

 kommune  

 for 2006 budgetterer med et underskud for forsyningsvirksomhederne under et,  

 kan deponeret overskud for forsyningsvirksomhederne i budgettet for 2005  

 frigives i løbet af 2006. Ordningen er suppleret af en modregningsordning,  

 som  

 sikrer at en kommunes tilgodehavende hos forsyningsvirksomhederne under ét  

 ultimo 2006 mindst skal svare til tilgodehavendet ultimo 2004. Tilsvarende må  

 en  

 kommunes gæld til forsyningsvirksomhederne under ét ultimo 2006 højst svare  

 til  

 gælden ultimo 2004. De midler som kommunerne, efter den gældende lov, har  

 deponeret for overskud for forsyningsvirksomhederne under ét, frigives den 1.  

 januar 2007.
 Indenrigs- og sundhedsministeren kan i særlige tilfælde  

 dispensere fra deponeringskravet.
 Den gældende lov udmønter den opfølgende aftale mellem  

 regeringen og KL af 24. februar 2005 om kommunernes økonomi for 2005.
Af den opfølgende aftale om kommunernes økonomi for 2005  

 fremgår det, at regeringen og KL er enige om, at der er behov for at begrænse  

 udgiftsvæksten i kommunerne i 2005 samt at understøtte en hensigtsmæssig  

 økonomisk  

 adfærd i overgangsperioden op til kommunalreformen.
Den gældende lov, som  

 udmønter denne aftale, gælder både for kommuner og amtskommuner.
3. Lovforslagets indhold Lovforslaget indebærer ændringer af den gældende lov og har  

 alene betydning for kommunerne.
 På baggrund af aftalen mellem regeringen og KL om kommunernes  

 økonomi for 2007 foreslås loven ændret således, at deponeringen af  

 overskudslikviditet forlænges et år, samtidig med at kommunerne pålægges at  

 deponere et eventuelt budgetteret overskud for forsyningsområdet for 2007. Et  

 eventuelt budgetteret overskud for forsyningsområdet foreslås deponeret i  

 perioden fra den 1. januar 2007 til den 1. januar 2009. Det foreslås  

 endvidere,  

 at de deponerede beløb som følge af budgetteret overskud for  

 forsyningsvirksomhederne under ét i 2007 reguleres således, at deponeringen i  

 perioden fra den 1. april 2008 til den 1. januar 2009 svarer til det faktisk  

 realiserede overskud for forsyningsvirksomhederne under et i 2007.
Det foreslås, at ordningen med toårig deponering af  

 overskud for forsyningsvirksomhederne og tilpasning til faktiske forhold  

 erstatter den modregningsordning, der eksisterer under den gældende ordning.  

 Modregningsordningen sikrer, at manglende præcision i budgetlægningen på  

 forsyningsområderne ikke har betydning for adskillelsen af det  

 brugerfinansierede  

 og de skattefinansierede områder.
Ordningen er imidlertid forholdsvis  

 kompliceret, og har i nogle tilfælde konsekvenser for kommunernes  

 mellemværende  

 med forsyningsområdet, på en måde som kan have en utilsigtet virkning på  

 takstfastsættelsen.
 4. Lovforslagets økonomiske og administrative  

 konsekvenser m.v.
4.1 Økonomiske og administrative konsekvenser  

 for det offentlige Lovforslaget indebærer, at en del af kommunernes  

 overskudslikviditet vil være bundet i 2007, hvorved midlerne ikke  

 kan anvendes til forbrug.
Lovforslaget indebærer endvidere, at  

 kommunernes budgetterede overskud for forsyningsområdet under ét i  

 2007 deponeres i 2007 og 2008, hvorved de brugerfinansierede midler  

 ikke kan anvendes på de skattefinansierede områder.
4.2 Økonomiske og administrative konsekvenser  

 for erhvervslivet Lovforslaget har ikke økonomiske og administrative  

 konsekvenser for erhvervslivet.
4.3 Administrative konsekvenser for borgerne Lovforslaget har ikke administrative konsekvenser for  

 borgerne.
4.4 Miljømæssige konsekvenser Lovforslaget har ikke miljømæssige konsekvenser.
4.5 Forholdet til EU-retten Lovforslaget indeholder ikke EU-retlige aspekter.
5. Hørte myndigheder og organisationer Lovforslaget har været sendt i høring hos KL, Kommunernes  

 Revision og Foreningen af Statsautoriserede Revisorer.
Vurdering af lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og regioner Lovforslaget indebærer, at en del af kommunernes overskudslikviditet  

 vil være bundet i 2007, hvorved midlerne ikke kan anvendes  

 til forbrug Ingen Administrative konsekvenser for stat, kommuner og regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Som følge af at regeringen og KL er enige om, at forlænge  

 den nuværende deponering af kommunernes overskudslikviditet et år, foreslås  

 tidspunktet for frigivelse af kommunernes deponerede overskudslikviditet  

 ændret  

 fra den 1. januar 2007 til den 1. januar 2008. Tidspunktet for frigivelsen af  

 amtskommunernes deponerede overskudslikviditet ændres ikke.
 Lovforslaget giver ikke anledning til at genberegne de  

 beløb, de enkelte kommuner har deponeret som overskudslikviditet, og  

 ministeriet vil på den baggrund ikke på ny meddele, hvad den enkelte kommune  

 skal deponere af overskudslikviditet i perioden 1. januar 2007 til 1. januar  

 2008.
Vilkårene for den forlængede deponering forudsættes  

 ligeledes uændrede i forhold til den eksisterende deponering.
Reglerne i  

 bekendtgørelse om formuepleje af deponeret overskudslikviditet gælder således  

 uændret under den forlængede deponering.
 For kommuner, der har deponeret overskudslikviditet i  

 obligationer eller investeringsforeningsbeviser, sker ingen regulering af  

 depotet i forbindelse med forlængelsen af deponeringen, uanset at depotets  

 markedsværdi den 1. januar 2007 kan afvige fra værdien på  

 deponeringstidspunktet.
Regeringen og KL er enige om, at en af grundpillerne i det  

 fremtidige budgetsamarbejde skal være en klarere adskillelse af  

 forsyningsområdet  

 og de skattefinansierede dele af den kommunale økonomi under hensyntagen til  

 fastholdelse af det politiske ansvar for området.
På den baggrund er parterne  

 enige om at fortsætte deponeringen af overskud for forsyningsområdet.
Den her  

 foreslåede deponeringsordning for overskud for forsyningsvirksomhederne er  

 dog  

 forenklet i forhold til den eksisterende ordning.
 Under den eksisterende ordning deponerer hver kommune i  

 perioden fra den 1. oktober 2005 til den 1. januar 2007 et beløb, der svarer  

 til et eventuelt budgetteret overskud for forsyningsvirksomhederne under ét i  

 2005. Såfremt kommunen budgetterer med et underskud for forsyningsområdet  

 under  

 ét for budgetåret 2006, kan der frigives deponeret overskud for budgetåret  

 2005  

 i løbet af 2006. Ordningen er suppleret af en modregningsordning, som sikrer  

 at  

 en kommunes tilgodehavende hos forsyningsvirksomhederne under ét ultimo 2006,  

 mindst skal svare til tilgodehavendet ultimo 2004. Tilsvarende må en kommunes  

 gæld til forsyningsvirksomhederne under ét ultimo 2006 højst svare til gælden  

 ultimo 2004.
 Under den foreslåede ordning for deponering af overskud for  

 forsyningsområdet skal kommuner, der for 2007 budgetterer med et overskud,  

 for  

 forsyningsvirksomhederne under ét deponere et beløb svarende til dette  

 overskud  

 i perioden fra den 1. januar 2007 til den 1. januar 2009. Deponeringen  

 reguleres således, at den i perioden fra den 1. april 2008 til den 1. januar  

 2009 svarer til det faktisk realiserede overskud for forsyningsområdet under  

 ét  

 i 2007.
 Ved at lade deponeringen løbe over to år gives der mulighed  

 for at foretage en regulering således, at deponeringen i perioden fra den 1.  

 april 2008 til den 1. januar 2009 svarer til det faktisk realiserede overskud  

 for forsyningsvirksomhederne under ét i 2007. Reguleringen tjener derved  

 samme  

 formål som modregningsordningen under den eksisterende deponeringsordning  

 blot  

 på en måde, som dels er lettere gennemskuelig, og dels er mindre restriktiv  

 for  

 kommunerne.
Kommunernes overskud for forsyningsområdet opgøres på samme  

 måde som i den eksisterende lov.
Der vil ikke blive udsendt meddelelse om,  

 hvad  

 den enkelte kommune skal deponere, samt hvad deponeringen eventuelt skal  

 reguleres  

 med den 1. april 2008.
Til nr. 2 Konsekvensrettelse som følge af at stk. 2 bliver  

 stk. 3.
Til nr. 3 Kommunernes deponering af et eventuelt overskud for  

 forsyningsvirksomhederne under ét foretages senest den 1. januar 2007.  

 Depotet  

 reguleres senest den 1. april 2008 således, at deponeringen af overskud for  

 forsyningsvirksomhederne  

 under ét svarer til det faktisk realiserede overskud for den enkelte kommunes  

 forsyningsvirksomheder under ét i 2007. Fristen for reguleringen af det  

 deponerede overskud for forsyningsvirksomhederne er fastsat til den 1. april,  

 hvilket samtidig er fristen for indberetning af kommunernes regnskaber til  

 Danmarks Statistik.
Til nr. 4 Konsekvensrettelse som følge af at stk. 2 bliver  

 stk. 3 Til nr. 5 Parterne bag aftalen om den kommunale økonomi for 2007  

 noterer sig, at der fortsat i særlige tilfælde vil være mulighed for at søge  

 om  

 dispensation fra deponeringsordningen.
 Dispensationer fra deponeringen af overskudslikviditet  

 under den eksisterende deponeringsordning videreføres som udgangspunkt  

 uændret  

 under den foreslåede ordning.
Yderligere dispensationer vil kunne overvejes i særlige  

 tilfælde.
Under den nuværende deponering af overskudslikviditet er  

 deponeringen  

 beregnet med udgangspunkt i kommunernes likviditet ved udgangen af  

 regnskabsåret  

 2004. Da loven er vedtaget i juni 2005, og deponeringen trådte i kraft den 1.  

 oktober 2005, kunne det forekomme, at der på deponeringstidspunktet var  

 disponeret helt eller delvis over den beregnede overskudslikviditet.
I  

 bemærkningerne til forslaget til den gældende lov, er dette anført som  

 eksempel  

 på et sådan særligt tilfælde, som vil kunne begrunde dispensation fra kravet  

 om  

 deponering.
 Aftalen om at forlænge deponeringen af kommunernes  

 overskudslikviditet er blevet kommunerne bekendt med indgåelsen af aftalen om  

 den kommunale økonomi for 2007 den 12. juni 2006. Det vurderes ikke  

 sandsynligt,  

 at der på det tidspunkt skulle være disponeret over de midler, som efter  

 gældende lov frigives den 1. januar 2007. På den baggrund vil der som  

 udgangspunkt ikke kunne dispenseres med henvisning til, at der allerede er  

 disponeret  

 over de midler, der efter den gældende lov frigives den 1. januar 2007.
Under den gældende lov har kommunernes likviditetssituation  

 indgået ved behandling af ansøgninger om dispensation.
Under den foreslåede  

 lov  

 vil det ligeledes kunne overvejes navnlig at meddele dispensation fra  

 deponeringen  

 af overskudslikviditet, såfremt en kommune risikerer at komme i konflikt med  

 de  

 gældende regler om kommunernes likviditetsbeholdning.
 For København, Frederiksberg og Bornholms Kommuner vil der  

 ved dispensation fra kravet om deponering af overskudslikviditet blive taget  

 højde for, at der skal afgives likviditet i forbindelse med udskillelsen af  

 de  

 amtskommunale områder.
Med lovforslaget foreslås det, at dispensationsmuligheden  

 også omfatter deponering af overskud for forsyningsområdet, uanset at der i  

 aftalen om kommunernes økonomi for 2007 alene omtales dispensation i  

 tilknytning  

 til deponeringen af overskudslikviditet.
Baggrunden for at give mulighed for,  

 at der i særlige tilfælde kan ansøges om dispensation fra kravet om  

 deponering  

 af overskud for forsyningsvirksomhederne er, at det gælder tilsvarende i den  

 eksisterende lov.
Muligheden for at dispensere fra kravet om deponering af  

 overskud  

 for forsyningsvirksomhederne må først og fremmest gælde for kommuner, der på  

 grund af lav likviditet ikke har deponeret overskudslikviditet, og som  

 endvidere befinder sig i en særligt vanskelig økonomisk situation i  

 deponeringsperioden.
Specielt vil det indgå i overvejelserne om dispensation,  

 om kommunen er i risiko for at komme i konflikt med de gældende regler for  

 kommunernes likviditet.
Lovforslaget vedrører beløb, som kommunerne skal  

 deponerer fra den 1. januar 2007. Loven skal derefter træde i kraft inden  

 dette  

 tidspunkt.
Til § 2 Det foreslås, at loven træder i kraft dagen efter  

 bekendtgørelsen i Lovtidende.
Lovforslaget vedrører beløb, som kommunerne  

 skal  

 deponere fra den 1. januar 2007. Loven skal derfor træde i kraft inden dette  

 tidspunkt.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 549 af 24. juni 2005 om midlertidig binding  

 af kommunernes og amtskommunernes overskudslikviditet, foretages følgende  

 ændringer:
 1.  


  

 § 1, stk. 2  


,  


  

 ophæves og i stedet indsættes  

  

 :
 Stk. 2.  

  

 Kommuner,  

 der for 2005 har budgetteret med et overskud for forsyningsvirksomhederne  

 under ét, skal i perioden fra den 1. oktober 2005 til den 1. januar 2007  

 deponere et beløb svarende til overskuddet, jf. dog stk. 5.
 »Stk. 2.  

  

 Den  

 periode, hvori kommunerne deponerer overskudslikviditet efter stk. 1,  

 forlænges til den 1. januar 2008.
 Stk. 3.  

  

 Kommuner, der  

 for 2005 har budgetteret med et overskud for forsyningsvirksomhederne under  

 ét,  

 skal i perioden fra den 1. oktober 2005 til den 1. januar 2007 deponere et  

 beløb svarende til overskuddet, jf. dog stk. 8.
 Stk. 4.  

  

 Kommuner,  

 der for 2007 har budgetteret med et overskud for forsyningsvirksomhederne  

 under  

 ét, skal i perioden fra den 1. januar 2007 til den 1. januar 2009 deponere et  

 beløb svarende til overskuddet, jf. dog stk. 5.
Stk. 5.  

  

 Det  

 deponerede overskud efter stk. 4 reguleres således, at deponeringen i  

 perioden fra den 1. april 2008 til den 1. januar 2009 svarer til det faktisk  

 realiserede overskud for forsyningsvirksomhederne under ét i 2007.« Stk. 3-6 bliver herefter stk. 6-9.
 2.  

  

 I  

  

 § 1,  

 stk. 3,  

  

 som bliver stk. 6, ændres »stk. 1 og 2« til:  

 »stk. 1 og 3«.
 3.  

  

 I  

  

 § 1,  

 stk. 3  


  

 , som bliver stk. 6, indsættes som 2. pkt.:
»Kommunen skal senest den 1. januar 2007 indsætte det beløb,  

 kommunen i henhold til stk. 4 skal deponere, på en særskilt konto i et  

 pengeinstitut eller deponere obligationer med en kursværdi svarende hertil i  

 et pengeinstitut, et realkreditinstitut eller i KommuneKredit.
Det deponerede  

 beløb efter stk. 4 skal senest den 1. april 2008 reguleres i henhold til  

 stk. 5.« Stk. 3.  

  

 Kommunen eller amtskommunen skal senest den  

 1. juli 2005 indsætte det beløb, kommunen eller amtskommunen i henhold til  

 stk. 1 og 2 skal deponere, på en særskilt konto i et pengeinstitut eller  

 deponere obligationer med en kursværdi svarende hertil i et pengeinstitut, et  

 realkreditinstitut eller i KommuneKredit.
Stk. 6.  

  

 Kommunen eller amtskommunen skal senest den  

 1. juli 2005 indsætte det beløb, kommunen eller amtskommunen i henhold til  

 stk. 1 og 3 skal deponere, på en særskilt konto i et pengeinstitut eller  

 deponere obligationer med en kursværdi svarende hertil i et pengeinstitut, et  

 realkreditinstitut eller i KommuneKredit.  

 Kommunen skal senest den 1. januar 2007 indsætte  

 det beløb, kommunen i henhold til stk. 4 skal deponere, på en særskilt  

 konto i et pengeinstitut eller deponere obligationer med en kursværdi  

 svarende hertil i et pengeinstitut, et realkreditinstitut eller i  

 KommuneKredit.
Det deponerede beløb efter stk. 4 skal senest den 1.  

 april 2008 reguleres i henhold til stk. 5 4.  

  

 To steder i  

  

 § 1,  

 stk. 5,  

  

 som bliver stk. 8, ændres »stk. 2« til:  

 »stk. 3«.
 Stk. 5.  

  

 Såfremt  

 en kommune for 2006 budgetterer med et underskud for forsyningsvirksomhederne  

 under ét, kan deponeret likviditet i henhold til stk. 2 frigives i løbet  

 af 2006. Indenrigs- og sundhedsministeren fastsætter regler for frigivelsen  

 af de deponerede midler efter stk. 2.
 Stk. 8.  

  

 Såfremt en kommune for 2006 budgetterer med  

 et underskud for forsyningsvirksomhederne under ét, kan deponeret likviditet  

 i henhold til stk. 3 frigives i løbet af 2006. Indenrigs- og  

 sundhedsministeren fastsætter regler for frigivelsen af de deponerede midler  

 efter stk. 3.
 5.  

  

 I  

  

 § 1,  

 stk. 6,  

  

 som bliver stk. 9, ændres »stk. 1 og 2« til:  

 »stk. 1-5«.
 Stk. 6.  

  

 Indenrigs- og sundhedsministeren kan i  

 særlige tilfælde dispensere fra kravet om deponering efter stk. 1 og 2.
 Stk. 9.  

  

 Indenrigs- og sundhedsministeren kan i  

 særlige tilfælde dispensere fra kravet om deponering efter stk. 1-5.
§ 2 Loven træder i kraft dagen efter bekendtgørelsen i  

 Lovtidende.
