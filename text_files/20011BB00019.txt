Fremsat den 3. oktober 2001 af Mariann Fischer  

 Boel (V), Svend Aage Jensby (V),  

 Kristian Jensen (V), Flemming Hansen (KF),  

 Brian Mikkelsen (KF), Klaus Kjær (DF),  

 Kristian Thulesen Dahl (DF) og Kim Behnke (UP) Forslag til folketingsbeslutning om skattebegunstigelse af børne- og  

 uddannelsesopsparinger Folketinget opfordrer regeringen til at fremsætte  

 lovforslag og foretage de nødvendige administrative ændringer,  

 som sikrer, at rentetilskrivninger på børne- og  

 uddannelsesopsparinger holdes skattefri, såfremt der maksimalt  

 indskydes 30.000 kr. årligt og i alt højst 200.000 kr.
Bemærkninger til  

 forslaget Indledning Det skal kunne betale sig at spare op.
Og det skal ikke  

 mindst kunne betale sig at forberede sig på uddannelseslivet.
Ved  

 direkte at tilskynde til mere privat opsparing på  

 uddannelsesområdet vil man opnå, at behovet for at tage  

 irrelevant erhvervsarbejde i studietiden mindskes, hvilket vil have en  

 positiv effekt på såvel udbyttet af uddannelserne som  

 gennemførelsestiderne i uddannelsessystemet   og dermed på  

 udbudet af velkvalificeret arbejdskraft.
Ligeledes vil mulighederne for at  

 forhøje indskuddene på børneopsparinger medføre,  

 at de unge vil blive økonomisk bedre rustet til at indtræde i  

 uddannelseslivet eller på boligmarkedet m.v.
Børneopsparingskonti Efter gældende regler kan skatteministeren i henhold  

 til pensionsbeskatningslovens § 51 for opsparingsordninger, der udelukkende  

 har alderdoms- eller familieforsørgelse til formål,  

 fastsætte, at renter m.v. i forbindelse med en  opsparingsordning ikke  

 skal medregnes i den skattepligtige indkomst.
Nærmere regler herom er  

 fastsat i bekendtgørelse nr. 969 af 16. december 1999 om  

 børneopsparingskonti.
Heraf fremgår det bl.a., at der for hvert  

 barn kun kan oprettes en børneopsparingskonto, der skal lyde på  

 barnets navn.
En børneopsparingskonto kan senest oprettes i det  

 år, hvor barnet fylder 14 år.
En børneopsparingskonto kan  

 oprettes af en person, der er beslægtet med barnet i ret opstigende  

 linje.
Stedbarnsforhold og plejeforhold er sidestillet med naturligt  

 slægtskab.
På en børneopsparingskonto kan der hvert  

 år højst indskydes 3.000 kr. og i alt højst 36.000 kr.  

 Renter m.v., der i bindingsperioden tilskrives kontoen, medregnes ikke i den  

 skattepligtige indkomst.
Indeståendet på en  

 børneopsparingskonto, herunder tilskrevne renter m.v., kan tidligst  

 hæves ved udløbet af en aftalt bindingsperiode, som mindst skal  

 være på 7 år og tidligst kan udløbe, når  

 barnet er 14 år og senest i det år, hvor barnet fylder 21  

 år.
På det aftalte tidspunkt frigives indeståendet uden  

 indkomstskatte- eller afgiftspligt.
Som udgangspunkt kan der ikke ske  

 frigivelse inden for den aftalte bindingsperiode.
Renter af  

 indeståendet på børneopsparingskontoen skal fra  

 tidspunktet for bindingsperiodens ophør medregnes ved barnets  

 indkomstopgørelse.
Uddannelseskonti Adgangen til at oprette opsparing på  

 uddannelseskonti med statslig præmiering blev med lov nr. 512 af 30.  

 juni 1993 ophævet fra 1. januar 1994. Efter de indtil da gældende  

 regler i lov om uddannelsesopsparing, jf. lov nr. 727 af 29. oktober 1986,  

 præmierede staten opsparing på konti, der oprettedes med det  

 formål at tilvejebringe midler til uddannelse (uddannelseskonti). For  

 et barn under 18 år kunne der oprettes en uddannelseskonto lydende  

 på barnets navn.
Indskyderen skulle i mindst 3 år og højst  

 10 år i gennemsnit pr. måned indbetale mindst 100 kr. og  

 højst 500 kr.
Der kunne foretages indskud, indtil barnet fyldte 18  

 år.
Udbetalingen kunne tidligst finde sted, når barnet fyldte 16  

 år og tidligst 3 år efter den første indbetaling.  

 Udbetalingen kunne højst udgøre 24.000 kr. årligt og  

 skulle finde sted i 12 månedlige lige store rater.
Endvidere kunne en  

 person fra sit fyldte 18. år oprette sin egen uddannelseskonto.
Der  

 blev beregnet en præmie, som udgjorde 4 pct. p.a. af den til enhver tid  

 foretagne opsparing inklusiv tilskrevne renter.
Præmien var fritaget  

 for indkomstskat og blev afholdt af statskassen.
Beslutningsforslaget Forslagsstillerne ønsker   som nævnt i  

 indledningen   med beslutningsforslaget at opnå en større  

 tilskyndelse til mere privat opsparing på uddannelsesområdet.  

 Behovet hos de studerende for at tage irrelevant erhvervsarbejde i  

 studietiden mindskes.
Det vil have en positiv effekt på såvel  

 udbyttet af uddannelserne som gennemførelsestiderne i  

 uddannelsessystemet og dermed på udbudet af velkvalificeret  

 arbejdskraft.
Ligeledes vil en tilskyndelse til større indskud  

 på børneopsparinger kunne medføre, at de unge vil blive  

 økonomisk bedre rustet til at indtræde i uddannelseslivet eller  

 på boligmarkedet m.v.
Beslutningsforslaget pålægger regeringen at  

 fremsætte lovforslag og foretage de nødvendige administrative  

 ændringer, som sikrer, at rentetilskrivninger på børne- og  

 uddannelsesopsparinger holdes skattefri, såfremt der maksimalt  

 indskydes 30.000 kr. årligt og i alt højst 200.000 kr.
Dette  

 indebærer, at indskudsbegrænsningen i de nuværende regler  

 om børneopsparingskonti skal hæves, og at der på ny skal  

 indføres regler om uddannelseskonti, som dog skal have en  

 grundlæggende anden udformning end de indtil 1994 gældende  

 regler.
I stedet for en statslig skattefri præmie skal  

 rentetilskrivningerne inden for en maksimal indskudsgrænse være  

 skattefri.  Det skal være muligt for alle at oprette en konto med de i  

 beslutningsforslaget angivne indskudsbegrænsninger.
Dog skal  

 børneopsparingen, som det er tilfældet i dag, oprettes senest  

 det år, barnet fylder 14 år.
Det skal ved udformningen af  

 lovgrundlaget sikres, at rentetilskrivningerne efterbeskattes, såfremt  

 børne- og uddannelsesopsparingerne ikke anvendes til de  

 retmæssige formål.
 Der henvises i øvrigt til, at Venstre og Det  

 Konservative Folkeparti i folketingsåret 2000-2001 fremsatte  

 beslutningsforslag om skattebegunstiget opsparing til boligformål (B  

 101). Beslutningsforslaget indebar, at der blev indført adgang til  

 oprettelse af skattebegunstigede boligsparekonti ved skattefritagelse af  

 rentetilskrivninger ved maksimalt indskud på 30.000 kr. pr. år  

 på kontoen og i alt højst 200.000 kr.
Skriftlig  

 fremsættelse Mariann Fischer Boel (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om skattebegunstigelse  

 af børne- og uddannelsesopsparinger.
(Beslutningsforslag nr.
B 19).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
