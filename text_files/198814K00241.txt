Nr BTL 241 Betænkning over Forslag til lov om ændring af lov om Statens  

 Uddannelsesstøtte   

 Nr L 241 1988-89, 1. samling Afgivet af Uddannelsesudvalget Afgivet: 19890524 Udvalget har behandlet lovforslaget i nogle møder og har herunder stillet spørgsmål til undervisnings- og forskningsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse uændret.
 Et mindretal (Socialdemokratiets og Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling og  

 udtaler:
Mindretallet har med forundring og skuffelse set det tredje forligsparti,  

 Det Radikale Venstre, bryde SU-forliget ved at tilslutte sig det foreliggende  

 lovforslag.
Forundringen er ikke blevet mindre efter, at det er blevet klart,  

 at heller ikke den dagsorden, som alle partier i Folketinget med undtagelse  

 af Fremskridtspartiet vedtog den 18. maj 1989, har ændret Det Radikale  

 Venstres og de øvrige regeringspartiers holdning.
Ifølge den pågældende  

 dagsorden skulle alle overførselsindkomster reguleres i takt med udviklingen  

 i årslønnen for beskæftigede.
Som følge af denne vedtagelse bibeholder alle  

 øvrige overførselsindkomster deres hidtidige regulering i 1989, så kun  

 SU-modtagere får forringet købekraften af deres indkomst.
Som det fremgår af  

 svarene på spørgsmål 3-7, der er optrykt som bilag til betænkningen, følger  

 de foreslåede reguleringer af SU-satserne langt fra lønudviklingen for  

 beskæftigede.
De studerende må derfor se frem til, at deres studiestøtte vil  

 sakke bagud både sammenlignet med prisudviklingen og med lønudviklingen.  

 Formålet med SU-reformen, at sætte de studerende i stand til at koncentrere  

 sig om deres studier, er dermed svækket.
Da der i offentligheden og tilsyneladende også i administrationen har  

 været nogen usikkerhed om SU-lovens overgangsbestemmelser, ønsker  

 mindretallet at præcisere, at ingen ved reformens gennemførelse måtte stilles  

 ringere end efter den gamle ordning.
Derfor bibeholdt de, der allerede var  

 indskrevet som studerende den 15. marts 1988, en samlet støtteperiode på  

 sædvanlig studietid plus et år samtidig med, at de fik de forhøjede  

 støttesatser.
Endvidere fikde studerende, der var indskrevet den 15. marts  

 1988 og fyldt 22 år, en forhøjet ramme for studielån.
Endelig kunne de, der  

 havde overskredet også de hidtidige støtteperioder, optage statskautionerede  

 lån i en overgangsperiode.
Hvad angår muligheden for at benytte klippekortordningen, herunder  

 adgangen til at benytte ubrugte klip til dobbelt støtte i sidste studieår,  

 har ældre studerende samme adgang til at benytte ordningen som nye  

 studerende.
Det er dog kun klip opsparet efter klippekortordningens  

 ikrafttræden den 1. august 1989, der kan benyttes til dobbelt støtte.  

 Eventuelle perioder uden studiestøtte før den 1. august 1989 kan ikke give  

 adgang til fordoblet studiestøtte.
 Det Radikale Venstre har oplyst, at partiet er enig i denne fortolkning af  

 overgangsbestemmelserne.
Ved lovens vedtagelse blev der givet ministeren en bemyndigelse til at  

 indplacere ældre studerende i klippekortsystemet.
Mindretallet beklager, at  

 ministeren ikke i sin vejledning af uddannelsesinstitutionerne har præciseret  

 ovenstående.
Eva Møller (KF) fmd.
Kirkegaard (KF) Merete Aarup (KF) Inge  

 Dahl-Sørensen (V) Anna Lise Vesterby (V) Pia Dahl (FP) Marianne Jelved (RV)  

 Bente Juncker (CD) nfmd.
Lysholm Christensen (KRF) Jytte Andersen (S)  

 Helle Degn (S) Pernille Forchhammer (S) Anna-Marie Hansen (S) Frank Jensen  

 (S) Lone Møller (S) Aage Frandsen (SF) Hanne Thanning Jacobsen (SF) Bilag Nogle af udvalgets spørgsmål til undervisnings- og forskningsministeren og  

 dennes svar herpå Spørgsmål:
 Ministeren bedes bekræfte, at både Finansministeriet og Økonomiministeriet  

 forventer en lønudvikling på 3,5-4 pct. for arbejdsmarkedet.
 Svar:
 Jeg kan oplyse, at Finansministeriet i overenskomstperioden 1989/91  

 forventer en samlet lønudvikling på 3,5-4 pct. for arbejdsmarkedet  

 (lønudviklingen for en timelønnet industriarbejder).
 Spørgsmål:
 Ministeren bedes redegøre for baggrunden for, at SU-taksterne kun skal  

 reguleres med 1,34 pct. i det kommende studieår, når overenskomstresultatet  

 for tjenestemands- og overenskomstansatte inden for statens område indeholder  

 løn- og arbejdsforholdsforbedringer, der langt overstiger de foreslåede  

 reguleringssatser for SU-taksterne.
 Svar:
 Jeg kan oplyse, at der i forbindelse med aftale- og  

 overenskomstforhandlingerne for perioden 1989/91 er aftalt en generel  

 lønforbedring på 1,5 pct., hvoraf 0,77 pct. ydes pr. 1. april 1989. De  

 resterende 0,73 pct. ydes pr. 1. april 1990.
Ud over de generelle lønstigninger vil lønnen blive reguleret med den  

 stigning, der er en følge af tilpasningsklausulen.
Pr. 1. april 1989 giver  

 tilpasningsklausulen en yderligere lønstigning på 0,57 pct.
Den samlede  

 lønforbedring for offentligt ansatte pr. 1. april 1989 udgør herefter 1,34  

 pct.
Herudover er der i perioden 1989/90 afsat 1 pct. af lønsummen pr. 31.  

 marts 1989 til særlige formål, herunder pension, tillæg, jubilæumsgratiale  

 samt forbedring af barsels- og adoptionsorlov.
Da disse midler ikke kommer  

 alle ansatte til gode, er de ikke medtaget i den foreslåede regulering af  

 SU-satserne.
For så vidt angår lønstigningen pr. 1. april 1990 har  

 Finansministeriet skønnet, at den samlede stigning vil udgøre 2,13 pct.
Ved  

 beregningen er der medtaget den generelle lønforbedring på 0,73 pct. samt et  

 skøn over den stigning, der er en følge af tilpasningsklausulen.
 Da lovforslaget således både har taget hensyn til lønstigningen pr. 1.  

 april 1989 og den forventede lønstigning pr. 1. april 1990, kan jeg ikke være  

 enig i, at ovrenskomstresultatet for tjenestemands- og overenskomstansatte  

 inden for statens område indeholder løn- og arbejdsforholdsforbedringer, der  

 langt overstiger den foreslåede regulering af SU-satserne.
 Spørgsmål:
 Der udbedes en detaljeret redegørelse for offentlige arbejdsgiveres  

 omkostningsudvikling pr. ansat i overenskomstperioden fordelt på generelle  

 lønforhøjelser, puljeordninger og sociale forbedringer.
 Svar:
 Efter at man har været i kontakt med Budgetdepartementet, skal man oplyse,  

 at det ikke er muligt at give en detaljeret redegørelse for offentlige  

 arbejdsgiveres omkostningsudvikling pr. ansat i overenskomstperioden 1989/91.
Budgetdepartementet har dog oplyst, at der forventes en årsstigning fra  

 1988 til 1989 på 3,0 pct. i omkostningrne pr. offentligt ansat. Årsstigningen  

 fra 1989 til 1990 forventes at blive på 2,75 pct.
I stigningen er også  

 medtaget nedsættelsen af arbejdstiden pr. 1. september 1990.
 Spørgsmål:
 Der udbedes et skøn over prisudviklingen i 1989 og 1990.
 Svar:
 Det kan oplyses, at reguleringspristallet for januar 1989 er opgjort til  

 105,0 med januar 1988 = 100. Finansministeriet skønner, at  

 reguleringspristallet for januar 1990 vil stige til 107,7.
 Efter de nugældende bestemmelser vil SU-satserne pr. 1. august 1989 og pr.  

 1. august 1990 blive reguleret på grundlag af reguleringspristallet for  

 henholdsvis januar 1989 og januar 1990.
 Spørgsmål:
 Der udbedes en oversigt over, hvilken betydning lovforslaget vil få for  

 alle satser i SU-loven.
 Svar:
Jeg henviser til nedenstående oversigt.
Beløbssatser vedrørende støtteåret  

 1989/90:
