Stempelloven Under pkt.
II i nævnte skrivelse har Told- og Skattestyrelsen bl.a.  

 anført, at det er en forudsæt ning for stempling af et  

 skadesløsbrev efter stempellovens § 57, at det af  

 skadesløsbrevet fremgår og er attesteret af långiver, at  

 skadesløsbrevet udelukkende tjener til sikkerhed for et  

 realkreditlignende lån.
Lånet skal være identificeret med  

 konto-/lånenr., dato og lånets hovedstol.
Det er yderligere en  

 forudsætning, at maksimum for den samlede sikkerhedsstillelse ikke  

 overstiger lånets hovedstol.
 Told- og Skattestyrelsen skal meddele, at afgørelsen ændres  

 således, at maksimum for skadesløsbreve, der tjener til  

 sikkerhed for realkreditlignende lån, kan overstige det underliggende  

 låns hovedstol, såfremt det erklæres af låntager og  

 attesteres af långiver, at differencen svarer til dækning af  

 påløbne renter i en eventuel misligholdelsessituation.
 Den ovenfor nævnte afgørelse om skadesløsbreve, der  

 tjener til sikkerhed for realkreditlignende lån, finder anvendelse,  

 uanset om det realkreditlignende lån oprettes i forbindelse med  

 ombytning af lån efter stempellovens § 62, stk. 1, nr. 3, eller om det  

 realkreditlignende lån oprettes i forbindelse med nyoptagelse af  

 lån.
