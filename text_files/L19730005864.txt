 Ved kgl. resolution af 24. november 1972 har Danmark ratificeret den i New  

 York den 10. juni 1958 vedtagne konvention om anerkendelse og fuldbyrdelse af  

 udenlandske voldgiftskendelser.
 Konventionen har følgende ordlyd (den kinesiske, russiske og spanske tekst  

 er udeladt her):
KONVENTION om anerkendelse og fuldbyrdelse af udenlandske vold- giftskendelser.
Artikel I 1. Denne konvention finder anvendelse på anerkendelse  

 og fuldbyrdelse af voldgiftskendelser, som er afsagt i en anden stat end den,  

 hvor afgørelsen søges anerkendt og fuldbyrdet, og som angår tvister mellem  

 fysiske eller juridiske personer.
Den finder også anvendelse på  

 voldgiftskendelser, som ikke anses for indenlandske i den stat, hvor de søges  

 anerkendt og fuldbyrdet.
 2. Udtrykket ,voldgiftskendelser' omfatter ikke blot  

 kendelser afsagt af voldgiftsmænd, som er udpeget for den enkelte sag, men  

 også kendelser afsagt af permanente voldgiftsinstitutioner, som parterne har  

 underkastet sig.
3. Ved undertegnelse, ratifikation eller tiltrædelse  

 af denne konvention eller ved underretning om udvidelse i medfør af artikel X  

 kan enhver stat på grundlag af gensidighed erklære, at den kun vil anvende  

 konventionen på anerkendelse og fuldbyrdelse af kendelser, som er afsagt i en  

 anden kontraherende stat.
Den kan også erklære, at den kun vil anvende  

 konventionen på tvister, der udspringer af retsforhold i eller uden for  

 kontraktsforhold, som betragtes som handelsforhold i henhold til den  

 nationale ret i den stat, som afgiver sådan erklæring.
Artikel II 1. Enhver kontraherende stat skal anerkende en  

 skriftlig aftale, hvori parterne forpligter sig til at henskyde til voldgift  

 alle eller enkelte tvister, som er opstået eller kan opstå i en bestemt  

 retlig relation mellem dem i eller uden for kontraktsforhold vedrørende  

 spørgsmål, som kan afgøres ved voldgift.
 2. Ved udtrykket ,skriftlig aftale' forstås en  

 voldgiftsklausul i en kontrakt eller en voldgiftsaftale, der er underskrevet  

 af parterne, eller som er indeholdt i en udveksling af breve eller  

 telegrammer.
 3. Domstolene i en kontraherende stat skal, hvis der  

 rejses sag om et forhold, hvorom parterne har truffet en aftale som omhandlet  

 i denne artikel, på begæring af en af parterne henvise dem til voldgift,  

 medmindre den finder, at den nævnte aftale er ugyldig, ude af kraft, eller at  

 den ikke kan gennemføres.
Artikel III Enhver kontraherende stat skal på de vilkår, som er fastsat i de følgende  

 artikler, anerkende voldgiftskendelser som bindende og fuldbyrde dem i  

 overensstemmelse med procesreglerne på det territorium, hvor kendelsen  

 påberåbes.
Der må ikke fastsættes væsentligt mere tyngende vilkår eller  

 pålægges højere gebyrer eller afgifter for anerkendelse eller fuldbyrdelse af  

 voldgiftskendelser, som omfattes af denne konvention, end for anerkendelse  

 eller fuldbyrdelse af indenlandske voldgiftskendelser.
Artikel IV 1. For at opnå anerkendelse og fuldbyrdelse som omtalt  

 i den foregående artikel skal den part, som søger anerkendelse og  

 fuldbyrdelse samtidig med begæringen herom fremlægge:
2. Hvis den nævnte afgørelse eller aftale ikke er  

 affattet på det officielle sprog i det land, hvor afgørelsen påberåbes, skal  

 den part, som søger kendelsen anerkendt eller fuldbyrdet, fremlægge en  

 oversættelse af disse dokumenter til dette sprog.
Oversættelsen skal  

 bekræftes af en officiel eller edsvoren translatør eller af en diplomatisk  

 eller konsulær tjenestemand.
Artikel V 1. Anerkendelse og fuldbyrdelse af voldgiftskendelsen  

 kan efter påstand af den part, som den påberåbes mod, kun nægtes, dersom  

 denne over for den kompetente myndighed, hvor anerkendelse og fuldbyrdelse  

 begæres, beviser:
 2. En voldgiftskendelse kan ligeledes nægtes anerkendt  

 eller fuldbyrdet, hvis den kompetente myndighed i det land, hvor den søges  

 anerkendt eller fuldbyrdet, finder, at:
Artikel VI Hvis begæring om tilsidesættelse eller suspension af voldgiftskendelsen er  

 fremsat for en kompetent myndighed som nævnt i artikel V.1. e), kan den  

 myndighed, over for -hvilken voldgiftskendelsen gøres gældende, udsætte sin  

 beslutning om fuldbyrdelse af kendelsen, hvis den finder dette velbegrundet,  

 og den kan ligeledes efter begæring af den part, som kræver kendelsen  

 fuldbyrdet, forlange, at modparten stiller passende sikkerhed.
Artikel VII 1. Bestemmelserne i denne konvention har ikke  

 indflydelse på gyldigheden af multilaterale eller bilaterale aftaler om  

 anerkendelse og fuldbyrdelse af voldgiftskendelser, som de kontraherende  

 stater har indgået.
De fratager heller ikke en interesseret part nogen ret,  

 som han måtte have til at benytte sig af en voldgiftskendelse på den måde og  

 i den udstrækning, dette kan gøres efter lovgivningen i og traktaterne med  

 det land, hvor en sådan afgørelse søges gjort gældende.
 2. Geneve-protokollen af 1923 om voldgiftsklausuler og  

 Geneve- konventionen af 1927 om fuldbyrdelse af udenlandske  

 voldgiftskendelser skal ophøre med at gælde mellem de kontraherende stater  

 fra det tidspunkt og i den udstrækning, disse bliver bundet af denne  

 konvention.
Artikel VIII 1. Konventionen skal indtil 31. december 1958 være  

 åben for underskrift af ethvert medlem af De forenede Nationer og også af  

 enhver anden stat, som er eller herefter bliver medlem af nogen af De  

 forenede Nationers særorganisationer, eller som er eller herefter bliver  

 medlem af Den internationale Domstols Statut, eller enhver anden stat, som  

 har modtaget indbydelse fra De forenede Nationers generalforsamling.
 2 Denne konvention skal ratificeres, og ratifikationsinstrumentet skal  

 deponeres hos De forenede Nationers generalsekretær.
Artikel IX 1. Denne konvention skal være åben for tiltrædelse for  

 alle stater, som er omhandlet i artikel VIII.
 2. Tiltrædelse sker ved deponering af et  

 tiltrædelsesinstrument hos De forenede Nationers generalsekretær.
Artikel X 1. enhver stat kan ved undertegnelse, ratifikation  

 eller tiltrædelse erklære, at denne konvention skal gælde for alle eller et  

 enkelt af de områder, hvis internationale forbindelser, den er ansvarlig for.  

 Sådan erklæring får virkning når konventionen træder i kraft for vedkommende  

 stat.
 2. Når som helst derefter skal enhver sådan udvidelse  

 ske ved underretning til De forenede Nationers generalsekretær, og udvidelsen  

 får retsvirkning fra den 90. dag efter den dag, De forenede Nationers  

 generalsekretær har modtaget underretning, eller fra den dag konventionen  

 trådte i kraft for vedkommende stat, alt efter hvilket tidspunkt, der er det  

 seneste.
 3. Med hensyn til de områder, som denne konvention  

 ikke udvides til ved undertegnelse, ratifikation eller tiltrædelse, skal  

 vedkommende stat overveje muligheden af at tage de nødvendige skridt til at  

 udvide anvendelsen af konventionen til sådanne områder, og hvor dette er  

 nødvendigt af konstitutionelle grunde med forbehold om samtykke af disse  

 områders regeringer.
Artikel XI For forbundsstater eller stater, der ikke er enhedsstater, gælder følgende  

 bestemmelser:
Artikel XII 1. Denne konvention træder i kraft den 90. dag efter  

 den dag, det tredje ratifikations- eller tiltrædelsesinstrument er deponeret.
 2. For enhver stat, som ratificerer eller tiltræder  

 denne konvention efter af det tredje ratifikations- eller  

 tiltrædelsesinstrument er deponeret træder konventionen i kraft den 90. dag  

 efter den dag, da vedkommende stats ratifikations- eller  

 tiltrædelsesinstrument er deponeret.
Artikel XIII 1. Enhver kontraherende stat kan opsige denne  

 konvention ved skriftlig underretning til De forenede Nationers  

 generalsekretær.
Opsigelsen træder i kraft et år efter den dag, den er  

 modtaget af generalsekretæren.
 2. Enhver stat, som har afgivet en erklæring eller  

 underretning i henhold til artikel X, kan når som helst derefter ved  

 underretning til generalsekretæren for De forenede Nationer erklære, at denne  

 konvention skal ophøre at gælde for det pågældende område et år efter den  

 dag, da generalsekretæren modtog underretningen.
 3. Denne konvention skal fortsat gælde for  

 voldgiftskendelser, som der er taget skridt til at få anerkendt eller  

 fuldbyrdet, inden opsigelsen træder i kraft.
Artikel XIV En kontraherende stat kan ikke påberåbe sig denne konvention over for  

 andre kontraherende stater i videre omfang, end den selv er forpligtet efter  

 konventionen.
Artikel XV De forenede Nationers generalsekretær skal underrette de i artikel VIII  

 nævnte stater om følgende:
Artikel XVI 1. Denne konvention, hvis kinesiske, engelske,  

 franske, russiske og spanske tekster er lige autentiske, skal deponeres i De  

 forenede Nationers arkiv.
 2. De forenede Nationers generalsekretær skal  

 tilstille de i artikel VIII nævnte stater en bekræftet kopi af denne  

 konvention.
 Konventionen undertegnedes i New York den 10. juni 1958 og trådte i medfør  

 af artikel XII, stk. 1 i kraft den 7. juni 1959.
 Danmarks ratifikationsinstrument blev den 22. december 1972 deponeret hos  

 De forenede Nationers generalsekretær, og konventionen er herefter i medfør  

 af artikel XII st. 2 trådt i kraft for Danmarks vedkommende den 21. marts  

 1973.
 I forbindelse med ratifikationen har Danmark afgivet erklæring om, at  

 konventionen indtil videre ikke skal gælde for Færøerne og Grønland, at  

 konventionen kun vil finde anvendelse på anerkendelse og fuldbyrdelse af  

 kendelser afsagt i en anden kontraherende stat, og at den alene skal gælde i  

 handelsforhold, jfr. konventionens artikel 1, stk. 3.
Konventionen er foruden af Danmark blevet ratificeret eller tiltrådt af:
 Amerikas forenede Stater, Argentina, Belgien, Botswana, Bulgarien, Den  

 bjelorussiske socialistiske Sovjetrepublik, Den centralafrikanske Republik,  

 Costa Rica, Ecuador, El Salvador, Finland, Frankrig, Ghana, Grækenland,  

 Indien, Israel, Italien, Japan, Jordan, Den khmeriske Republik, Luxembourg,  

 Madagascar, Marokko, Mexico, Monaco, Nederlandene, Niger, Nigeria, Norge,  

 Pakistan, Philippinerne, Polen, Rumænien, Schweiz, De socialistiske  

 Sovjetrepublikkers Union, Sri Lanka, Sverige, Den arabiske Republik Syrien,  

 Tanzania, Thailand, Tjekkoslovakiet, Trinidad og Tobago, Tunesien,  

 Forbundsrepublikken Tyskland, Den ukrainske socialistiske Sovjetrepublik,  

 Ungarn, Den arabiske Republik Ægypten og Østrig.
 De lande, der har ratificeret eller tiltrådt konventionen, har taget  

 følgende forbehold og afgivet følgende erklæringer:
 Amerikas forenede Stater.
 Amerikas forenede Stater vil kun i tilfælde af gensidighed anvende  

 konventionen ved anerkendelse og fuldbyrdelse af voldgiftskendelser, såfremt  

 disse er afsagt i en af de deltagende stater.
 Amerikas forenede Stater vil kun anvende konventionen på  

 uoverensstemmelser opstået af et retsforhold, i eller uden for kontrakt, for  

 så vidt disse efter national lovgivning betragtes som handelsmæssige.
 Argentina.
Hvis en anden deltagerstat udstrækker konventionens anvendelse til områder, som falder under Argentinas overherredømme, skal Argentinas rettigheder på ingen måde påvirkes af denne udstrækning.
 Botswana.
 Botswana vil anvende konventionen udelukkende på uoverensstemmelser  

 opstået af et retsforhold, i eller uden for kontrakt, for så vidt disse efter  

 national lovgivning betragtes som handelsmæssige.
 Botswana vil anvende konventionen, således at anerkendelse og fuldbyrdelse  

 af voldgiftskendelser kun vil finde sted, såfremt disse er afsagt i en af  

 deltagerstaterne.
 Bulgarien.
Bulgarien vil anvende konventionen ved anerkendelse og fuldbyrdelse af  

 voldgiftskendelser, såfremt disse er afsagt i en af deltagerstaterne.
Med  

 hensyn til kendelser afsagt i en ikke- deltagende stat vil konventionen kun  

 blive anvendt i tilfælde af gensidighed.
 Den bjelorussiske socialistiske Sovjetrepublik.
 Den bjelorussiske socialistiske Sovjetrepublik vil kun i tilfælde af  

 gensidighed anvende konventionens regler om voldgiftskendelser afsagt i en  

 ikke-deltagende stat.
 Den centralafrikanske Republik.
Den centralafrikanske Republik vil under henvisning til artikel 1, stk. 3  

 i tilfælde af gensidighed anvende konventionen på anerkendelse og  

 fuldbyrdelse af voldgiftskendelser afsagt i en af deltagerstaterne.
Den  

 centralafrikanske Republik vil desuden kun anvende konventionen på  

 uoverensstemmelser opstået af et retsforhold, i eller uden for kontrakt. for  

 så vidt disse efter national lovgivning betragtes som handelsmæssige.
 Ecuador.
 Under forudsætning af gensidighed vil Ecuador anvende konventionen ved  

 anerkendelse og fuldbyrdelse af voldgiftskendelser, for så vidt disse er  

 afsagt i en af deltagerstaterne, og kun for så vidt disse er opstået af  

 retsforhold, som efter national lovgivning betragtes som handelsmæssige.
 Frankrig.
Frankrig vil under henvisning til artikel I, stk. 3 kun i tilfælde af  

 gensidighed anvende konventionen ved anerkendelse og fuldbyrdelse af  

 voldgiftskendelser afsagt i en af deltagerstaterne.
Frankrig erklærer  

 yderligere, at man kun vil anvende konventionen på uoverensstemmelser opstået  

 af et retsforhold, i eller uden for kontrakt, for så vidt disse efter  

 national lovgivning betragtes som handelsmæssige.
 Indien.
 Indien vil anvende konventionen under henvisning til artikel 1, således at  

 anerkendelse og fuldbyrdelse af voldgiftskendelser kun vil finde sted,  

 såfremt disse er afsagt i en af deltagerstaterne.
 Indien erklærer yderligere, at det kun vil anvende konventionen på  

 uoverensstemmelser opstået af et retsforhold, i eller uden for kontrakt, for  

 så vidt disse efter national lovgivning betragtes som handelsmæssige.
 Japan.
 Japan vil kun anvende konventionen ved anerkendelse og fuldbyrdelse af  

 voldgiftskendelser, såfremt disse er afsagt i en af deltagerstaterne.
 Madagascar.
Madagascar vil kun i tilfælde af gensidighed anvende konventionen på  

 anerkendelse og fuldbyrdelse af voldgiftskendelser afsagt i en af  

 deltagerstaterne.
Endvidere vil Madagascar kun anvende konventionen på  

 uoverensstemmelser opstået af et retsforhold, i eller uden for kontrakt, for  

 så vidt disse efter national lovgivning betragtes som handelsmæssige.
 Marokko.
 Kongeriget Marokkos regering vil kun anvende konventionen ved anerkendelse  

 og fuldbyrdelse af voldgiftskendelser, såfremt disse er afsagt i en af  

 deltagerstaterne.
 Nederlandene.
 I henhold til artikel 1, stk. 3 vil Kongeriget Nederlandene anvende  

 konventionen ved anerkendelse og fuldbyrdelse af voldgiftskendelser, såfremt  

 disse er afsagt i en af deltagerstaterne.
 Nigeria.
 Nigeria vil kun i tilfælde af gensidighed anvende konventionen ved  

 anerkendelse og fuldbyrdelse af voldgiftskendelser, såfremt disse er afsagt i  

 en af deltagerstaterne, og på uoverensstemmelser opstået af et retsforhold, i  

 eller uden for kontrakt, for så vidt disse efter national lovgivning  

 betragtes som handelsmæssige.
 Norge.
Norge vil kun anvende konventionen ved anerkendelse og fuldbyrdelse af  

 voldgiftskendelser, såfremt disse er afsagt af en af deltagerstaterne.
Norge  

 vil ikke anvende konventionen på problemer, hvori sagens emne er fast ejendom  

 i Norge eller rettighed over eller adkomst til sådan ejendom.
 Philippinerne.
 Philippinerne vil kun i tilfælde af gensidighed anvende konventionen ved  

 anerkendelse og fuldbyrdelse af voldgiftskendelser, såfremt disse er afsagt i  

 en af deltagerstaterne, og kun på uoverensstemmelser opstået af et  

 retsforhold, i eller uden for kontrakt for så vidt disse betragtes som  

 handelsmæssige efter lovgivningen i den stat, som afgiver en sådan erklæring.
 Polen.
 Med forbehold som angivet i artikel 1, stk. 3.
 Rumænien.
 Rumænien vil kun anvende konventionen på uoverensstemmelser opstået af et  

 retsforhold, i eller uden for kontrakt, for så vidt disse efter national  

 lovgivning betragtes som handelsmæssige.
Rumænien vil kun anvende konventionen ved anerkendelse og fuldbyrdelse af  

 voldgiftskendelser, såfremt disse er afsagt i en af deltagerstaterne.
Hvad  

 angår voldgiftskendelser afsagt i en ikke- deltagende stat, vil Rumænien kun  

 anvende konventionen, såfremt parterne har indgået aftale om gensidighed.
 Schweiz.
 Under henvisning til artikel 1, stk. 3 vil Schweiz kun anvende  

 konventionen ved anerkendelse og fuldbyrdelse af voldgiftskendelser, såfremt  

 disse er afsagt i en af deltagerstaterne.
 De socialistiske Sovjetrepublikkers Union.
 Sovjetunionen vil kun i tilfælde af gensidighed anvende konventionens  

 bestemmelser ved anerkendelse og fuldbyrdelse af voldgiftskendelser afsagt i  

 ikke-deltagende stater.
 Den forenede Republik Tanzania.
 Den forenede Republik Tanzania vil kun anvende konventionen i  

 overensstemmelse med artikel 1 ved anerkendelse og fuldbyrdelse af  

 voldgiftskendelser, såfremt disse er afsagt i en af de deltagende stater.
 Tjekkoslovakiet.
Tjekkoslovakiet vil kun anvende konventionen ved anerkendelse og  

 fuldbyrdelse af voldgiftskendelser, såfremt disse er afsagt i en af  

 deltagerstaterne.
Med hensyn til kendelser afsagt i en ikke- deltagende stat  

 vil konventionen kun blive anvendt i tilfælde af gensidighed.
 Trinidad og Tobago.
 Trinidad og Tobago vil kun anvende konventionen ved anerkendelse og  

 fuldbyrdelse af voldgiftskendelser, såfremt disse er afsagt i en af  

 deltagerstaterne, og vil kun anvende konventionen på uoverensstemmelser  

 opstået af et retsforhold, i eller uden for kontrakt, for så vidt disse efter  

 national lovgivning betragtes som handelsmæssige.
 Tunesien.
 Med det forbehold, der tages i konventionens artikel 1, stk. 3, vil  

 Tunesien kun anvende konventionen ved anerkendelse og fuldbyrdelse af  

 voldgiftskendelser, såfremt disse er afsagt i en af deltagerstaterne, og kun  

 på uoverensstemmelser opstået af et retsforhold, i eller uden for kontrakt,  

 for så vidt disse efter national lovgivning betragtes som handelsmæssige.
Forbundsrepublikken Tyskland (inkl.
Land Berlin).
 I henhold til artikel 1, stk. 1 og under henvisning til artikel 1, stk. 3  

 vil Forbundsrepublikken Tyskland kun anvende konventionen ved anerkendelse og  

 fuldbyrdelse af voldgiftskendelser, såfremt disse er afsagt i en af  

 deltagerstaterne.
 Den ukrainske socialistiske Sovjetrepublik.
 Med hensyn til voldgiftskendelser afsagt i ikke-deltagende stater vil Den  

 ukrainske socialistiske Sovjetrepublik kun i tilfælde af gensidighed anvende  

 konventionens bestemmelser.
 Ungarn.
 Ungarn vil kun anvende konventionen ved anerkendelse og fuldbyrdelse af  

 voldgiftskendelser, såfremt disse er afsagt i en af deltagerstaterne  

 vedrørende uoverensstemmelser opstået af et retsforhold, for så vidt disse  

 efter national lovgivning betragtes som handelsmæssige.
 Østrig.
 Østrig vil anvende konventionen i henhold til artikel 1, stk. 3, således  

 at anerkendelse og fuldbyrdelse af voldgiftskendelser kun vil finde sted,  

 såfremt disse er afsagt i en af deltagerstaterne.
I medfør af konventionens artikel VII, stk. 2 ophører Geneve- protokollen  

 af 1923 om voldgiftsklausuler og Geneve-konventionen af 1927 om fuldbyrdelse  

 af udenlandske voldgiftskendelser (jfr. udenrigsministeriets bekendtgørelser  

 nr. 167 af 15. maj 1925 og nr. 150 af 28. juni 1929, Lovtidende A) med at  

 gælde mellem de kontraherende stater fra det tidspunkt og i den udstrækning,  

 disse bliver bundet af denne konvention Udenrigsministeriet, den 19. juni 1973.
K.
B.
Andersen.
