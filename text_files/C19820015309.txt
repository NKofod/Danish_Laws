1. Indledning Ved lov nr. 81 af 17. marts 1982 om indeksregulerede realkreditlån  

 (indekslåneloven) er der med virkning fra den 1. april 1982 indført adgang  

 for realkreditinstitutterne, herunder Dansk Landbrugs Realkreditfond, til at  

 yde indeksregulerede realkreditlån (indekslån). Loven er optaget som bilag 1  

 til cirkulæret.
 Reglerne om realkreditinstitutternes udlånsvirksomhed, deres ledelse m.v.  

 er fastsat dels i lov om realkreditinstitutter (realkreditloven), jfr.  

 lovbekendtgørelse nr. 153 af 15. april 1982 som ændret ved lov nr. 298 af 9.  

 juni 1982, dels for Dansk Landbrugs Realkreditfonds vedkommende - i lov om et  

 finansieringsinstitut for landbrug m.v., jfr. lov nr. 278 af 7. juli 1960,  

 som ændret ved lov nr. 64 af 20. marts 1964.
2. Sammenhæng med anden lovgivning 2.1 Realkreditlovgivningen og lovgivningen vedrørende Dansk Landbrugs  

 Realkreditfonds udlånsvirksomhed Institutterne Bestemmelserne i realkreditlovens §§ 1-7 om institutterne og deres ledelse  

 er ikke ændret, ligesom de tilsvarende regler om Dansk Landbrugs  

 Realkreditfond i lov om et finansieringsinstitut for landbrug m.v. er  

 uændrede.
Dette betyder, at institutternes udlån i form af indekslån også er  

 underkastet disse regler.
Belåningsmuligheder Loven åbner ikke mulighed for indekslån til alle de formål, som kan  

 belånes med nominelt forrentede realkreditlån (nominallån). Der kan som  

 hovedregel kun ydes indekslån til nyyggeri og ikke til om- og  

 tilbygninger (cfr. dog afsnit 4.2), ejerskifter og andre låneformål.  

 Ejendomskategorier som private udlejningsejendomme, fritidshuse samt  

 ubebyggede grunde kan heller ikke belånes med indekslån.
Realkreditinstituterne kan yde indekslån til de formål, der er omfattet af  

 loven, inden for de i § 10 i realkreditloven nævnte lånegrænser.
Dansk  

 Landbrugs Realkreditfonds indekslån skal ligesom nominallån og K-lån ydet af  

 fonden holdes inden for den i § 3 i lov om et finansieringsinstitut for  

 landbrug m.v. nævnte lånegrænse.
Lånegrænserne for indekslån er således de samme som lånegrænserne  

 for nominallån til samme formål (for lån til lette kollektivboliger er  

 lånegrænsen dog 90 pct. mod kommunal garanti), ligesom også indekslån er  

 omfattet af forbudet i § 9, stk. 2, i realkreditloven mod realkreditbelåning  

 af ejendomme med væsentligt statslig eller kommunal indflydelse på  

 anvendelsen eller driften.
De undtagelser fra belåningsforbudet, som er  

 fastsat i bekendtgørelse nr. 230 af 29. april 1976 om realkreditlån i visse  

 ejendomme med almennyttigt formål, gælder ligeledes for indekslån.
 De maksimale løbetider for indekslån er derimod ikke de samme som  

 de maksimale løbetider for nominallån til samme formål.
 Mulighederne for at yde indeksregulerede realkreditlån er nærmere  

 beskrevet under afsnit 4.
 Indekslån kan alene ydes som kontantlån.
Værdiansættelse og låneudmåling Realkreditlovens regler om værdiansættelse og låneudmåling finder  

 tilsvarende anvendelse ved ydelse af indekslån.
Der henvises til  

 realkreditlovens § 11, stk. 1, og § 12, 1. pkt., til boligstyrelsens  

 bekendtgørelse nr. 356 af 25. juni 1982 om realkreditinstitutternes  

 værdiansættelse og låneudmåling samt til boligstyrelsens cirkulære af 11.  

 august 1981 om realkreditinstitutter, afsnit III.
 Reglerne i lov om et finansieringsinstitut for landbrug m.v. om  

 værdiansættelse og låneudmåling finder tilsvarende anvendelse.
Ved værdiansættelsen af ejendomme til industri og håndværk kan kun  

 værdien af grund og bygninger medregnes, hvorimod maskiner og andet tilbehør  

 ikke kan belånes med indekslån.
Afgrænsningen mellem fast ejendom og maskiner  

 er nærmere fastlagt i meddelelse nr. 3 af 12. februar 1982 fra tilsynet med  

 realkreditinstitutter.
Industriens Realkreditfond kan som hidtil yde  

 nominallån til maskiner, også hvis de befinder sig i en ejendom, som i øvrigt  

 indeksbelånes.
 De gældende administrative begrænsninger i låneudmålingen, jfr.  

 boligstyrelsens cirkulære af 11. august 1981 om realkreditinstitutter, pkt.  

 36, litra a), gælder også ved ydelse af indekslån.
Oplysning om rente Ethvert lånetilbud skal være ledsaget af oplysninger til bedømmelse af  

 lånets effektive rente, jfr. realkreditlovens § 17, stk. 2. Dette krav må  

 anses for at være opfyldt for8ordinære indekslån, hvis låntager modtager  

 oplysning om den effektive realrente på lånet.
 For lån til ejerboliger betragtes kravet som opfyldt ved oplysning  

 om den effektive realrente beregnet under forudsætning af, at  

 reallønsklausulen ikke aktiveres, og under en forudsætning om en maksimal  

 løbetid på 251/2 år.
For lån til støttet byggeri kan en effektiv realrente ikke oplyses  

 på forhånd, fordi reguleringen af afdragene ikke sker fuldt ud med  

 udviklingen i det regulerende indeks.
Hvis en låntager anmoder om oplysning,  

 kan der i forbindelse med lånetilbudet gives oplysninger til belysning af den  

 effektive rente under forskellige forudsætninger om pris og lønudviklingen.
Forhåndslån Indekslån kan ydes som forhåndslån eller ved byggeriets afslutning.  

 Betingelserne i realkreditlovens § 11, stk. 2, jfr. også boligstyrelsens  

 cirkulære af 11. august 1981, pkt. 20, skal være opfyldt ved ydelse af  

 indekslån som forhåndslån.
Indekslån ydet som forhåndslån reguleres på samme måde som andre  

 indekslån.
Den regulerede hovedstol ved byggeriets afslutning og den endelige  

 værdiansættelse skal ligge inden for den gældende lånegrænse for vedkommende  

 ejendomskategori.
Størrelsen af lånet må justeres i overensstemmelse med  

 værdien af det færdige byggeri.
Behovet herfor kan blive større end ved  

 ydelse af nominallån som forhåndslån.
Indfrielse af eventuelt for meget ydet  

 lån kan kun ske ved indlevering af obligationer svarende til dem, der er  

 udstedt ved lånets optagelse, jfr. afsnit 3.2., dvs. at de generelle regler  

 om ekstraordinær indfrielse også anvendes her.
Reservekrav Kravene i realkreditlovens § 23 om reserver finder også anvendelse i  

 forbindelse med realkreditinstitutternes ydelse af indekslån, jfr. også  

 boligstyrelsens cirkulære af 11. august 1981 om realkreditinstitutter, pkt.  

 39. På samme måde finder sikkerhedskravene i § 3 i lov om et  

 finansieringsinstitut for landbrug m.v. anvendelse for Dansk Landbrugs  

 Realkreditfonds ydelse af indekslån.
Reserverne skal for alle lån bortset fra lån til ejendomme til landbrug  

 m.v. udgøre 5 pct. og 10 pct. af pantebrevenes restgæld, henholdsvis for  

 institutter, hvor låntagerne er solidarisk ansvarlige for instituttets  

 forpligtelser, og for institutter uden solidarisk ansvar for instituttets  

 forpligtelser.
For enhedsprioriteringsinstitutternes lån til ejendomme til  

 landbrug m.v. samt store industriejendomme skal reserverne udgøre henholdsvis  

 21/2 og 5 pct.
For Industriens Realkreditfond er reservekravet 10 pct.
For  

 lån ydet af Dansk Landbrugs Realkreditfond er kravet ligeledes 10 pct., jfr.  

 fondens vedtægter.
 I lighed med den praksis, der hidtil er anvendt ved opgørelsen af  

 reservekravenes opfyldelse, vil restgælden reguleret med dagens indeksfaktor,  

 jfr. bilag 2, for den cirkulerende obligationsmasse ultimo institutternes  

 regnskabsår blive lagt til grund.
Ved indekslån ændres obligationernes restgæld i takt med  

 udviklingen i nettoprisindekset.
Dette betyder, at reserverne må følge  

 udviklingen i størrelsen af denne restgæld.
Reservefondshenlæggelserne må  

 derfor reguleres i overensstemmelse med udviklingen i obligationsrestgælden.
Institutternes reserver er for hvert institut opdelt i en  

 generalreservefond og flere seriereservefonde.
Generalreservefonden kan  

 medregnes ved opgørelsen af, om lovens reservekrav er opfyldt - også for  

 indekslån.
Hvis der oprettes en særlig generalreservefond for indekslån, vil  

 der være behov for, at der straks ved et låneforholds indgåelse indbetales et  

 indskud til reservefonden, der opfylder reservefondskravet, f.eks. 5 pct. for  

 lån til ejerboliger, hvis der er tale om et institut, hvor låntagerne er  

 solidarisk ansvarlige for instituttets forpligtelser.
Tilsyn Realkreditinstitutternes udlånsvirksomhed i medfør af indekslåneloven er  

 underlagt boligministeriets tilsyn efter realkreditlovens § 8. Tilsynet har  

 samme omfang som tilsynet med institutternes øvrige udlånsvirksomhed.
Der  

 henvises til boligstyrelsens bekendtgørelse nr. 357 af 25. juni 1982 om  

 tilsyn med realkreditinstitutter og til boligstyrelsens cirkulære af 11.  

 august 1981 om realkreditinstitutter, afsnit V.
 Tilsvarende omfatter landbrugsministeriets tilsyn med Dansk Landbrugs  

 Realkreditfond også fondens virksomhed i medfør af denne lov.
 I forbindelse med tilsynet med institutternes ydelse af indekslån kan  

 særlige problemstillinger, som knytter sig til disse lån, tages op til  

 særskilt behandling.
2.2 Støttelovgivningen Indeksstøtteloven Bestemmelserne om rentebidrag til støttet byggeri, hvortil der ydes  

 indekslån, findes i lov nr. 82 af 17. marts 1982 om offentlig støtte til  

 indeksfinansieret boligbyggeri og om ændring af lov om boligbyggeri  

 (indeksstøtteloven). Der kan ydes rentebidrag til almennyttigt boligbyggeri,  

 private andelsboliger, boliger for unge under uddannelse og lette  

 kollektivboliger, når disse indeksbelånes.
Indeksstøtteloven indeholder  

 desuden overgangsregler, hvorefter almennyttigt boligbyggeri, som efter 1.  

 oktober 1979 har fået bevilget tilsagn om støtte (rentesikring), i stedet kan  

 få bevilget rentebidrag i forbindelse med ombytning af nominallån til  

 indekslån.
Tilsvarende gælder ungdomsboliger, der integreres i sådant  

 almennyttigt boligbyggeri.
 De nærmere regler herom findes i boligstyrelsens cirkulære af 23. april  

 1982 om støtte til almennyttigt boligbyggeri, der finansieres med indekslån,  

 boligstyrelsens cirkulære af 11. juni 1982 om offentlig støtte til  

 ungdomsboliger finansieret med indekslån, boligstyrelsens cirkulære af 30.  

 marts 1982 om offentlig støtte til lette kollektivboliger finansieret med  

 indekslån samt boligstyrelsens cirkulære af 11. juni 1982 om offentlig støtte  

 til andelsboliger finansieret med indekslån.
Sanerings- og byfornyelseslovgivningen En forudsætning for, at der kan ydes indekslån efter § 2, stk. 2, i  

 indekslåneloven til ombygning, forbedring og opretning, der udføres i  

 overensstemmelse med en saneringsplan eller en beslutning om byfornyelse  

 eller boligforbedring, er, at der til finansiering af disse arbejder er givet  

 tilsagn om ydelse af rentebidrag.
Ved lov om byfornyelse og boligforbedring  

 (lov nr. 300 af 9. juni 1982) er der tilvejebragt hjemmel til at bevilge  

 rentebidrag vedrørende indekslån, der optages til finansiering af de  

 ombygnings- og forbedringsarbejder, der omfattes af loven.
 Det er tanken i folketingsåret 1982-83 at fremsætte ændringsforslag til  

 saneringsloven, således at der kan gives tilsagn om at yde rentebidrag i  

 forbindelse med gennemførelse af en saneringsplan.
2.3. Følgelovgivning Tinglysningsloven Med lov nr. 120 af 31. marts 1982 om ændring af lov om tinglysning  

 (indekspanterettigheder) er der sket en tilpasning af tinglysningsloven til  

 indekslån.
Efter retspraksis er der ikke noget til hinder for tinglysning af  

 indeksregulerede pantebreve, hvis der er den fornødne klarhed om  

 panteforholdets karakter.
Den fornødne klarhed er til stede, når det fremgår  

 af pantebrevets særlige bestemmelser, hvilken indeksregulering der anvendes.
Da tinglysningslovgivningen som udgangspunkt bygger på  

 ikke-indeksregulerede pantebreve, har der været behov for enkelte nye regler  

 om indekspantebreve.
De problemer, som tinglysning af indekslån med pant i  

 fast ejendom har givet anledning til, vedrører navnlig spørgsmålet om en  

 efterstående panterets oprykning, efterhånden som de foranstående lån  

 afvikles, samt mulighederne for at ombytte ikke-indeksregulerede pantebreve  

 med indekspantebreve og omvendt.
 I tinglysningsloven er der som § 40 a indsat en bestemmelse, der giver  

 adgang til i et efterstående pantebrev at vedtage oprykningsret efter et  

 indekspantebrev, efterhånden som dette nedbringes eller indfries ved  

 betalinger, der efter pantebrevet er tidsfæstede.
Indekslåneloven åbner i et vist begrænset omfang mulighed for at ombytte  

 indestående nominallån med indekslån.
Der henvises herom til afsnit 4.  

 Sådanne omprioriteringer kræver i følge lovens § 1, stk. 4, de efterstående  

 panthaveres samtykke.
Hvis blot een panthaver ikke giver samtykke, kan  

 omprioritering med indekslån ydet af realkreditinstitutterne ikke finde sted,  

 medmindre den pågældende panthavers restgæld indfries som led i  

 omprioriteringen.
 Det har været nødvendigt at stille dette absolutte krav af hensyn til  

 overholdelsen af pantesikkerheden for indekslån, idet kun efterstående  

 panthavere, der har samtykket i omprioriteringen, skal respektere  

 indekspantebrevets indhold og dermed også forøgelsen af restgældens størrelse  

 som følge af indeksreguleringen.
 En efterstående panthaver, hvis pantebrev er tinglyst senere end  

 indekslånet, er ligeledes forpligtet til fuldt ud at respektere dette  

 indekslån på den foranstående plads i prioritetsrækken.
 Bestemmelserne i tinglysningslovens § 40 b om prioritetsrækkefølgen i  

 tilfælde, hvor der ikke foreligger samtykke fra de efterstående panthavere i  

 besættelsen af en ledig plads med et indekspantebrev, får som følge af den  

 omtalte bestemmelse i § 1, stk. 4, i indekslåneloven ikke betydning for  

 indekslån, der ydes efter denne lov.
 Ombytning af indekspantebreve med ikke-indeksregulerede pantebreve kræver  

 også samtykke fra de efterstående panthavere.
Den ny bestemmelse i tinglysningslovens § 41 a præciserer, at den ofte  

 anvendte rykningsklausul »respekt af lån af offentlige midler« ikke  

 i sig selv giver adgang til ombytning med indekspantebreve.
Er der givet  

 tilsagn om at rykke for sådanne lån, kan en foranstående plads altså ikke  

 besættes med et indekspantebrev, medmindre efterpanthaveren samtykker heri.  

 Dette gælder også i tilfælde, hvor rykningsklausulen er indsat i pantebreve,  

 der er oprettet efter den 1. april 1982. Heller ikke rykningsklausuler i  

 pantebreve vedrørende lån af andre midler (bank, sparekasse, private)  

 omfatter indeksregulerede pantebreve, medmindre dette særligt er aftalt.
Stempellovgivningen Indekspantebreve er ligesom andre pantebreve stempelpligtige af pålydende  

 eller pantets værdi ved pantebrevets udstedelse.
Bestemmelsen i  

 indekspantebrevet om, at pålydende og den til enhver tid værende restgæld  

 indeksreguleres, medfører ikke yderligere stempelpligt.
Oprettes der senere et nyt dokument vedrørende et indekspantebrev, hvoraf  

 den indeksregulerede restgæld fremgår, er dette dokument stempelpligtigt  

 efter stempellovens § 10, stk. 2, jfr. § 57, dvs. at der skal betales  

 stempelafgift af stigningen i restgælden.
Det samme gælder, når det  

 oprindelige pantebrev får en påtegning om den regulerede restgæld.
 Terminskvitteringen, der sendes til debitor, kan ikke danne  

 stempelgrundlag, idet den ikke betragtes som et dokument i stempellovens  

 forstand, selv om det fremgår af kvitteringen, at restgælden er større end  

 det beløb, der oprindeligt blev betalt stempelafgift af.
Efter stempellovens § 62, stk. 1, nr. 3, kan også et indekslån i et  

 realkreditinstitut stempelfrit ombyttes med et nyt lån, herunder et  

 nominallån, i samme institut i det omfang, det nye låns pålydende  

 svarer til restgælden på indekslånet på ombytningstidspunktet.
Det gælder  

 også, selv om restgælden på indekslånet på ombytningstidspunktet er større  

 end det beløb, der blev betalt stempelafgift af ved udstedelsen af  

 indekspantebrevet.
 Der henvises til skattedepartementets cirkulære af 29. marts 1982 om  

 stempling af indekspantebreve.
Tilpasning af anden lovgivning til indekslån Ved lov nr. 89 af 17. marts 1982 om ændring af lov om  

 forsikringsvirksomhed og lov om tilsyn med pensionskasser  

 (indeksobligationer) tilpasses lovgivningen om pensionskasser og  

 forsikringsselskaber med henblik på at muliggøre kapitalanbringelse i  

 indeksobligationer.
Der er desuden fastsat bestemmelser om, hvorledes  

 indeksobligationer og deres afkast optages i regnskaberne.
 Lov om ændring af lov om Arbejdsmarkedets Tillægspension (lov nr. 225 af  

 28. maj 1982) samt lov om ændring af lov om Lønmodtagernes Dyrtidsfond (lov  

 nr. 226 af 28. maj 1982), åbner mulighed for, at indeksobligationer kan  

 henføres til de almindelige placeringsmuligheder.
3. Reguleringsprincipper 3.1. Baggrunden for reguleringen Indekslån er karakteriseret ved, at restgæld og hovedstol løbende  

 reguleres i overensstemmelse med et nærmere fastlagt indeks.
Ved de  

 fastforrentede nominallån fastsættes rente, afdrag og ydelse een gang for  

 alle til bestemte beløbsstørrelser.
Indeksreguleringen indebærer en ændret fordeling af ydelserne over tiden  

 med en lavere begyndelsesydelse til følge.
Dermed sikres i langt de fleste  

 tilfælde en bedre overensstemmelse mellem låntagernes indkomstudvikling og  

 ydelsesudviklingen, end tilfældet er for nominallån.
Indekslåneordningen er som udgangspunkt opbygget efter  

 serielånsprincippet, dvs. at afdragene realt set er konstante over tiden.  

 Renten på et indekslån beregnes på grundlag af restgælden, der løbende  

 reguleres med ligeledes regulerede hovedstol og udgør i princippet en  

 konstant andel heraf.
Udformningen af de konkrete lånetyper er nærmere  

 beskrevet i afsnit 3.3.
Ved en real (værdifast) betragtning, hvor der tages hensyn til den  

 faktiske prisudvikling, vil ydelsen på et indekslån - afhængig af  

 låneordningens nærmere specifikation - være svagt faldende over tiden.
Set i  

 forhold hertil ligger den reale ydelse på et nominallån væsentligt højere ved  

 låneoptagelsen, men falder herefter i takt med prisudvikling og når - ved en  

 tilstrækkelig høj inflationstakt - på et tidspunkt ned under den reale ydelse  

 på indekslånet.
 Sammenfattende kan siges, at mens der for nominallån over tiden er fuldt  

 kendskab til ydelsens beløbsmæssige (nominelle) størrelse, er der for  

 indekslån fuldt kendskab til ydelsens reale størrelse i relation til det  

 valgte indeks.
3.2. Indeksreguleringen Valg af indeks I loven er valgt at regulere efter det af Danmarks Statistik  

 offentliggjorte nettoprisindeks.
Nettoprisindekset belyser udviklingen i forbrugerpriserne med fradrag af  

 afgifter og indirekte skatter, men med tillæg af tilskud til almindelig  

 nedsættelse af varepriserne.
Udviklingen i energipriserne indgår således i  

 indekset.
De varegrupper, der indgår i beregningen af indekset, og den  

 indbyrdes vægtning af varegrupperne skal til enhver tid afspejle private  

 husstandes faktiske forbrug.
For at vurdere dette faktiske forbrug foretager  

 Danmarks Statistik jævnligt såkaldte forbrugsundersøgelser.
På basis af disse  

 fastlægges nye vægte for de enkelte varegrupper, bl.a. i nettoprisindekset.
 For at sikre den bedst mulige overensstemmelse mellem indkomstudviklingen  

 og udviklingen i ydelserne er der for låntagere i ejendomme til  

 helårsbeboelse indført særlige reguleringsmekanismer (reallønsklausuler).  

 Disse indebærer, at i de tilfælde, hvor lønningerne stiger mindre end  

 priserne, sker reguleringen af debitors betaling på grundlag af  

 lønudviklingen (det af Danmarks Statistik offenliggjorte timelønsindeks for  

 industriens arbejdere). Dette betyder i praksis, at lånets ydelse på intet  

 tidspunkt kan vokse hurtigere end udviklingen i timelønsindekset for  

 industriens arbejdere.
 Selvom et allerede offentliggjort indeks senere revideres, er det altid  

 det først offentliggjorte indeks, der lægges til grund for reguleringen.
 Hvis Danmarks Statistik skulle ophøre med at beregne nettoprisindekset  

 eller timelønsindekset, vil i stedet blive anvendt det indeks, der efter  

 Danmarks Statistiks opfattelse bedst afspejler de forhold, som henholdsvis  

 nettoprisindekset og timelønsindekset har belyst.
Reguleringstidspunkter Indekslån reguleres hvert halve år, nemlig den 1. januar og den 1. juli.  

 Reguleringen pr. 1. januar har virkning for ydelsen den efterfølgende juni  

 termin samme år, mens reguleringen pr. 1. juli har virkning for ydelsen den  

 efterfølgende december termin samme år.
Det forhold, der danner grundlag for reguleringen pr. 1. januar og pr. 1.  

 juli, er ændringen i det valgte indeks i løbet af en 6-måneders periode, der  

 er afsluttet 7 måneder, før reguleringen finder sted.
Det indeks, der således  

 danner grundlag for reguleringen pr. 1. januar, er opgjort for maj måned det  

 foregående år, for reguleringen pr. 1. juli for november måned det foregående  

 år.
Reguleringen For indekslån skal realkreditlovens lånegrænser ligesom for nominallån  

 være overholdt på udbetalingstidspunktet.
Derfor er det af  

 praktisk-administrative årsager efter boligstyrelsens opfattelse mest  

 hensigtsmæssigt, at reguleringen starter på udbetalingstidspunktet.
I modsat  

 fald vil der ofte skulle ske en justering af det tilbudte lån i forbindelse  

 med udbetalingen.
 Der foretages en regulering af såvel debitors restgæld som debitors  

 hovedstol.
 For alle typer af indekslån gælder, at debitors restgæld, der som  

 hovedregel danner grundlag for beregning af debitors rentebetaling, reguleres  

 efter nettoprisindekset.
Debitors hovedstol reguleres efter nettoprisindekset eller  

 timelønsindekset, afhængig af dels lånetypen, dels udviklingen i det enkelte  

 indeks.
Reguleringen inden for de enkelte lånetyper er nærmere beskrevet i  

 afsnit 3.3.
 Obligationernes pålydende værdi reguleres altid efter nettoprisindekset,  

 jfr. afsnit 5.
Indfrielse og opgørelse af restgæld Ekstraordinær indfrielse af lån kan alene ske med obligationer, svarende  

 til dem, der er udstedt ved lånets optagelse.
Der skal indleveres et  

 obligationsbeløb, hvis regulerede værdi udgør den regulerede  

 obligationsrestgæld på kontantlånet.
Realkreditinstitutterne udregner efter  

 anmodning dette beløb.
I § 3, stk. 4, er det fastsat, hvorledes restgælden opgøres.
Restgælden  

 opgøres efter betaling af forfaldne ydelser og indtil næste afdragsbetaling  

 forholdsmæssigt.
Den bogførte restgæld i realkreditinstituttet, nemlig den  

 opregulerede restgæld, f.eks. pr. 1. januar, nås i princippet først ved  

 reguleringsperiodens udløb (30. juni).
 I f.eks. en tvangsauktionssituation justeres restgælden med udgangspunkt i  

 den restgæld, der er ved reguleringsperiodens slutning, tilbage til  

 auktionsdagen ved lineær interpolation efter rentedagsprincippet (12 måneder  

 ae 30 dage). Justeringen foretages på grundlag af dagens indeksfaktor, jfr.  

 bilag 2.
Ombytning Det lån, der ved ombytning ydes i stedet for indekslånet, ydes i en åben  

 obligationsserie og med en løbetid, som højst er den samme som indekslånets  

 restløbetid.
Ombytning fra et indekslån til et nominallån kan dog inden for 2  

 år ydes, således at lånets løbetid forlænges til den til enhver tid gældende  

 løbetid for nominallån.
Afdragsfri 1. termin Indekslånene ydes generelt med en afdragsfri første termin.
Dette  

 indebærer, at der altid vil gå mindst 6 måneder og maksimalt 12 måneder, før  

 første afdrag skal betales.
3.3. Reguleringen for de enkelte lånetyper Indekslån til erhvervsejendomme og ejendomme til sociale og kulturelle  

 formål Til opførelse af alle former for erhvervsejendomme, skoler i  

 udviklingskommuner og ejendomme til sociale og kulturelle formål, hvortil der  

 kan ydes nominallån, kan der ydes indekslån i stedet for eller sammen med  

 nominallån.
 Til om- og tilbygning af ejendomme inden for denne gruppe kan der  

 ydes indekslån til sociale og kulturelle formål og landbrugsejendomme m.v.
 Det er nærmere beskrevet i boligministeriets bekendtgørelse nr. 230 af 29.  

 april 1976, hvilke ejendomme der omfattes af begrebet kulturelle og sociale  

 formål.
 For disse indekslån sker reguleringen af såvel debitors restgæld som  

 hovedstol i takt med udviklingen i nettoprisindekset.
Indekslån til støttet byggeri Til opførelse af støttet byggeri kan alene ydes indekslån, når der  

 ydes støtte i form af rentebidrag.
 Til visse former for ombygning af støttet byggeri kan der ligeledes ydes  

 indekslån, når der samtidig ydes støtte i form af rentebidrag.
Inden for denne ejendomskategori er støtte i form af rentebidrag betinget  

 af, at der ydes indekslån til byggeriet.
Statens betalinger dækker rentebeløb  

 samt administrations- og reservefondsbidrag på indekslånene.
Lejerne i  

 støttet byggeri betaler alene afdrag på de optagne lån.
Afdraget indeksreguleres ved, at afdraget ved første betaling af dette,  

 dvs. ved anden termin, beregnes som 2,4 pct. af lånets indeksregulerede  

 hovedstol.
Afdraget reguleres med 75 pct. af stigningen i nettoprisindekset  

 dvs. ved en stigning på f.eks. 5 pct. øges afdraget med 3,75 pct.
Stiger  

 timelønsindekset mindre end reguleres dog med 75 pct. af stigningen i  

 timelønsindekset.
Den langsommere reguleringstakt skal ses i sammenhæng med,  

 at afdragsprocenten den første afdragstermin er sat til 2,4 pct. svarende til  

 et serieindekslån med en løbetid på kun ca. 21 år.
Falder timelønsindekset,  

 nedsættes afdraget med hele faldet, dvs. ved et fald på f.eks. 5 pct.  

 nedsættes afdraget ligeledes med 5 pct.
Falder nettoprisindekset samtidig  

 med, at timelønsindekset er uændret eller stigende, reguleres afdraget ikke.
 Hovedstolen frem til anden termin reguleres på tilsvarende måde.
Løbetiden afhænger af den faktiske pris- og lønudvikling.
Ved en årlig  

 stigningstakt på 8 pct. p.a. bliver løbetiden således ca. 27 år, mens den ved  

 en inflationstakt på 12 pct. p.a. bliver ca. 32 år.
Under forudsætning af, at  

 der ikke sker en regulering efter lønudviklingen, skal prisstigningstakten  

 være 14 pct. p.a. eller derover, for at lånenes maksimale løbetid på 351/2 år  

 nås.
Lånet kan efter loven højst løbe 35 1/2 år, hvor afdragsbetalingen  

 ophører.
En eventuel restgæld kan af realkreditinstituttet opsiges til  

 indfrielse med 1 måneds varsel.
Til finansiering af restgælden er der i loven  

 åbnet mulighed for at optage et nyt indekslån.
De nærmere regler for  

 optagelse m.v. af disse lån vil blive fastsat af boligministeren.
Indekslån til ejerboliger Der kan ydes indekslån til opførelse af ejerboliger til helårsbeboelse,  

 dvs. parcel-, række-, kæde- og dobbelthuse samt ejerlejligheder.
Der kan  

 derimod ikke ydes indekslån til opførelse af private udlejningsejendomme.
For indekslån til ejerboliger er der - ligesom for det støttede byggeri -  

 indført en reallønsklausul.
Reallønsklausulen for støttet byggeri og  

 ejerboliger er dog ikke identisk udformet.
Debitors restgæld såvel som obligationernes pålydende værdi reguleres som  

 ovenfor nævnt altid efter nettoprisindekset.
Restgælden på lånet udgør på  

 ethvert tidspunkt obligationsrestgælden gange kursen på  

 låneoptagelsestidspunktet, jfr. bilag 2.
Debitors hovedstol reguleres efter ændringen i det indeks -  

 nettoprisindekset eller timelønsindekset - der er steget mindst eller faldet  

 mest.
Denne reallønsklausul betyder, at lånets ydelse på intet tidspunkt kan  

 vokse hurtigere end udviklingen i timelønsindekset.
Debitors ydelse, dvs. betaling af rente og afdrag på lånet efter 1.  

 afdragsfri termin, dog bortset fra administrations og reservefondsbidrag,  

 beregnes af debitors regulerede hovedstol.
Ydelsesprocenten udgør summen af  

 den halvårlige kontantlånsrentesats og en afdragssats på 2 pct. (fastsat ud  

 fra en forudsætning om, at indekslånet har en løbetid på 25 år). I de  

 efterfølgende terminer nedsættes ydelsesprocenten med 1/50 af  

 kontantlånsrentesatsen.
Ydelsen skal dog altid dække rentebetalingen på den bagvedliggende  

 obligationsrestgæld samt administrations- og reservefondsbidrag.  

 Udtrækningerne af obligationerne sker derfor på basis af debitors ydelse,  

 bortset fra administrations- og reservefondsbidrag, fratrukket  

 rentebetalingen på de bagvedliggende obligationer.
Den del af ydelsen, der  

 udgør debitors afdrag på lånet, er debitors ydelse - bortset fra  

 administrations- og reservefondsbidrag - fratrukket rentebetalingen på de  

 bagved liggende obligationer gange med kursen på låneoptagelsestidspunktet.
 Debitors fradragsberettigede rente er herefter ydelsen (excl. bidrag)  

 fratrukket debitors afdrag.
Hvis reallønsklausulen har været aktiveret, vil det øge den restgæld, der  

 skal betales ved lånets udløb efter 25 1/2 år.
Dette skyldes, at debitor ikke  

 i en sådan situation betaler afdrag af en størrelsesorden, som er  

 tilstrækkeligt til at nedbringe lånet til den fastsatte løbetid på 25 1/2 år.  

 Et reallønsfald på 2 pct. p.a. i lånets 3 første år vil med en  

 prisstigningstakt på 10 pct. p.a. medføre, at ca. 10 pct. af lånets reale  

 værdi tilbagestår ved udløbet af de 251/2 år.
Indtræder et sådant  

 reallønsfald derimod senere i lånets løbetid, f. eks. fra det 6. til det 8.  

 år, resterer der kun 7 pct. af lånets reale værdi.
 Realkreditinstituttet kan opsige en eventuel restgæld til indfrielse ved  

 udløbet af de 25 1/2 år med 1 måneds varsel.
Ligesom for det støttede byggeri er der i loven åbnet mulighed for at  

 finansiere en eventuel restgæld ved optagelse af et nyt indekslån.
Nærmere  

 regler om disse lån vil blive fastsat af boligministeren.
4. Belåningsadgang 4.1. Oversigt over aktuelle belåningsmuligheder med indeksregulerede  

 realkreditlån Nybyggeri Som det fremgår af afsnit 4.1., kan indekslån ydes til nybyggeri af alle ejendomskategorier inden for realkreditlovens rammer med undtagelse af privat udlejningsbyggeri og fritidshuse.
Der kan endvidere ikke ydes indekslån til ubebyggede grunde.
Belåning som nybyggeri kan ske ved lån til opførelse af en ejendom, såfremt belåningen, jfr. boligstyrelsens cirkulære af 11. august 1981 pkt.
11, finder sted inden for et tidsrum af 2 år fra det tidspunkt, hvor ejendommen i henhold til bygningslovgivningen lovligt har kunnet tages i brug.
Ifølge ovennævnte cirkulære, pkt. 12, vil der ligeledes kunne ske belåning som nybyggeri ved om- og tilbygninger, der er så omfattende, at de kan sidestilles med nybyggeri.
Dette vil eksempelvis gælde, hvis om- eller tilbygningen forøger bygningens værdi umiddelbart før om- og tilbygningen med mere end 100 pct., eller hvis tilbygningen repræsenterer en selvstændig funktionsdygtig enhed.
I disse tilfælde vil der generelt være muliged for at yde indekslån til om- og tilbygninger på linie med indeksbelåningen til opførelse af ejendomme.
Om- og tilbygninger For en række nærmere definerede ejendomskategorier kan alle om- og tilbygninger - uanset værdiforøgelsens størrelse eller bygningernes karakter - finansieres med indeksregulerede realkreditlån.
Det gælder således om- og tilbygninger af 1) landbrugs- og skovbrugsejendomme samt  

 ejendomme til gartnerier og frugtplantager Endvidere kan indeksfinansiering finde sted ved forbedring og opretning af ejendomme, der omfattes af boligforbedring boliger for unge under uddannelse m.fl., jfr. lov nr. 82 af 17. marts 1982 om offentlig støtte til indeksfinansieret boligbyggeri og om ændring af lov om boligbyggeri.
Som det fremgår af oversigten i afsnit 4.1 kan også selve erhvervelsen af disse ejendomme finansieres med indekslån.
Endelig kan der ydes indekslån til boligbyggeri, hvortil der gives tilsagn om rentebidrag, jfr. lov om offentlig støtte til indeksfinansieret boligbyggeri og om ændring af lov om boligbyggeri.
Omprioritering For almennyttigt boligbyggeri og ejerboliger til helårbeboelse indeholder indekslåneloven overgangsbestemmelser, som under nærmere angivne forudsætninger muliggør en omprioritering af allerede belånte ejendomme inden for disse ejendomskategorier.
For almennyttigt boligbyggeri kan der for lån optaget før 1.  

 april 1982 ske en omprioritering af eksisterende lån til indekslån, når tilsagnet om støtte efter reglerne i lov om boligbyggeri er givet efter den 1. oktober 1979.9bFor at kunne opnå denne omprioritering, er det imidlertid en forudsætning, at der er indsendt en ansøgning til det pågældende realkreditinstitut inden 1. juli 1982. Om de nærmere bestemmelser herom henvises til pkt. 21-26 incl. i boligstyrelsens cirkulære af 23. april 1982 om støtte til almennyttigt boligbyggeri, der finansieres med indekslån.
For ejerboliger til helårsbeboelse foreligger der to muligheder for ombytning af eksisterende lån til indekslån.
For det første kan ejendomme, hvor der er ydet lån til opførelse af ejerboliger til helårsbeboelse efter 1. oktober 1979, omprioriteres.
Dette forudsætter dog, at ejendommen er opført med salg for øje og ikke til ejerens eget brug, og at ejendommen ikke er endeligt overdraget ved tinglyst skøde.
Hermed forstås, at handlen med ejendommen på intet tidspunkt er resulteret i en anmærkningsfri registrering i tingbogen, dvs. at skødet er lyst uden frist eller betingelser.
Ansøgningen om omprioriteringen skal være indgivet til realkreditinstituttet inden 1. januar 1983.
For det andet kan omprioritering finde sted, når byggearbejdet - arbejdet med bygningens fundament - er påbegyndt efter den 24. april 1981. Her gælder ligeledes, at ansøgning om omprioritering skal være indgivet til realkreditinstituttet inden 1. januar 1983.
I alle tilfælde kræves, at der opnås en udtrykkelig accept til omprioriteringen fra eventuelle efterstående panthavere, herunder stat og kommune for støttet byggeri.
5. Indeksobligationer 5.1. Udstedelse af indeksobligationer Indeksobligationer udstedes til finansiering af et realkreditinstituts udlån på indeksbasis.
I loven er den påtrykte rente fastsat til 21/2 pct. p.a., og institutterne kan således ikke fastsætte en anden påtrykt rente.
Boligministeren er bemyndiget til at fastsætte en anden påtrykt rente.
Obligationernes værdi ændres fra dag til dag i overensstemmelse med udviklingen i dagens indeksfaktor.
Obligationernes værdi beregnes på basis af indeksfaktoren pr. 30. juni og 31. december og danner grundlag for rentebetalingen og udbetalingsbeløbet den efterfølgende 1. juli og 1. januar.
Københavns Fondsbørs beregner og offentliggør til brug for de halvårlige reguleringer en indeksfaktor på basis af det af Danmarks Statistik beregnede nettoprisindeks.
Indeksfaktoren er sat til 100,000 pr. 31. december 1981. De udstedte indeksobligationers påtrykte beløb er således sammenlignelige uanset tidspunktet for udstedelsen og svarer til 31. december 1981-kroner.
Obligationens regulerede værdi er betemmende for rentebetalingen til kreditor.
Den rente, der udbetales til kreditor pr. 1. januar og 1.
juli, udgør 1,25 pct. af obligationens regulerede værdi henholdsvis pr. 31. december foregående år (dagen før) og 30. juni samme år.
Obligationernes udtrækning sker på basis af forskellen mellem de samlede ydelser og rentebetalingen til obligationsejerne.
Udtrækningstakten er afhængig af, hvilken type lån obligationerne modsvarer, både fordi der er forskellige løbetider, og fordi der i lån til støttet byggeri og lån til ejerboliger er indbygget en reallønsklausul, som kan påvirke afdragenes størrelse.
Reallønsklausulerne er beskrevet i afsnit 3.3. Endelig er der fastlagt en særlig afdragsprofil for lån til støttet byggeri.
Udtrækningerne sker på basis af de lån, der er emitteret frem til kort før udtrækningstidspunktet.
Alle obligationer, der er emitteret i en serie/afdeling på udtrækningstidspunktet, har mulighed for at blive udtrukket.
Obligationer, der modsvarer lån til erhvervsejendomme og ejendomme til sociale og kulturelle formål Obligationer, der modsvarer lån til industri- og håndværksejendomme, kontor- og forretningsejendomme samt hoteller har en løbetid på maksimalt 20 1/2 år.
De udtrækkes efter serielånsprincippet.
Obligationer, der modsvarer lån til landbrugsejendomme m.v., ejendomme, der anvendes til kulturelle og sociale formål, samt skoler i udviklingskommuner m.v., har en løbetid på maksimalt 30 1/2 år.
De amortiseres ligeledes efter serielånsprincippet.
Obligationer, der modsvarer lån til støttet byggeri For obligationer, der modsvarer lån til støttet byggeri vil den særlige afdragsprofil, der er fastsat for denne lånetype, betyde, at udtrækningsforløbet og løbetiden ikke på forhånd er kendt.
Den maksimale løbetid er dog 35 1/2 år.
Afdragene er i de første perioder større end for serielån med f. eks. en 25 årig løbetid.
I afsnit 3.3 er lånenes afvikling nærmere beskrevet.
Københavns Fondsbørs beregner og offentliggør en afdragsindeksfaktor, der beregnes på basis af udviklingen i såvel nettoprisindekset som timelønsindekset, jfr. bilag 2. Den forskellige udvikling i indeksfaktoren og afdragsindeksfaktoren afspejler, i hvilken grad reallønsklausulen og den særlige afdragsprofil får betydning for udtrækningschancen.
Obligationer, der modsvarer lån til ejerboliger Disse obligationer har en løbetid på maksimalt 25 1/2 år.
I afsnit 3.3. er beskrevet, efter hvilke retningslinier lånene afvikles, og det fremgår heraf bl.a., at der er fastlagt en reallønsklausul, som kan få betydning for udtrækningerne af de modsvarende obligationer.
Bliver reallønsklausulen aktiveret, bliver udtrækningstakten langsommere, end hvis den ikke aktiveres.
I sidste termin af seriens løbetid skal de endnu ikke indfriede obligationer dog indfries, således at løbetiden ikke overstiger 25 1/2 år.
Københavns Fondsbørs beregner og offentliggør en ydelsesindeksfaktor, der beregnes på basis af udviklingen i såvel nettoprisindekset som timelønsindekset, jfr. bilag 2. Den forskellige udvikling i indeksfaktoren og ydelsesindeksfaktoren afspejler, i hvilken grad reallønsklausulen får betydning for udtrækningschancen.
Åbningsperiode for obligationer For alle 3 nævnte obligationstyper gælder, at løbetiden for den enkelte obligation kan forøges med den (begrænsede) udtrækkes ved seriens udløb.
5.2 Handel med indeksobligationer Københavns Fondsbørs optager obligationer, herunder indeksobligationer, der er udstedt af kreditinstitutter under offentlige tilsyn, til notering på hovedbørsen.
I åbne serier skal det beløb, der er i omløb på optagelsestidspunktet, være mindst 500.000 kr. påtrykt værdi.
Til brug for handel med og vurdering af indeksobligationer beregner Københavns Fondsbørs tre typer indeksfaktorer, jfr. afsnit 3.3. og bilag 2. Ved handel med og afvikling af indeksobligationer benyttes kun indeksfaktoren beregnet på basis af udviklingen i nettoprisindekset (Københavns Fondsbørs' indeksfaktor 3), jfr. afsnit 3.2. Handlen sker på basis af den kurs, der dannes på obligationer i den pågældende serie på handelsdagen, og på basis af dagens indeksfaktor på afviklingsdagen, dvs. den 3. børsdag efter handlens afslutning, jfr. bilag 2. Dagens indeksfaktor beregnes ved lineær interpolation mellem indeksfaktorerne på to på hinanden følgende terminstidspunkter (30. juni og 31. december). Handles der f.eks.
indeksobligationer den 3. maj 1982 til afvikling den 6. maj 1982, skal dagens indeksfaktor for 6. maj 1982 anvendes.
Denne dagens indeksfaktor beregnes ved at gange antal forløbne dage i terminsperioden (31. december 1981 til 6. maj 1982 svarende til 126 Københavns Fondsbørs.
Værdien af en indeksobligation fastsættes således som den påtrykte værdi gange dagens indeksfaktor gange en kurs.
Vedhængende/godtgjort rente Afregningen af den vedhængende rente, dvs. den rentekupon der forfalder til betaling ved førstkommende termin, sker efter det hidtidige anvendte rentedagsprincip, idet der dog ganges med afviklingsdagens indeksfaktor.
I måneder med vedhængende rente beregnes denne således ved at gange obligationens påtrykte værdi med afviklingsdagens indeksfaktor gange påtrykt rentesats gange antal rentedage divideret med 180.
I juni og december måned afvikles handlerne uden rentekuponer, og der sker en rentedeling efter ovennævnte princip, men betalingen går fra sælger til køber.
5.3. Balancekravet Ifølge lovens § 5, stk. 3, skal låntagernes pantebreve gennemsnitligt afgive fornøden dækning for instituttets forpligtelser.
Der ligger heri et krav om en vis balance mellem et pantebrevs pålydende og det til pantebrevet svarende obligationsbeløb.
For kontantlån gør det forhold sig gældende, at der ikke er balance mellem pantebrevets pålydende, og det til pantebrevet svarende obligationsbeløb.
Som ved andre realkreditlån ydes også kontantlån på grundlag af obligationsudstedelse, men i modsætning til obligationslån udleveres obligationerne ikke til låntageren.
Obligationerne afhændes af instituttet, og debitor får udbetalt det kontante provenu.
Det til lånet hørende pantebrev kommer til at lyde på kontantsummen, som kun i tilfælde af en obligationskurs på 100 vil være lig med den regulerede pålydende værdi af de solgte obligationer.
Den manglende balance mellem pantebrev og solgte obligationer kompenseres ved en kontantlånsrente, der er højere/lavere end den tilsvarende obligationsrente, afhængig af om kursen er under eller over 100.
Boligstyrelsen, den 21. september 1982 H.
E.
Rasmussen /Lars Østergaard Anvendte begreber og fremgangsmåden ved beregning af debitors ydelser ved indekslån 1. Anvendte begreber 1.1 Rentebegreber Påtrykt rente eller pålydende rente er den rentesats, der er anført på en indeksobligation, og som anvendes på den til enhver tid regulerede værdi, jfr. pkt. 1.2.
Direkte rente er den påtrykte rente målt i procent af en obligations kurs.
Effektiv rente a.
Lån til industri- og håndværksejendomme m.fl., jfr. pkt. 2.1. På  

 kreditorsiden svarer den effektive rente til den interne rente for serielån under hensyntagen til afdragsfri 1. termin.
På debitorsiden svarer den effektive rente til den interne rente for serielån under hensyntagen til bidrag, indskud og kurtage.
b.
Lån til ejerboliger og støttet byggeri.
Den effektive rente for disse  

 lån og de modsvarende obligationer kan først endeligt bestemmes, når lånet er amortiseret.
Dette skyldes reallønsklausulen for lån til ejerboliger og den særlige regulering af afdragene for støttet byggeri.
Disse forhold medfører, at afdragsprofilen - samt endvidere løbetiden for lån til støttet byggeri - er ukendt ved låneoptagelsen.
For lån til ejerboliger og de  

 modsvarende obligationer beregnes den effektive rente under en forudsætning om en maksimal løbetid på 25 1/2 år og under forudsætning af, at reallønsklausulen ikke bliver aktiveret.
Real rente.
For indekslån repræsenterer de ovennævnte rentesatser reale størrelser.
Det reale element fremkommer ved, at restgælden - dvs. det beløb, som renten løbende beregnes af - reguleres i overensstemmelse med udviklingen i nettoprisindekset.
Den effektive rente ved indekslån og -obligationer udtrykker dermed den effektive realrente.
Rentedeling.
Ved handel med obligationer med vedhængende rente på Københavns Fondsbørs vil værdien af den vedhængende rente blive beregnet af den regulerede værdi på afviklingsdagen, dvs. nominelt beløb gange afviklingsdagens indeksfaktor, jfr. pkt. 1.3.
Kontantlånsrentesatsen bruges i forbindelse med indekslån ydet til ejerboliger som en beregningsstørrelse, der anvendes til brug for beregningen af debitors ydelse, jfr. pkt. 2.3.
1.2 Værdibegreber Påtrykt værdi eller pålydende værdi er det beløb, der er  

 »påtrykt« obligationerne og pantebrevene.
Værdierne på disse to fordringer måles i forskellige enheder.
Obligationerne måles i ultimo 1981-kroner og pantebrevene i udbetalingsdagens kroner.
Reguleret værdi af obligationer er den påtrykte værdi gange dagens indeksfaktor.
Kursværdi på obligationer er den påtrykte værdi gange dagens indeksfaktor gange dagens kurs, (ved handler dog afviklingsdagens 1.3 Beregningsstørrelser Indeksfaktoren er en størrelse, der danner grundlag for beregning af den regulerede værdi af dels indeksobligationerne, dels debitors restgæld.
Den beregnes på følgende måde: Pr. 31. december 1981 fastsættes faktoren til 100,000. Indeksfaktoren beregnes på basis af den halvårlige procentvise ændring i nettoprisindekset fra 19 til 13 måneder tidligere end terminstidspunktet.
Der henvises til appendiks 1. F.eks. beregnes indeksfaktoren pr. 30. juni 1983 på  

 basis af den procentvise ændring i nettoprisindekset fra november 1981 til maj 1982. Bogføringsmæssigt sker reguleringen dog i halvårlige trin forud, i ovennævnte eksempel således pr. 1. januar 1983.
 Faktoren beregnes med 3 decimaler af Københavns Fondsbørs.
Dagens indeksfaktor beregnes ved lineær interpolation mellem indeksfaktorerne på to på hinanden følgende terminstidspunkter (30.
juni og 31. december). Der anvendes sædvanlig rentedagsprincip (30 dage pr. måned).
Indekskorrektionsfaktoren er en faktor, der skal lægges til dagens indeksfaktor for at beregne den følgende dags indeksfaktor.
Indekskorrektionsfaktoren beregnes med seks decimaler efter rentedagsprincippet med 30 dage pr. måned.
Afdragsindeksfaktoren benyttes til at fastlægge afdragsprofilen for det støttede byggeri.
Afdragsindeksfaktoren er fastsat til 100,000 pr. 31. decembr 1981. Afdragsindeksfaktoren beregnes på basis af udviklingen i nettoprisindekset og timelønsindekset.
Der henvises til appendiks 1. Ved stigning i indeksene ændres afdragsindeksfaktoren med 3/4 af den halvårlige procentvise stigning i det af de to indeks, der er steget mindst.
Falder nettoprisindekset (samtidig med at timelønsindekset stiger eller er uændret) sker der ingen ændring af afdragsindeksfaktoren.
Falder timelønsindekset ændres afdragsindeksfaktoren derimod med hele den procentvise ændring.
Afdragsindeksfaktoren beregnes i øvrigt efter tilsvarende principper, som gælder for indeksfaktoren.
På samme måde som ved indeksfaktoren kan der beregnes en dagens afdragsindeksfaktor og en afdragsindekskorrektionsfaktor for støttet byggeri.
Ydelsesindeksfaktoren benyttes til at fastlægge ydelsesprofilen for ejerboliger.
Ydel- sesindeksfaktoren er fastsat til 100,000 pr.
31. december 1981. Ydelsesindeksfaktoren beregnes på  

 basis af udviklingen i nettoprisindekset og timelønsindekset.
Indeksfaktoren stiger således med den halvårlige procentvise stigning i det af de to indeks, der stiger mindst.
I tilfælde af indeksfald følger indeksfaktoren det halvårlige procentvise fald i det af indeksene, der falder, eller det af indeksene, der falder mest, jfr. appendiks 1. Ydelsesindeksfaktoren beregnes i øvrigt efter  

 tilsvarende principper som gælder for indeksfaktoren og afdragindeksfaktoren.
Der kan beregnes en dagens ydelsesindeksfaktor og en ydelsesindekskorrektionsfaktor for ejerboliger på samme måde som for indeksfaktoren og afdragsindeksfaktoren.
Beregningsfaktoren er en teknisk størrelse, der benyttes til at fastsætte debitors ydelse for lån til ejerboliger, jfr. pkt. 2.2.
1.4 Amortisationsbegreber Afdragsfri 1. termin indebærer, at der altid vil gå mindst 6 måneder og maksimalt kan gå 12 måneder, før første afdrag skal betales.
For lån udbetalt 1. juli betales første afdrag senest den 30. juni det følgende år.
For lån udbetalt den 30. juni betales første afdrag senest den 31. december samme år.
Udbetaling til kreditor.
Debitors betaling af rente og afdrag pr. 31.
december og 30. juni går til betaling af kreditors rente og udtrækning af obligationer henholdsvis 2. januar og 1. juli.
Indeksfaktoren pr. 31. december og 30. juni er således bestemmende for rentebeløbets størrelse og de udtrukne obligationers værdi.
Udtrækningsværdien for obligationer er lig obligationernes påtrykte værdi gange indeksfaktoren pr. 30. juni/31. december.
Udbetalingen sker tidligst pr. 1. juli/2. januar.
Indfrielsesbeløb.
Indekslån kan alene indfries ekstraordinært helt eller delvist ved indlevering af obligationer svarende til den påtrykte værdi af den andel af obligationerne, der blev solgt ved lånets optagelse, og som ikke er udtrukket på basis af ordinære afdrag.
Kursværdien af indfrielsesbeløbet er obligationens påtrykte værdi gange afviklingsdagens indeksfaktor gange handelsdagens kurs.
1.5 Restgældsbegreber Bogført restgæld i en terminsperiode er restgælden for debitor på sidste rettidige betalingsdag (30. juni/31. december), af denne restgæld beregnes rente og afdrag.
Dagens restgæld i en terminsperiode er den bogførte restgæld gange handelsdagens indeksfaktor divideret med indeksfaktoren på sidste rettidige indbetalingsdag for førstkommende terminsydelse.
2. Fremgangsmåden ved beregning af debitors ydelse 2.1 Lån til industri- og håndværksejendomme, kontor- og forretningsejendomme samt hoteller, landbrugsejendomme, ejendomme til sociale og kulturelle formål samt skoler i udviklingskommuner m.fl.
 (Eksempel se appendiks 2).
1. Kreditors fordring og debitors restgæld reguleres  

 efter nettoprisindekset.
 2. Indeksobligationerne udtrækkes efter udtrækninger).
3. Rentebetaling til kreditor udgør 1,25 pct. pr.  

 halvår af den til enhver tid regulerede værdi.
4. På basis af den kendte løbetid (dog ses der bort  

 fra den afdragsfri periode) beregnes kontantlånsrenteprocenten, som den halvårlige interne kreditorrente på et 5. Debitors 1. ydelse, der eventuelt betales sammen  

 med 2. ydelse, består som følge af den afdragsfri 1. termin alene af renter svarende til rentebetalingen på de modsvarende obligationer samt administrations- og reservefondsbidrag.
6. Debitors efterfølgende ydelser består af  

 rentebetaling som beregnet i pkt. 7, afdrag som beregnet i pkt. 8 samt administrations- og reservefondsbidrag.
7. Debitors rentebetaling beregnes som  

 kontantlånsrenteprocenter gange den til enhver tid værende regulerede restgæld.
8. Debitors afdrag udgør efter den afdragsfri 1.  

 termin forskellen mellem de samlede betalinger til kreditor (udtrækninger og 2.2 Ydelsesberegning for støttet byggeri. (Eksempel se appendiks 1. Kreditors fordring og debitors restgæld reguleres  

 efter nettoprisindekset.
2. Debitors 1. ydelse, der eventuelt betales sammen  

 med 2. ydelse, består som følge af den afdragsfri 1. termin alene af renter, der svarer til rentebetalingen på de modsvarende indeksobligationer, samt administrations- og reservefondsbidrag.
3. Debitors ydelse udgør i de følgende terminer summen  

 af udtrækningerne af de modsvarende obligationer, jfr. pkt. 5, rentebetaling til kreditor samt administrations- og reservefondsbidrag.
4. I 2. termin udgør udtrækningerne 2,4 pct. af kontantlånshovedstolen reguleret med afdragsindeksfaktoren divideret med afregningskursen.
Udtrækninger reguleres i de efterfølgende terminer med afdragsindeksfaktoren.
5. Debitors afdrag beregnes ved at gange  

 udtrækningerne, jfr. pkt. 4, med afregningskursen på låneoptagelsestidspunktet, dvs. at afdraget udgør 2,4 pct. af debitors kontantlånshovedstol reguleret med afdragsindeksfaktoren.
6. Debitors rentebetaling er ydelsen eksklusive  

 administrations- og reservefondsbidrag, jfr. pkt. 3, minus afdrag, jfr. pkt. 5.
 7. Statens rentebidrag består af debitors  

 rentebetalinger, jfr. pkt.
 6, samt administrations- og reservefondsbidrag.
 2.3. Lån til ejerboliger. (Eksempel se appendiks 4).
1. Kreditors fordring og debitors restgæld reguleres  

 efter nettoprisindekset.
2. Debitors hovedstol (kontantlånshovedstolen)  

 reguleres ved hjælp af ydelsesindeksfaktoren, jfr. pkt. 1.3.
3. Debitors 1. ydelse, der eventuelt betales sammen  

 med 2. ydelse, består som følge af den afdragsfri 1. termin alene af renter svarende til rentebetalingen på de modsvarende obligationer samt administrations- og reservefondsbidrag.
4. Debitors efterfølgende ydelser beregnes ved at  

 gange kontantlånshovedstolen - reguleret med ydelsesindeksfaktoren - med en beregningsfaktor (ydelsesprocent). Hertil kommer tillæg af administrations- og reservefondsbidrag.
Beregningsfaktoren til brug for beregning af debitors 2. ydelse udgør summen af kontantlånsrentesatsen og 2 procentpoints.
Kontantlånsrentesatsen svarer til den halvårlige interne kreditorrente på et 25-årigt serielån under hensyntagen til kursen på er beregnet under forudsætning af et afdragsforløb svarende til et 25-årigt serielån med to årlige debitorterminer.
I de efterfølgende terminer udgør  

 beregningsfaktoren den foregående termins faktor med et fradrag på 1/50 af kontantlånsrentesatsen.
5. Debitors terminsbetaling udgør dog mindst  

 rentebetalingen på de modsvarende obligationer samt administrations- og reservefondsbidrag.
6. Afdragene til kreditor - udtrækningerne - beregnes  

 som debitors ydelse (bortset fra administrations- og reservefondsbidrag) minus rentebetalingen til kreditor, som udgør 1,25 pct. pr. termin af den regulerede værdi af de ikke udtrukne obligationer.
 7. Debitors afdrag beregnes ved at gange kreditors  

 afdrag, jfr. pkt.
 6, med afregningskursen på låneoptagelsestidspunktet.
