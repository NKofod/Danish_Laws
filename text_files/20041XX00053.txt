Skriftlig fremsættelse (27. oktober 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om arbejdsmiljø (Forenkling og effektivisering af parternes  

 arbejdsmiljøindsats m.v.) (Lovforslag nr.
L 49).
 Forslaget har primært til formål at følge op på en  

 evaluering, som beskæftigelsesministeren lod gennemføre med henblik på at  

 vurdere den arbejdsmiljøindsats, som branchearbejdsmiljørådene og  

 Arbejdsmiljørådets Service Center (ASC) hidtil har udført.
Det foreslås at ændre den nuværende planprocedure for  

 parternes arbejdsmiljøindsats for at opnå en mindre bureaukratisk og mere  

 forenklet sagsgang og for at målrette ressourcerne mod de arbejdsmiljømæssigt  

 prioriterede områder.
Forslaget indebærer overordnet set, at hver aktør i  

 partsindsatsen får mere veldefinerede opgaver fremover.
 ASCs sekretariatsbetjening af Arbejdsmiljørådet foreslås  

 sammen med Arbejdstilsynets sekretariatsbetjening af Arbejdsmiljørådet at  

 overgå til ét samlet sekretariat i tilknytning til Arbejdstilsynet med  

 henblik  

 på at skabe større sammenhæng i sekretariatsbetjeningen.
Det foreslås at etablere et videncenter i tilknytning til  

 Arbejdsmiljøinstituttet.
Videncentret vil få til formål at samle og formidle  

 national og international arbejdsmiljøviden og at skabe én indgang til  

 arbejdsmiljørelevant information og viden med fokus på brugerkredsen.
 Endvidere forslås det, at beskæftigelsesministeren får  

 hjemmel til at lade private institutioner godkende bedriftssundhedstjenester  

 samt hjemmel til, at fordelingen af midler til Arbejdsmiljørådet og BAR kan  

 efterreguleres.
 Det foreslås, at forslaget træder i kraft den 1. januar  

 2005.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige behandling.
