Nr BSF 81 Forslag til folketingsbeslutning om vandafgift for landbrugsbedrifter Fremsat af Bent Hindrup Andersen (EL) Keld Albrechtsen (EL) Frank Aaen  

 (EL) den 24. februar 1995 Folketinget opfordrer regeringen til at fremsætte lovforslag om en  

 vandafgift for landbrugsbedrifter på et niveau svarende til niveauet for  

 private, og hvor den mest vandbesparende fjerdedel af en given  

 landbrugsproduktion fritages for afgift.
Bemærkninger til forslaget Beslutningsforslaget er et led i Enhedslistens økologiplan for dansk  

 landbrug.
Landbruget skal som de øvrige erhverv pålægges en vandafgift, der svarer  

 til niveauet for private.
Dette vil fremme interessen for energibesparende  

 tiltag generelt i landbruget og ligeledes være til fordel for en økologisk  

 driftsform.
Afgiftssystemet udformes, så de 25 pct. af landbrugsbedrifterne, som er  

 mest vandbesparende i forhold til produktionen, får refunderet afgiften.
I  

 praksis skal dette princip udmøntes inden for hver sektor (svineproducenter,  

 jordbrugere, gartnerier osv.). Der indføres herved en motivationsfaktor, som  

 løbende vil styrke interessen for en miljørigtig omstilling.
 Vandforbruget skal måles i forhold til f.eks. omsætningsværdien af  

 landbrugsvarerne på den enkelte bedrift/virksomhed.
 Vandafgiften vil med tiden kunne nedsættes, når omstillingen fra økologisk  

 niche- til hovedproduktion er gennemført.
 Midlerne fra afgiften placeres ubeskåret i Den Grønne Landbrugsfond.
