(takstbekendtgørelsen) I medfør af § 154, stk. 3, i lov om aktieselskaber, jfr. lovbekendtgørelse  

 nr. 6 af 13. januar 1984, som ændret senest ved lov nr. 52 af 20. februar  

 1985 og § 124, stk. 3, i lov om anpartsselskaber, jfr. lovbekendtgørelse nr.  

 7 af 13. januar 1984, som ændret senest ved lov nr. 53 af 20. februar 1985  

 fastsættes:
Gebyrer for anmeldelse § 1.  For anmeldelse af nye aktieselskaber og  

 anpartsselskaber betales 1.500 kr. samt et tillægsbeløb på 4 promille af den  

 tegnede kapital.
For anmeldelse af nye selskaber stiftet ved fusion betales  

 tillægsbeløbet dog af det beløb, hvormed selskabets kapital overstiger den  

 samlede selskabskapital i de fusionerede selskaber.
 § 2.  For anmeldelse af en eller flere ændringer i  

 allerede registrerede forhold betales 800 kr. pr. anmeldelse, jfr. dog § 3.
Stk. 2.  Indgår kapitalforhøjelse i anmeldelsen, betales  

 udover det i stk. 1 nævnte beløb et tillægsbeløb på 4 promille af  

 kapitalforhøjelsesbeløbet.
Hvis forhøjelsesbeløbet ikke overstiger 50.000  

 kr., betales ikke tillægsbeløb.
Omfatter anmeldelsen såvel kapitalforhøjelse  

 som kapitalnedsættelse til dækning af underskud, beregnes tillægsbeløbet af  

 forhøjelsesbeløbet med fradrag af nedsættelsesbeløbet.
 Stk. 3.  Finder kapitalforhøjelsen sted på grundlag af  

 overtagelse af et andet selskabs formue (fusion) betales - udover det i stk.  

 1 nævnte beløb - et tillægsbeløb på 4 promille af det beløb, hvormed det  

 fortsættende selskabs kapital overstiger den samlede selskabskapital i de  

 fusionerede selskaber.
 § 3.  Særskilt anmeldelse om ændring af regnskabsår  

 eller hjemsted er gebyrfri.
§ 4.  For anmeldelse af filialer af udenlandske  

 selskaber betales et grundbeløb på 1.500 kr. samt et tillægsbeløb på 4  

 promille af selskabets indbetalte kapital, dog højst 100.000 kr. i alt.
Det  

 udenlandske selskabs kapital omregnes i dansk mønt på grundlag af den af  

 Danmarks Nationalbank på dagen for anmeldelsen noterede kurs for vedkommende  

 fremmede valuta.
Er den pågældende valuta ikke noteret, afgør Danmarks  

 Nationalbank, til hvilken kurs omregningen skal ske.
 Stk. 2.  Anmeldelse om forhøjelse af et udenlandsk  

 selskabs indbetalte kapital er gebyrfri.
 § 5.  Alle gebyrer nedrundes til nærmeste hele  

 kronebeløb.
 § 6.  Gebyret skal indbetales sammen med anmeldelsen.  

 En anmeldelse behandles ikke, før gebyret er indbetalt.
 Stk. 2.  Nægtes registrering af et anmeldt forhold, hvor  

 der er betalt et tillægsbeløb, eller tilbagekalder selskabet et anmeldt  

 forhold, tilbagebetales tillægsbeløbet.
Gebyrer for registerets oplysninger og  

 dokumenter § 7.  For udskrift af alle i registeret indeholdte  

 oplysninger betales for hvert selskab 200 kr.
For udskrift af bestemte i  

 registeret indeholdte oplysninger betales for hvert selskab 75 kr.
Stk. 2.  For bekræftede kopier af henholdsvis vedtægter  

 og regnskaber betales 150 kr.
For bekræftede kopier af anmeldelser betales  

 100 kr.
For bekræftede kopier af andre offentligt tilgængelige dokumenter  

 betales 10 kr. for hver side, dog mindst 100 kr.
Stk. 3.  For ubekræftede kopier af et regnskab betales  

 100 kr.
Ved publikums benyttelse af de i aktieselskabs-registerets  

 eftersynslokale opstillede apparater til kopiering af mikrofotograferede  

 regnskaber betales 5 kr. pr. kopiside eller 75 kr. for hvert aftryk af et  

 selskabs regnskaber på mikrofilm.
 Stk. 4.  For særlige attestationer, erklæringer m.v.  

 samt for alle eller bestemte oplysninger for flere selskaber betales efter  

 regning.
 § 8.  For forlods ekspedition af de i § 7 omhandlede  

 ydelser betales et tillægsgebyr på 200 kr.
Ikrafttrædelsesbestemmelser § 9.  Bestemmelserne i §§ 1-6 træder i kraft den 1.  

 januar 1986, medens §§ 7 og 8 træder i kraft den 1. juni 1985.
 Stk. 2.  Bestemmelserne i industriministeriets  

 bekendtgørelse af 20. december 1982 om aktieselskabs-registerets takster  

 ophæves ved ikrafttrædelsen.
