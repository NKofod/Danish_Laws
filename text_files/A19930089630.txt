 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 448 af 30. juni 1993 om arbejdsmarkedsfonde foretages følgende  

 ændringer:
 1. I § 7, stk. 1, indsættes efter litra c som nyt litra:
 2. I § 8, stk. 1, litra a, ændres »stk. 2« til:  

 »stk. 3«.
 3. I § 8, stk. 1, litra b, indsættes efter  

 »personalegoder« ordene: »og de af litra e omfattede  

 indkomster«.
 4. I § 8, stk. 1, litra c, indsættes efter  

 »pensionsbeskatningsloven,» ordene: »herunder indbetalinger  

 til Arbejdsmarkedets Tillægspension vedrørende arbejdsgiverbetalte  

 dagpengeydelser i henhold til lov om dagpenge ved sygdom eller fødsel,».
 5. I § 8, stk. 1, indsættes efter litra e som nyt litra:
 6. I § 8 indsættes efter stk. 1 som nyt stykke:
»Stk. 2.  De i stk. 1 nævnte vederlag m.v. indgår i  

 bidragsgrundlaget i det år, der svarer til det indkomstår, hvori vederlaget  

 m.v. indgår ved opgørelsen af den skattepligtige indkomst.« Stk. 2  bliver herefter stk. 3.
 7. § 11, stk. 5, 1. pkt., affattes således:
»For indbetalinger som nævnt i § 8, stk. 1, litra c og f, opgør  

 pensionskassen, herunder Arbejdsmarkedets Tillægspension,  

 livsforsikringsselskabet eller pengeinstituttet, på grundlag af  

 arbejdsgiverens, den kommunale dagpengemyndigheds eller arbejdsløshedskassens  

 oplysninger om bidragspligtige beløb bidragsgrundlaget og beregner bidragets  

 størrelse.« 8. I § 13, stk. 1 og stk. 4, indsættes efter 1. pkt.  

 som nyt punktum:
»For bidrag, der forfalder den 1. januar, er sidste rettidige  

 betalingsdag dog den 17. januar.« 9. I § 13, stk. 3, 1. og 2. pkt., udgår »den  

 10.«, og i stedet indsættes: »den 20.«.
 10. § 13, stk. 6, 1. pkt., affattes således:
»Er bidragsbeløb, som en indeholdelsespligtig skal betale, ikke  

 betalt rettidigt, skal der betales 1,3 pct. i månedlig rente for hver  

 påbegyndt måned fra forfaldsdagen at regne.« 11. § 16, stk. 4, affattes således:
» Stk. 4.  Finansministeren kan fastsætte regler  

 om, at afgørelser efter § 7, stk. 4 og 5, træffes af Direktoratet for Social  

 Sikring og Bistand, hvis afgørelser kan indbringes for det i § 17 omhandlede  

 nævn.« 12. § 22, stk. 2, affattes således:
» Stk. 2.  For bidragspligtige omfattet af § 7,  

 stk. 1, litra a og b, har loven virkning for løn, vederlag m.v., der optjenes  

 fra og med 1. januar 1994.« 13. § 23, stk. 2, 1. pkt., affattes således:
»Lønmodtagerbidrag til Arbejdsmarkedsuddannelsesfonden opkræves  

 sidste gang af Arbejdsmarkedets Tillægspension efter de hidtil gældende  

 regler med følgende forfaldsdatoer:» 14. I § 23, stk. 3, indsættes efter 1. pkt. som nyt  

 punktum:
»Det årlige bidrag er 1.497,96 kr. for lønmodtagere, for hvem der  

 indbetales fuldt ATP-bidrag.« § 2 Loven træder i kraft dagen efter bekendtgørelsen i Lovtidende.
Givet på Amalienborg, den 1. december  

 1993 Under Vor Kongelige Hånd og Segl MARGRETHE R.
