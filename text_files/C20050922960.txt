VEJLEDNING  

 OM SYGEPLEJEFAGLIGE OPTEGNELSER 1. Indledning I  

 lovgivningen er der ikke fastsat regler, der pålægger sygeplejefagligt  

 personale en pligt til at føre journal.
Pligten til at vise omhu og  

 samvittighedsfuldhed, der gælder for alt sygeplejefagligt personale,  

 forudsætter  

 imidlertid efter Sundhedsstyrelsens opfattelse ordnede optegnelser af  

 planlagt  

 og udført sygepleje.
2. Formålet med vejledningen Formålet  

 med ordnede optegnelser (i det videre kaldet journalføring) er at sikre  

 kontinuitet, sikkerhed og  

 kvalitet i forbindelse med pleje og behandling af patienter.
Sygeplejefaglige  

 optegnelser/journaler bidrager til, at det sygeplejefaglige personale kan  

 registrere og genfinde relevante oplysninger med henblik på kommunikation  

 både  

 inden for egen faggruppe og tværfagligt.
 Vejledningen  

 opstiller de mindstekrav til sygeplejefagligt personales journalføring, som  

 efter Sundhedsstyrelsens opfattelse tilgodeser  

 kravene til omhu og samvittighedsfuldhed.
 Optegnelserne  

 skal generelt indeholde nødvendig  

 dokumentation til opfyldelse af de krav, som loven om  

 patienters retsstilling stiller til journalføring på særlige områder, jf.  

 punkterne  

  

 7  

  

 og  

  

 8  

  

 om information og samtykke mv. og om aktindsigt.
 3. Sygeplejefagligt personale mv.
Ved  

 sygeplejefagligt personale forstås personale, som udfører sygeplejefaglige  

 opgaver inden for sundhedsvæsenet eller andre steder, hvor der udføres  

 sygeplejefaglige opgaver i form af pleje og behandling af patienter.
Det  

 omfatter både pleje og behandling af patienter på offentlige og private  

 sygehuse, klinikker, ambulatorier, i private hjem samt på offentlige og  

 private  

 institutioner, hvor der som led i sundhedsmæssig virksomhed udføres pleje og  

 behandling af patienter.
Som  

 sygeplejefagligt personale anses både personale, der som f. eks.  

 sygeplejersker og social- og sundhedsassistenter  

 selvstændigt udfører  

 sygeplejefaglige opgaver og personale, der i forbindelse med delegation  

 (medhjælp) har fået overdraget sygeplejefaglige opgaver.
I forbindelse med en  

 sådan overdragelse bliver opgaven med at  

 journalføre  

 også overdraget.
Sygeplejefagligt  

 personale skal således  

 journalføre  

 både i forbindelse  

 med den  

 selvstændige  

 opgavevaretagelse og i forbindelse  

 med delegerede opgaver vedrørende pleje og behandling af  

 patienter.
Dette gælder, hvad enten der er tale om delegerede  

 sygeplejefaglige  

 opgaver eller delegerede lægefaglige opgaver.
 Ved  

 pleje og behandling forstås i denne vejledning undersøgelse, udført pleje og  

 behandling, forebyggelsestiltag, lindring, rehabilitering og observation mv.
4. Journalen Ved  

 journalen forstås i denne vejledning ordnede optegnelser, som indeholder de  

 sygeplejefaglige optegnelser.
 Journalen  

 er et arbejdsredskab i det sygeplejefaglige arbejde, som understøtter pleje  

 og  

 behandling.
 Journalen  

 er et vigtigt grundlag for information af patienten, herunder i forbindelse  

 med  

 aktindsigt.
 Journalen  

 kan endvidere have betydning i forbindelse med Sundhedsstyrelsens udøvelse af  

 tilsyn med sygeplejefaglig virksomhed og ved behandling i Sundhedsvæsenets  

 Patientklagenævn og Patientforsikringen.
 Journalen  

 giver mulighed for at vurdere og udvikle sikkerheden og kvaliteten af det  

 udførte arbejde og bidrager til faglig udvikling.
 Journalen  

 kan også have betydning i forsknings- og uddannelsesøjemed.
 Læger,  

 sygeplejersker og andre personalegrupper kan benytte en fælles journal til  

 deres optegnelser.
5. Indhold Der  

 oprettes  

 een  

 sygeplejefaglig journal for hver  

 patient, med mindre læger, sygeplejefagligt personale og andre  

 personalegrupper  

 benytter en fælles journal.
 Journalen  

 skal indeholde alle relevante oplysninger  

 af betydning for observation, pleje og behandling af  

 patienten:
5.1 Stamoplysninger a)  

 	  

 Patientens navn,  

 personnummer og bopæl/opholdsadresse og eventuelt telefonnummer.
 b)  

 	  

 Patientens  

 indlæggelses/indflytningsdato.
 c)  

 	  

 Oplysninger om  

 patientens pårørende/kontaktpersoner.
 d)  

 	  

 Eksterne  

 samarbejdspartnere, f. eks. hjemmesygeplejen, sundhedsplejen, egen læge.
 e)  

 	  

 Særlige forhold, f.  

 eks. kendte allergier.
5.2 Oplysninger i forbindelse med konkrete  

 patientkontakter Optegnelser  

 vedrørende sygeplejefaglige handlinger skal som minimum indeholde en  

 beskrivelse af, hvorvidt patienten har potentielle og/eller aktuelle  

 problemer  

 inden for de problemområder, der  

 fremgår af  

  

 bilag 1.
 På  

 baggrund af disse oplysninger beskrives de identificerede og bedømte behov og  

 problemer, planlægning, udført pleje og behandling og opnåede resultater.
 Journalen  

 skal i relevant omfang indeholde:
 a)  

 	  

 Oplysning om årsag  

 til henvendelsen eller kontakten.
 b)  

 	  

 Dato for kontakten.
 c)  

 	  

 Nødvendige observationer og oplysninger om patientens tilstand.
 d)  

 	  

 Indikation for foretagne undersøgelser samt resultatet heraf.
 e)  

 	  

 Planlagt indsats.
 f)  

 	  

 Udført pleje og behandling, forebyggelsestiltag, lindring,  

 rehabilitering og observation mv.
 g)  

 	  

 Beskrivelse og vurdering af resultatet.
 h)  

 	  

 Information og undervisning af patienten.
 i)  

 	  

 Ændringer i patientens tilstand og deraf følgende  

 revurdering af indsatsen.
 j)  

 	  

 Indtrådte komplikationer og bivirkninger mv.
 k)  

 	  

 Henvisninger til andre  

 sundhedspersoner og resultatet  

 heraf.
 l)  

 	  

 Aftaler med patienten, pårørende og/eller samarbejdspartnere.
6. Journalføring De  

 sygeplejefaglige optegnelser skal være entydige, systematiske og forståelige  

 af  

 hensyn til kommunikation både inden for egen faggruppe og med andre  

 personalegrupper, der skal bruge journalens oplysninger i deres pleje og  

 behandling af patienten.
Det sygeplejefaglige personale skal på baggrund af  

 journalen  

 kunne redegøre for patientens tilstand, hvilke overvejelser, der er gjort,  

 hvilken pleje og behandling, der er planlagt, og hvilken pleje og behandling,  

 der er udført samt resultatet heraf.
Journaloptegnelser  

 skal føres fortløbende/kontinuerligt og i umiddelbar tilknytning til  

 planlægningen og udførelsen af pleje og behandling af patienten.
Dato og om  

 nødvendigt klokkeslæt for notatet skal anføres.
 Hvis  

 der foreligger fagligt vedtagne forkortelser  

 af faglige udtryk kan disse anvendes.
Det skal  

 med navn fremgå, hvem der har foretaget journalnotatet.
I mindre enheder  

 vil det være tilstrækkeligt at  

 anvende initialer,  

 når  

 navnet særskilt og entydigt, også på et senere tidspunkt, kan identificeres  

 ved  

 hjælp af særlige lister, som ledelsen har ansvaret for at udfærdige.
 Ved brug  

 af elektronisk journal kan anvendes digital signatur eller anden form for  

 godkendelse.
 7. Information og samtykke mv.
 Den for  

 plejen og behandlingen ansvarlige sygeplejefaglige person skal sørge for, at  

 det af journalen fremgår, hvilken sygeplejefaglig information, der er givet  

 til  

 patienten eller eventuelt de pårørende i forbindelse med stedfortrædende  

 samtykke, og hvad patienten/de pårørende på denne baggrund har tilkendegivet  

 i  

 relation til pleje og behandling.
 Det skal  

 fremgå af journalen, hvis patienten har frabedt sig information helt eller  

 delvist (retten til ikke at vide).
Ved  

 videregivelse af helbredsoplysninger mv. til brug for pleje og behandling  

 eller  

 til andre formål, skal det af journalen fremgå, hvilken information, der er  

 givet som  

 grundlag  

 for patientens/de pårørendes stillingtagen  

 til videregivelse af  

 helbredsoplysninger.
Hvis der er sket videregivelse  

 af helbredsoplysninger uden  

 samtykke, skal dette også fremgå af journalen.
 Ved  

 videregivelse af helbredsoplysninger skal man være opmærksom på de  

 sikkerhedsforanstaltninger, der  

 skal iagttages  

 ved  

 transmission af oplysninger over det åbne net og ved brug af telefax, jf.  

  

 bilag 2 og 3.
 Hvis der  

 skal ske videregivelse af enkeltpersoners  

 helbredsforhold til en forsker til brug for et konkret  

 forskningsprojekt, kan dette ske efter indhentet tilladelse til projektet  

 efter  

 lov om et  

 videnskabsetisk  

 komitèsystem  

 og behandling af biomedicinske projekter eller, hvis projektet ikke er  

 omfattet  

 af nævnte lovgivning, efter Sundhedsstyrelsens godkendelse, jf. lov om  

 patienters retsstilling § 29, stk.2.
8. Aktindsigt Journalen  

 skal indeholde oplysninger om, at der er givet aktindsigt i journalen,  

 hvilke oplysninger, der er udleveret  

 og til hvem,  

 det er  

 sket, herunder om eventuel fuldmagt.
9. Teknik Journalen  

 kan føres manuelt eller elektronisk.
 Elektroniske  

 journaler skal opfylde de samme krav til journalføring som manuelt førte  

 journaler.
 Elektroniske  

 journaler skal kunne udskrives på papir.
10. Adgang til journalen Journalen  

 skal opbevares forsvarligt, og det skal sikres, at uvedkommende ikke har  

 adgang til optegnelserne.
Det er  

 kun det sundhedsfaglige  

 personale, der deltager i plejen og behandlingen af patienten, der har  

 adgang til journalen.
Ledelsen er ansvarlig for at afgrænse, hvem der har  

 adgang til hvilke oplysninger i journalen.
Ledelsen er ligeledes ansvarlig  

 for  

 at sikre, at der etableres de nødvendige sikkerhedsforanstaltninger til  

 beskyttelse af personoplysninger.
 Når der  

 er tale om åbne plejeplaner mv., det vil sige optegnelser, der  

 opbevares hos  

 patienten, skal det ligeledes sikres, at disse opbevares forsvarligt, således  

 at uvedkommende, herunder besøgende, ikke har adgang til optegnelserne, med  

 mindre patienten har tilkendegivet andet.
 Uvedkommendes  

 adgang til åbne plejeplaner kan indebære en tilsidesættelse af  

 det  

 sygeplejefaglige personales tavshedspligt.
 Patienter,  

 der ikke er i stand til at handle fornuftsmæssigt  

 og således ikke er i stand til at  

 overskue konsekvenserne af, at åbne plejeplaner ligger fremme og  

 dermed er  

 tilgængelige for uvedkommende, kan ikke give et gyldigt samtykke til  

 videregivelse af helbredsoplysninger mv.
11. Rettelser og tilføjelser Efterfølgende  

 rettelser/tilføjelser til journalen (manuel journal eller elektronisk  

 journal),  

 må kun ske på en sådan måde, at den oprindelige tekst klart fremgår.  

 Overstregning, radering e.l. er ikke tilladt.
Almindelige skrivefejl må  

 rettes  

 i forbindelse med selve journalføringen.
Hvis det  

 efterfølgende konstateres, at en oplysning er ukorrekt, må der kun ske  

 rettelse  

 ved at markere en tilføjelse.
Det skal angives, af hvem og hvornår  

 rettelsen/tilføjelsen  

 er foretaget.
 Elektroniske  

 journaloptegnelser bør være indrettet således, at journaloptegnelserne  

 efterfølgende kun kan læses og eventuelt markeres vedrørende en tilføjelse  

 eller rettelse.
 Patienten  

 kan ikke stille krav om at få bestemte oplysninger slettet eller tilført  

 journalen.
12. Opbevaring Sygeplejefaglige  

 optegnelser bør opbevares i mindst 5 år regnet fra tidspunktet for  

 den senest foretagne optegnelse.  

 Relevante bilag  

 opbevares  

 i journalen eller ved brug af elektronisk journal i en separat manuel  

 journal.
 Hvis  

 sygehusansat sygeplejefagligt personales optegnelser er en del af  

 patientjournalen, er den sygeplejefaglige journal omfattet af den 10-årige  

 opbevaringspligt, der gælder for  

 lægers optegnelser  

 (journalføring),  

 jf. lægelovens § 13, stk. 3.
 Der  

 findes særlige regler om bevaring og kassation  

 i arkivloven mv.
13. Ansvar Pligten  

 til at vise omhu og samvittighedsfuldhed,  

 herunder ved at føre ordnede optegnelser/journalføring,  

 påhviler den for plejen, behandlingen mv. ansvarlige  

 sygeplejerske eller social- og  

 sundhedsassistent.
 Den  

 enkelte sygeplejerske, social- og sundhedsassistent  

 er ansvarlig for sine og en eventuel  

 medhjælps optegnelser.
Sundhedsstyrelsen, den 29. april  

 2005 Michael von Magnus /Elisabeth Hersby Bilag 1:
Sygeplejefaglige problemområder Bilag 2:
Transmission af oplysninger over åbne net Bilag 3:
Om telefaxer Bilag 4:
 Relevant oplysning mv.
Bilag 1 Sygeplejefaglige problemområder -  

 	  

 Aktivitet, f.eks.  

 evnen til at  

 klare  

 sig selv i det daglige liv, ADL (  

 Activity  

 in  

 Daily  

 Living  

 ).
 -  

 	  

 Ernæring, f. eks.  

 under- eller overvægt, spisevaner, ernæringsproblemer forårsaget af  

 sygdom eller behandling, kvalme og opkastning.
 -  

 	  

 Hud og slimhinder, f.  

 eks. forandringer og lidelser fra hud, slimhinder og andre væv  f. eks.  

 muskler,  

 hår og negle.
 -  

 	  

 Kommunikation, f. eks.  

 evnen til at  

 gøre  

 sig forståelig og forstå omverdenen.
 -  

 	  

 Psykosociale forhold,  

 f. eks. arbejdsevne, relationer til familie, ensomhed, misbrug og  

 mestring.
 -  

 	  

 Respiration og  

 cirkulation, f. eks. luftvejsproblemer som åndenød, hoste, risiko for  

 aspiration, legemstemperatur, blodtryk og puls.
 -  

 	  

 Seksualitet, f. eks. samlivsforstyrrelser  

 som følge af sygdom eller lægemidler.
 -  

 	  

 Smerter og  

 sanseindtryk, f. eks. akutte eller kroniske smerter og ubehag, problemer med  

 syn og hørelse.
 -  

 	  

 Søvn og hvile, f. eks.  

 faktorer som letter eller hindrer søvn og hvile.
 -  

 	  

 Viden og udvikling, f. eks. behov for information eller  

 undervisning, helbredsopfattelse, sygdomsindsigt, hukommelse.
 -  

 	  

 Udskillelse af affaldsstoffer, f. eks. inkontinens,  

 obstipation,  

 diaré.
 -  

 	  

 Observation af  

 virkning og evt. bivirkning af given behandling med henblik på tilbagemelding  

 til ordinerende læge.
Bilag 2 Transmission af oplysninger over åbne net Ved transmission af oplysninger over åbne net (f.eks.  

 Internet) er der generelt en risiko for, at oplysningerne undervejs kan læses  

 og endog ændres af uvedkommende.
Derudover er der en risiko for, at parterne  

 i  

 kommunikationen ikke er dem, de udgiver sig for.
 Disse risici må vurderes af den dataansvarlige i den  

 konkrete situation, således at der kan træffes de fornødne  

 sikkerhedsforanstaltninger.
Datatilsynet har  

 oplyst, at der efter Datatilsynets opfattelse ved transmission af oplysninger  

 om personnumre over det åbne Internet  

 som minimum bør foretages  

 kryptering.
Der bør også foretages kryptering, hvis andre oplysninger, som må  

 betragtes  

 som fortrolige (f. eks. oplysninger om økonomiske forhold o.l.),  

 transmitteres.
 Hvis der er tale om  

 oplysninger omfattet af persondatalovens  

 § 7 og § 8 (f.eks.  

 oplysninger om helbredsforhold eller strafbare  

 forhold),  

 skal der som minimum anvendes en stærk kryptering, baseret på en anerkendt  

 algoritme.
 Ved stærk kryptering forstår Datatilsynet en kryptering,  

 der på det givne tidspunkt i  

 IT-sikkerhedsbranchen  

 i almindelighed anerkendes  

 som værende stærk.
 Tilsvarende forstår  

 Datatilsynet ved en anerkendt  

 algoritme en algoritme, som er  

 almindelig anerkendt i IT-sikkerhedsbranchen  

 eller  

 certificeret f. eks. i overensstemmelse med ITSEC (Information  

 Technology  

 Security  

 Evaluation  

 and  

 Certification  

 ).
 Eksempler på  

 anerkendte algoritmer (symmetriske)  

 til sikring af fortrolighed er DES  

 (Data  

 Encryption  

 Standard),  

 Triple-DES,  

 AES (  

 Advanced  

 Encryption  

 Standard) og RC4 (  

 Rivest  

 Cipher  

 4).
 Sikkerhed for  

 afsenders og modtagers identitet  

  

 (  

 autencitet  

 )  

  

 og de transmitterede oplysningers ægthed  

  

 (integritet)  

  

 må sikres i fornødent  

 omfang ved anvendelse af  

 passende  

 sikkerhedsforanstaltninger, f.eks.  

 elektronisk signatur eller  

 individuelle, fortrolige adgangskoder.
Bilag 3 Om telefaxer Ved brug af telefax  

 skal opmærksomheden særligt  

 rettes mod, dels risikoen for at faxen  

 sendes til forkert modtager, dels at den modtagne fax kan være tilgængelig  

 for  

 uvedkommende hos modtageren.
Ved afsendelse af telefaxer skal det angivne telefaxnummer  

 kontrolleres nøje.
Anvendelse af fastindkodede telefaxnumre (kortvalg) kan  

 ligeledes overvejes.
For så vidt angår behandlingen af modtagne faxer bør  

 telefaxmaskinen placeres således, at uvedkommende ikke umiddelbart har adgang  

 til modtagne faxer.
Ved anvendelse af telefax i forbindelse med mere følsomme  

 oplysninger kan en løsning være at anvende udstyr, som lagrer modtagne faxer  

 i  

 maskinen, og kun lader specielt autoriserede medarbejdere udskrive dem.
Bilag 4 Relevant lovgivning mv.
 Lovbekendtgørelse nr. 759 af 14. november 1990 om  

 sygeplejersker med senere ændringer.
 Lovbekendtgørelse nr. 790 af 10. september 2002 om  

 sundhedsvæsenets centralstyrelse m.v. med senere ændringer.
 Lov nr. 482 af 1. juli  

 1998 om patienters retsstilling.
 Bekendtgørelse nr. 665 af 14. september 1998 om  

 information og samtykke og om videregivelse af helbredsoplysninger.
 Vejledning nr. 161 af 16. september 1998 om information og  

 samtykke og om videregivelse af helbredsoplysninger mv.
 Vejledning nr. 155 af 14. september 1998 om aktindsigt i  

 helbredsoplysninger mv.
 Vejledning nr. 9494 af 4. juli 2002 om tavshedspligt  dialog  

 og samarbejde med patienters pårørende.
 IT-sikkerhedsvejledning for sygehuse, Sundhedsstyrelsen  

 (17. juli 2002).
 Vejledning nr.  

 15005  

 af 6. februar 1998 om medicinadministration  

 og  

 patienters selvadministration af medicin mv.
 Vejledning nr. 9616 af  

 6. december 2002 vedrørende  

 ordination og administration af medicin.
 Vejledning nr.  

 60258  

 om  

 identifikation af patienter og anden sikring mod  

 forvekslinger i sundhedsvæsenet, Sundhedsstyrelsen,  

 1998.
 Vejledning om tilsyn med plejehjem, plejeboligbebyggelser  

 og tilsvarende boligenheder, Sundhedsstyrelsen december 2001.
 Bekendtgørelse nr. 856 af 13. oktober 2003 om lægers pligt  

 til at  

 føre  

 ordnede optegnelser (journalføring).
 Vejledning nr. 118 af  

 13. oktober 2003 om lægers journalføring.
 Lov nr. 429 af 31. maj  

 2000 om behandling af personoplysninger  

 (persondataloven).
 Bekendtgørelse nr. 528  

 af 15. juni 2000 om sikkerhedsforanstaltninger  

 til  

 beskyttelse af personoplysninger, som behandles  

 for  

 den offentlige forvaltning, som ændret ved bekendtgørelse nr. 201 af 22. 03.  

 2001. Lov nr. 1050 af 17. december 2002, Arkivloven.
 Bekendtgørelse nr. 591  

 af 26. juni 2003 om offentlige  

 arkivalier og om offentlige arkivers  

 virksomhed.
 Bekendtgørelse nr. 575  

 af 16. juni 2003 om bevaring  

 og kassation af arkivalier i amtskommunerne.
 Retningslinier for føring og opbevaring af  

 sygeplejejournaler, udarbejdet af Den Gode Medicinske Afdeling (DGMA)  

 og Dansk  

 Sygeplejeråd, januar 2004.
