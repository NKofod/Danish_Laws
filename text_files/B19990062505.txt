 Bekendtgørelse om administration af  

 landbrugsloven m.v.
 I medfør af § 30 a, stk. 1-5, og § 30 d i  

 landbrugsloven,  

 jf. lovbekendtgørelse  

 nr. 598 af 15. juli 1999, fastsættes:
 § 1.  

  

 De  

 regionale jordbrugskommissioner træffer inden for rammerne af de i medfør af  

 §  

 7  

 fastsatte retningslinier afgørelse  

 efter landbrugsloven, medmindre der er fastsat anden bestemmelse.
Stk. 2.  

  

 Jordbrugskommissionernes afgørelse af retlige  

 spørgsmål kan påklages til Strukturdirektoratet.
Herudover kan  

 jordbrugskommissionernes afgørelser ikke  

 påklages.
Klagefristen er 4 uger fra  

 den  

 dag, afgørelsen er meddelt ansøgeren.
 Stk. 3.  

  

 Klage indgives  

 til jordbrugskommissionen og  

 videresendes med dennes bemærkninger til Strukturdirektoratet.
 § 2.  

  

 Amtsrådene træffer afgørelse efter § 7 a, stk.  

 3, i landbrugsloven i sager om skovplantning på landbrugsejendomme,  

 jf.  

 bekendtgørelse nr. 567 af 24. juli  

 1991 om skovplantning på landbrugsejendomme.
 Stk. 2.  

  

 Amtsrådene  

 træffer inden for rammerne af de i  

 medfør af § 7, stk. 2, fastsatte retningslinier afgørelse efter § 7 a,  

 stk.  

 4, i landbrugsloven i sager om  

 indvinding af råstoffer i jorden.
Stk. 3.  

  

 Amtsrådenes  

 afgørelser i medfør af stk. 1 kan  

 påklages til Strukturdirektoratet.
Amtsrådenes afgørelser i medfør af  

 stk. 2  

 kan påklages til Strukturdirektoratet,  

 jf. landbrugslovens §  

  

    

  

 30 a,  

 stk. 3,  

 og til Naturklagenævnet efter  

 reglerne i §§ 13-16 i lov om  

 råstoffer  

 (lovbekendtgørelse nr. 569 af 30. juni 1997). Klagefristen er 4 uger fra den  

 dag, afgørelsen er meddelt ansøgeren.
 Stk. 4.  

  

 Klage indgives  

 til amtsrådet og videresendes med amtsrådets bemærkninger til  

 Strukturdirektoratet.
§ 3.  

  

 Strukturdirektoratet,  

 de regionale  

 jordkøbsnævn og Den sønderjyske Jordfond, der udøver beføjelser efter § 30 a  

 i  

 jordkøbsloven  

 (lovbekendtgørelse nr. 493  

 af 13. juni 1997), er i forbindelse med erhvervelse af landbrugsjorder eller  

 ved frasalg af bygninger med tilhørende jordtilliggende fritaget for at  

 indhente tilladelse fra jordbrugskommissionerne til udstykning,  

 arealoverførsel  

 m.v. efter reglerne i § 4, stk. 1, § 7, stk. 1, og §§ 13 og 14 i  

 landbrugsloven.
Ophævelse af landbrugspligt i medfør af lovens § 4, stk. 1,  

 forudsætter dog tilladelse fra jordbrugskommissionen, medmindre  

 landbrugspligten kan bortfalde uden tilladelse, jf. lovens § 4, stk. 6 og 7.  

 Den sønderjyske Jordfond kan tillige erhverve  

 landbrugsejendomme uden tilladelse efter lovens § 21.
 § 4.  

  

 Strukturdirektoratet træffer afgørelse i sager om selskabers erhvervelse  

 af  

 landbrugsejendomme efter § 20 i  

 landbrugsloven, herunder hvorvidt aftaler mellem selskabets deltagere er i  

 overensstemmelse med regler, der er fastsat i  

 medfør af lovens § 20, stk. 5, jf. bekendtgørelse nr. 624 af 26. juli 1999 om  

 landbrugslovens § 20.
 Stk. 2.  

  

 Strukturdirektoratet træffer endvidere afgørelse om påbud om afhændelse efter  

 lovens § 27 og om tiltale efter lovens § 33, hvis et selskab ikke opfylder  

 betingelserne i lovens § 20.
 Stk. 3.  

  

 De regionale  

 jordbrugskommissioner træffer dog afgørelse om, hvorvidt betingelserne i  

 lovens  

 § 20, stk. 1, nr. 1, jf. §§ 16, 17, 17 a og 18, er opfyldt.
 § 5.  

  

 Strukturdirektoratet varetager i samarbejde med  

 jordbrugskommissionerne de jordbrugsmæssige interesser i region-,  

 kommune- og  

 lokalplanlægningen, herunder  

 ved større projekter, der vil medføre væsentlige indgreb i forhold til  

 landbrugsejendomme.
 § 6.  

  

 Strukturdirektoratets afgørelser i medfør af  

 landbrugsloven kan ikke påklages til anden administrativ myndighed.
§ 7.  

  

 Ministeren for fødevarer, landbrug og fiskeri og  

 Strukturdirektoratet kan meddele  

 jordbrugskommissionerne og amtsrådene  

 generelle retningslinier om behandlingen og afgørelsen af sager  

 efter  

 landbrugsloven.
Der kan herunder  

 fastsættes bestemmelser om, i hvilket omfang ministeren og  

 Strukturdirektoratet  

 skal underrettes om  

 de behandlede sager.
 Stk. 2.  

  

 Ministeren og  

 Strukturdirektoratet fastsætter  

 nærmere  

 retningslinier for amtsrådenes kompetence og tilsynsopgaver m.v. samt  

 for jordbrugskommissionernes opgaver i  

 forbindelse med behandlingen af sager om indvinding af råstoffer i jorden.
 § 8.  

  

 Ministeren for fødevarer, landbrug og fiskeri og Strukturdirektoratet udøver  

 et  

 overordnet tilsyn med jordbrugskommissionernes virksomhed.
 Stk. 2.  

  

 Ministeren og  

 Strukturdirektoratet kan meddele jordbrugskommissionerne generelle  

 retningslinier med henblik på tilsyn og kontrol med administrationen af  

 loven,  

 herunder varetagelse af kontrolopgaver med overholdelse af loven og  

 indberetning herom.
 § 9.  

  

 Ministeren og Strukturdirektoratet kan i særlige tilfælde beslutte at  

 overtage  

 kompetencen til at træffe afgørelse i sager af større betydning eller af  

 principiel karakter.
 § 10.  

  

 Bekendtgørelsen træder i kraft den 7. august 1999, jf. dog stk. 2.
 Stk. 2.  

  

 Bestemmelserne i  

 §§ 3, 8 og 9 træder i kraft den 1. september 1999.
 Stk. 3.  

  

 Bekendtgørelse  

 nr. 829 af 18. september 1996 om administration af landbrugsloven m.v.  

 ophæves.
