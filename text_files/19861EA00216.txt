Nr BRB 216 Beretning over Forslag til lov om ændring af ligningsloven  

 (Skattefritagelse for normalbidrag)   

 Nr B 216 1986-87, 1. samling Afgivet af skatte- og afgiftsudvalget Afgivet: 19870526 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter, som denne har besvaret skriftligt.
Et »flertal§ (Socialdemokratiets, Det Konservative Folkepartis, Venstres, Det Radikale Venstres, Centrum-Demokraternes og Kristeligt Folkepartis medlemmer af udvalget) udtrykker sympati for lovforslaget.
Flertallet vil fortsætte drøftelserne med henblik på i den kommende folketingssamling af gennemføre lovgivning på området med virkning fra 1. januar 1988.
Et »mindretal inden for flertallet§ (Socialdemokratiets medlemmer af udvalget) havde ønsket vedtagelse af lovforslaget nu, men konstaterer, at regeringspartierne uanset den positive holdning ved 1. behandling af uoplyste årsager ikke vil vedtage lovforslaget i denne folketingssamling.
Det Radikale Venstre har efter omstændighederne ment, at skattereformpartierne skulle samles om flertallets betænkningsbidrag, som Socialdemokratiet derfor tilslutter sig.
For Socialdemokratiet er det afgørende, at forslag af samme indhold som lovforslag nr.
L 216 vedtages, og Socialdemokratiet forudsætter, at skatte- og afgiftsministeren straks ved starten af den kommende folketingssamling fremsætter lovforslag herom.
Et »mindretal§ (Socialistisk Folkepartis medlemmer af udvalget) udtrykker højrøstet utilfredshed med, at det er lykkedes flertallet at kvæle lovforslaget i velvilje, således at det ikke kan vedtages i denne folketingssamling.
Mindretallet noterer sig, at flertallets sympati for forslaget, som kom til udtryk ved førstebehandlingen, fortsat eksisterer, om end den just ikke har vist sig gennem konkrete tiltag.
Mindretallet har med tilfredshed noteret sig og kan tilslutte sig Socialdemokratiets krav om, at ministeren straks i den kommende folketingssamling fremsætter lovforslag af samme indhold som lovforslag nr.
L 216.
 Mindretallet havde ønsket, at lovforslaget havde haft virkning fra 1.
januar 1987 sammenfaldende med skattereformens ikrafttræden, hvorved det problem, skattereformen har skabt for  

 »skilsmissebørn«, kunne være blevet løst.
Det er sagligt set helt ubegrundet, at dette problem ikke er blevet løst, når et klart flertal udtrykker sympati for lovforslaget.
 P. u. v.
