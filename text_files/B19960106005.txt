 I medfør af §§ 3-6, § 8, stk. 2 og 3, § 9, stk. 2 og 3, § 13, stk. 3, og §  

 15, stk. 2, i lov nr. 1106 af 21. december 1994 om zoonoser, fastsættes:
 § 1.  Ved konsumægshønsehold forstås i denne  

 bekendtgørelse:
 Stk. 2.  Andre hønsehold kan lade sig registrere som  

 konsumægshønsehold.
 § 2.  Ved en flok forstås i denne bekendtgørelse en  

 samling af høns, der udgør en driftsmæssig og aldersmæssig enhed.
Registrering § 3.  Et konsumægshønsehold skal af ejeren anmeldes  

 til registrering i Veterinærdirektoratet.
 Stk. 2.  Anmeldelsen skal foretages på et skema  

 rekvireret i Veterinærdirektoratet, Rolighedsvej 25, 1958 Frederiksberg C.
 Stk. 3.  Veterinærdirektoratet sørger for, at ejendommen  

 tildeles et CHR-nummer i Det Centrale Husdyrbrugsregister.
 § 4.  Ejeren af et konsumægshønsehold skal skriftligt  

 underrette Veterinærdirektoratet om adresseændring, ejerskifte,  

 bortforpagtning eller ophør med hønseholdet senest en måned efter at  

 ændringen er sket.
Flytning og omsætning § 5.  Enhver, der producerer æg fra et  

 konsumægshønsehold, skal sørge for, at hønsene stammer fra konsumægshønsehold  

 registreret i Veterinærdirektoratet, jf. § 3, og kun har haft kontakt med  

 sådanne hønsehold eller er importeret i henhold til Veterinærdirektoratets  

 bekendtgørelse om samhandel inden for Den Europæiske Union med fjerkræ og  

 rugeæg samt indførsel heraf fra tredjelande.
 § 6.  Enhver, der opdrætter høns i et  

 konsumægshønsehold skal sørge for, at opdrættet stammer fra rugerier  

 registreret i henhold til Veterinærdirektoratets bekendtgørelse om indretning  

 og drift af rugerier og rugeægsproducerende virksomheder med høns, kalkuner,  

 gæs og ænder, eller at opdrættet er importeret i henhold til  

 Veterinærdirektoratets bekendtgørelse om samhandel inden for Den Europæiske  

 Union med fjerkræ og rugeæg samt indførsel heraf fra tredjelande.
Optegnelser § 7.  Ejeren af et konsumægshønsehold skal gøre  

 optegnelser over afgangen og tilgangen af høns til hønseholdet.
Optegnelserne  

 skal omfatte:
 Stk. 2.  Optegnelserne skal opbevares i mindst 5 år og  

 på forlangende forevises Veterinærdirektoratet.
 § 8.  Ejeren af autoriserede ægpakkerier og  

 autoriserede virksomheder, der fremstiller varmebehandlede ægprodukter, skal  

 sikre sig, at æg leveret til pakkeriet eller ægproduktvirksomheden stammer  

 fra konsumægshønsehold registreret i Veterinærdirektoratet eller er  

 importeret i henhold til Veterinærdirektoratets bekendtgørelse om  

 veterinærkontrol ved indførsel af animalske levnedsmidler m.v.
Salmonellakontrol og bekæmpelse § 9.  Ejeren af et konsumægshønsehold skal sørge for,  

 at der fra hver flok udtages og indsendes materiale til undersøgelse for  

 salmonellabakterier på Statens Veterinære Serumlaboratorium eller et af  

 Veterinærdirektoratet hertil godkendt laboratorium.
Stk. 2.  Prøveudtagningen skal ske i overensstemmelse  

 med de i bilaget til denne bekendtgørelse angivne betingelser.
Alt materiale  

 skal ved indsendelse til laboratoriet være identificeret ved CHR-nummer,  

 husnummer og floknummer (holdnummer).
 Stk. 3.  Endvidere forestår kredsdyrlægen udtagning og  

 indsendelse af materiale, jf. bilaget til denne bekendtgørelse.
 Stk. 4.  Samtlige undersøgelsesresultater skal af  

 hønseholdets ejer opbevares i mindst to år og på forlangende forevises  

 Veterinærdirektoratet.
 § 10.  Findes salmonellabakterier i materiale indsendt  

 i henhold til § 9, stk. 1 eller 3, skal laboratoriet sende disse til  

 verifikation, type- og fagtypebestemmelse på Statens Veterinære  

 Serumlaboratorium og samtidig indberette fundet til Veterinærdirektoratet.
 Stk. 2.  Findes der serologisk reaktion for  

 salmonellabakterier i materiale indsendt i henhold til § 9, stk. 1 eller 3,  

 skal dette straks indberettes til Veterinærdirektoratet.
 Stk. 3.  Salmonellaundersøgelser, der giver negativt  

 resultat, skal af laboratoriet indberettes til Veterinærdirektoratet løbende.
 Stk. 4.  Samtlige undersøgelsesresultater skal opbevares  

 af laboratoriet i mindst et år og på forlangende forevises  

 Veterinærdirektoratet.
 § 11.  Konstateres Salmonella Typhimurium eller  

 Salmonella Enteritidis eller serologisk reaktion for disse i materiale  

 indsendt i henhold til § 9, stk. 1 og 3, eller i materiale indsendt i anden  

 anledning, anses flokken som mistænkt for at være smittet med Salmonella  

 Typhimurium eller Salmonella Enteritidis.
 Stk. 2.  Kan infektion hos mennesker med Salmonella  

 Typhimurium eller Salmonella Enteritidis spores tilbage til æg fra et  

 konsumægshønsehold, anses holdets flokke som mistænkte for at være smittet  

 med Salmonella Typhimurium eller Salmonella Enteritidis.
 Stk. 3.  Findes en flok smittet med Salmonella  

 Typhimurium eller Salmonella Enteritidis, jf. § 12, kan alle andre flokke i  

 konsumægshønseholdet anses som mistænkte for at være smittet med Salmonella  

 Typhimurium eller Salmonella Enteritidis.
 Stk. 4.  Fra en mistænkt flok, jf. stk. 1, 2 og 3,  

 forestår kredsdyrlægen udtagning og indsendelse af materiale, jf. bilaget til  

 denne bekendtgørelse, til undersøgelse på Statens Veterinære  

 Serumlaboratorium.
 § 12.  En flok er smittet med Salmonella Typhimurium  

 eller Salmonella Enteritidis, når Statens Veterinære Serumlaboratorium har  

 bekræftet diagnosen ved laboratoriemæssig undersøgelse af det i § 11, stk. 4,  

 nævnte materiale.
 § 13.  Ejeren af en smittet flok skal efter  

 kredsdyrlægens anvisning lade alle høns aflive og destruere eller under  

 ledsagelse af passerseddel slagte på et godkendt eller autoriseret  

 fjerkræslagteri.
 Stk. 2.  Ejeren skal sørge for, at æg fra den smittede  

 flok efter kredsdyrlægens anvisning enten destrueres eller sendes til en  

 autoriseret virksomhed til fremstilling af varmebehandlede ægprodukter.
 § 14.  Når en smittet flok er aflivet eller slagtet,  

 skal ejeren sørge for, at alle rum, hvor den smittede flok har opholdt sig,  

 samt maskiner og materiel snarest rengøres og desinficeres efter  

 kredsdyrlægens anvisning.
 Stk. 2.  Ejeren skal sørge for, at gødning fra den  

 smittede flok deponeres, brændes eller nedgraves efter kredsdyrlægens  

 anvisning.
 Stk. 3.  Ejeren skal sørge for, at tilbageværende foder  

 behandles efter kredsdyrlægens anvisning.
§ 15.  Genindsættelse af høns i de bygninger, hvor en  

 smittet flok har opholdt sig, må tidligst ske efter, at kredsdyrlægen har  

 godkendt den i § 14, stk. 1, nævnte rengøring og desinfektion.
Godkendelsen  

 meddeles på baggrund af visuel bedømmelse samt undersøgelse af svaberprøver  

 indsendt til Statens Veterinære Serumlaboratorium.
Betaling, straf og ikrafttræden § 16.  Veterinærdirektoratet afholder udgifterne til  

 indsendelse og undersøgelse af prøver, der påbydes i medfør af § 11, stk. 4,  

 til udtagning, indsendelse og undersøgelse af prøver, der påbydes i medfør af  

 § 15, samt til undersøgelse af prøver i henhold til § 9.
 Stk. 2.  Taksering af høns, der udtages til undersøgelse  

 i henhold til § 11, stk. 4, foretages af Veterinærdirektoratet.
 § 17.  Erstatning i forbindelse med påbudt slagtning  

 eller aflivning af høns i henhold til § 13, betales af Veterinærdirektoratet,  

 som erhverver hønsene til en værdi, der er fastlagt i en skala, der angiver  

 hønsenes handelsværdi fra 1. leveuge til udsætningstidspunktet.
 Stk. 2.  Ved uenighed mellem ejeren og  

 Veterinærdirektoratet om dyrenes værdi, kan taksationen foretages ved  

 Veterinærdirektoratets foranstaltning af tre personer, hvoraf  

 Veterinærdirektoratet udpeger de to og ejeren den ene.
 § 18.  Til dækning af ejerens driftstab ved påbudt  

 aflivning eller slagtning af høns, jf. § 13 og § 16, stk. 2, yder  

 Veterinærdirektoratet erstatning efter de til enhver tid gældende regler.
§ 19.  Erstatning i forbindelse med påbudt destruktion  

 eller varmebehandling af æg samt destruktion af foder i henhold til §§ 13-14  

 betales af Veterinærdirektoratet med de pågældende produkters almindelige  

 handelsværdi.
Ved påbudt varmebehandling udgør erstatningen differencen  

 mellem den aktuelle ægværdi og den opnåede betaling ved salg af æggene til  

 produktfabrik.
 § 20.  Andre udgifter i medfør af denne bekendtgørelse  

 end de i §§ 16-19 nævnte er Veterinærdirektoratet uvedkommende.
 § 21.  Overtrædelse af § 3, stk. 1, §§ 4-8, § 9, stk.  

 1, 2 eller 4, eller §§ 10, 13, 14 eller 15, straffes med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 22.  Bekendtgørelsen træder i kraft den 16. december  

 1996.
Veterinærdirektoratet, den 9. december  

 1996 Erik Stougaard /Arne Sunesen Bilag Udtagelse og indsendelse af prøver til undersøgelse for Salmonella  

 typhimurium og Salmonella enteritidis Generelt Der udtages og indsendes prøver fra hver flok.
 Materiale, der indsendes til bakteriologisk undersøgelse (gødningsprøver  

 eller døde kyllinger) skal sendes til Statens Veterinære Serumlaboratorium,  

 Hangøvej 2, 8200 Århus N, eller et andet laboratorium, godkendt af  

 Veterinærdirektoratet.
 Materiale til serologisk undersøgelse (blodprøver eller æg) skal sendes  

 til Statens Veterinære Serumlaboratorium, Bulowsvej 27, 1790 København V,  

 eller et andet laboratorium, godkendt af Veterinærdirektoratet.
 Alt materiale skal indsendes hurtigst muligt efter opsamling.
Alt materiale skal ledsages af en indsendelsesformular, som skal  

 rekvireres fra Statens Veterinære Serumlaboratorium eller andre laboratorier,  

 godkendt af Veterinærdirektoratet.
På formularen skal samtlige relevante  

 rubrikker udfyldes.
 Gødningsprøver opsamles som frisk afsat gødning.
 Prøver, som skal udtages fra 12 uger gammelt opdræt, opsamles i  

 plastikposer med 5 gødningsprøver pr. pose og den samlede mængde gødning pr.  

 pose skal være mindst 10 gram.
 Alle andre gødningsprøver skal opsamles i en plastikpose, og den samlede  

 mængde gødning pr. pose skal være mindst 60 gram.
 Antallet af prøver (gødningsprøver, æg, eller blodprøver), som udtages pr.  

 gang, skal svare til antal høns i flokken, dog højst 60 gødningsprøver, æg  

 eller blodprøver.
Undersøgelser i flokke, som opdrættes i konsumægshønsehold For hver flok (ved daggamle kyllinger udtages pr. leverance af kyllinger)  

 udtages og indsendes følgende prøver:
 Gødningsprøver.
Gødningsprøver og blodprøver.
Prøveudtagning og indsendelse foreståes af  

 kredsdyrlægen.
Ejeren af opdrætsflokken skal senest 14 dage før  

 prøveudtagning advisere kredsdyrlægen.
 Konsumægshønsehold, som ikke leverer æg til autoriseret ægpakkeri  

 eller til autoriseret virksomhed, der fremstiller varmebehandlede  

 ægprodukter.
 Gødningsprøver samt æg eller blodprøver udtages og indsendes to gange om  

 året med 5-7 måneders mellemrum.
Konsumægshønsehold, som leverer til autoriseret ægpakkeri, eller som  

 leverer til autoriseret virksomhed, der fremstiller varmebehandlede  

 ægprodukter Der udtages gødningsprøver og æg på følgende alderstrin:
 Fra flokke, som producerer æg i æglægningsperioder udover den første  

 æglægningsperiode, skal der udtages prøver af gødning og æg midt i hver  

 efterfølgende æglægningsperiode.
Undersøgelse af mistænkte flokke Prøveudtagning og indsendelse foreståes af kredsdyrlægen.
Hvis en flok  

 mistænkes for at være smittet, jf. § 11, skal der udtages og indsendes  

 følgende materiale:
