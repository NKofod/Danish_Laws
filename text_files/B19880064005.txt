 I medfør af § 3, stk. 1, i lov om fremskyndet tilbagebetaling af visse  

 afgifter, jf. lovbekendtgørelse nr. 628 af 20. oktober 1988 fastsættes:
 § 1.  Virksomheder, der efter merværdiafgiftslovens §  

 20, stk. 3, har fået tilladelse til at anvende en kortere afgiftsperiode end  

 kvartalet, kan efter anmodning til toldvæsenet på de i §§ 2-4 anførte  

 betingelser forskudsvis få udbetalt et beløb svarende til det gennemsnitlige  

 tilgodehavende af overskydende afgift efter § 23 i merværdiafgiftsloven.
 § 2.  En anmodning efter § 1 skal være ledsaget af  

 virksomhedens opgørelse af den samlede overskydende afgift for de nærmest  

 forudgående 12 måneder, jf. dog § 4. Positive merværdiafgiftstilsvar angivet  

 i samme periode skal være fratrukket i opgørelsen.
Stk. 2.  Til virksomheder, hvis afgiftsperiode efter  

 merværdiafgiftsloven er kalendermåneden, kan udbetales et beløb svarende til  

 3/52 af det i stk. 1 nævnte beløb.
Til virksomheder, hvis afgiftsperiode  

 efter merværdiafgiftsloven er ugen, kan udbetales et beløb svarende til 3/104  

 af det i stk. 1 nævnte beløb.
Stk. 3.  Forskudsvis udbetalte beløb reguleres hver 12.  

 måned på grundlag af virksomhedens opgørelse af den samlede overskydende  

 afgift i de forudgående 12 måneder opgjort efter stk. 1. Opgørelsen skal være  

 toldvæsenet i hænde inden 4 uger efter udløbet af de 12 måneder.
Der  

 foretages ikke regulering for beløb under 1.000 kr.
 Stk. 4.  De i stk. 1 og 3 nævnte opgørelser skal være  

 underskrevet af virksomhedens ansvarlige ledelse.
 § 3.  Virksomheder, der ikke længere opfylder  

 betingelsen i § 1 eller ophører, skal tilbagebeløb modtaget efter § 2.
 Stk. 2.  Såfremt en virksomhed får ændret sin  

 afgiftsperiode efter merværdiafgiftsloven, foretages der regulering af de  

 udbetalte beløb efter reglerne i § 2.
§ 4.  For virksomheder, der efter merværdiafgiftsloven  

 har haft tilladelse til kortere afgiftsperiode i mindre end 12 måneder, dog  

 mindst 6 måneder, foretages opgørelsen efter § 2, stk. 1, for den da forløbne  

 periode samt for den periode, der har dannet grundlag for toldvæsenets  

 tilladelse til kortere afgiftsperiode.
Såfremt de 2 perioder tilsammen udgør  

 mindre end 12 måneder, forhøjes det fremkomne beløb svarende til en 12  

 måneders periode.
 Stk. 2.  Såfremt en virksomhed har haft overskydende  

 afgift efter merværdiafgiftsloven i mindre end 6 måneder, skal virksomheden  

 over for toldvæsenet sandsynliggøre størrelsen af overskydende afgift opgjort  

 efter § 2, stk. 1, for de følgende 12 måneder gennem budgetter,  

 ordrebekræftelser og lign.
§ 5.  Virksomheder, der kan få tilbagebetalt afgift  

 efter kan efter anmodning til toldvæsenet få tilbagebetalt de nævnte afgifter  

 månedsvis.
Stk. 2.  Månedsvis tilbagebetaling efter stk. 1 kan kun  

 gives til virksomheder, hvis samlede afgiftsbeløb efter de nævnte love udgør  

 mindst 30.000 kr. årlig, og hvis afgiftsperiode efter merværdiafgiftsloven er  

 kvartalet.
Virksomheder, der er optaget i det register for landbrug og  

 fiskeri m.v., der er nævnt i merværdiafgiftslovens § 25, stk. 1, kan dog få  

 tilladelse til månedsvis tilbagebetaling af de nævnte afgifter, såfremt det  

 samlede afgiftsbeløb udgør mindst 15.000 kr. årlig.
§ 6.  Tilladelse til månedsvis tilbagebetaling kan kun  

 gives med virkning fra begyndelsen af virksomhedens afgiftsperiode efter  

 merværdiafgiftsloven, og anmodning om tilladelse hertil må fremsættes senest  

 1 måned, før ændringen ønskes iværksat.
Dette gælder dog ikke for  

 anmodninger, toldvæsenet modtager før 1. januar 1981.
Stk. 2.  Anmodning om tilladelse til månedsvis  

 tilbagebetaling skal vedlægges en opgørelse af de afgiftsbeløb, som  

 virksomheden efter de i § 5, stk. 1, nævnte love har kunnet få tilbagetalt i  

 de seneste forudgående 12 måneder.
Afgiftsbeløbene vil kunne reguleres på  

 grundlag af de på ansøgningstidspunktet gældende afgiftssatser.
 Stk. 3.  En virksomhed, der har været i drift i mindre  

 end 12 måneder, kan få tilladelse til månedsvis tilbagebetaling af de i § 5,  

 stk. 1, nævnte afgifter, såfremt den over for toldvæsenet kan sandsynliggøre,  

 at den i de kommende 12 måneder vil opfylde de i § 5, stk. 2, nævnte  

 betingelser.
§ 7.  Opgørelse af tilbagebetalingsbeløbet for en  

 måned omfatter afgiften for de af virksomheden i månedens løb modtagne  

 leverancer af varer, der er afgiftspligtige efter de i § 5, stk. 1, nævnte  

 love.
Beløbet angives i hele kroner, idet der ses bort fra ørebeløb.
Der kan  

 ikke ske månedsvis tilbagebetaling af beløb under 5.000 kr., men  

 tilbagebetaling kan omfatte flere måneder under eet.
 Stk. 2.  Virksomheder, der har fået tilladelse til  

 månedsvis tilbagebetaling af afgift, må ikke i afgiftsangivelsen efter  

 merværdiafgiftsloven anføre noget beløb for de nævnte afgifter.
 Stk. 3.  Virksomheden skal kunne fremlægge samme  

 dokumentation som ved tilbagebetaling af afgift efter lovene nævnt i § 5,  

 stk. 1. Den i stk. 1 nævnte opgørelse skal være underskrevet af virksomhedens  

 ansvarlige ledelse.
§ 8.  Udbetaling af beløb efter § 2, stk. 2 eller 3,  

 eller § 3, stk. 2, samt tilbagebetaling af afgift efter § 7, stk. 1, sker  

 senest 3 uger efter modtagelsen af anmodning om udbetaling eller  

 tilbagebetaling.
Kan toldvæsenet på grund af virksomhedens forhold ikke  

 foretage kontrol af anmodningen, afbrydes fristen, indtil virksomhedens  

 forhold ikke længere hindrer kontrol.
 Stk. 2.  Udbetaling eller tilbagebetaling efter stk. 1  

 kan kun ske, såfremt virksomheden for tidligere afgiftsperioder har opfyldt  

 sine angivelses- og betalingsforpligtelser efter merværdiafgiftsloven.
 § 9.  Såfremt en virksomhed skal tilbagebetale beløb  

 efter § 2, stk. 3, eller § 3, eller har fået for meget afgift tilbagebetalt  

 efter § 7, stk. 1, afkræves virksomheden det overskydende beløb til betaling  

 senest 14 dage efter påkrav.
 Stk. 2.  Betales et beløb efter stk. 1 ikke rettidigt,  

 skal der betales 1,3 pct. i månedlig rente for hver påbegyndt måned fra den  

 1. i den måned i hvilken beløbet skal betales af virksomheden, dog mindst 10  

 kr.
§ 10.  Den, der forsætligt eller groft uagtsomt  

 afgiver urigtige eller vildledende oplysninger eller fortier oplysninger til  

 brug for kontrollen med beregning, regulering og udbetaling af beløb eller  

 tilbagebetaling af afgift, straffes med bøde, medmindre højere straf er  

 forskyldt efter § 5, stk. 3, i lov om fremskyndet tilbagebetaling af visse  

 afgifter.
Bestemmelserne i lovens § 5, stk. 4 og 5, finder anvendelse.
 Stk. 2.  Forsætlig eller grov uagtsom overtrædelse af §  

 2, stk. 1,3 eller 4, eller § 7, stk. 2 eller 3, straffes med bøde.
§ 11.  Bekendtgørelsen træder i kraft dagen efter  

 offentliggørelsen i Lovtidende.
Samtidig ophæves bekendtgørelse nr. 494 af  

 19. november 1980 om fremskyndet tilbagebetaling af visse afgifter.
