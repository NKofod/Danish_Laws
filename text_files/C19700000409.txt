 (Til de skattelignende myndigheder).
 Hermed fremsendes eksemplarer af lovbekendtgørelse nr. 612 af 29. december  

 1969 om påligningen af indkomst- og formueskat til staten for indkomståret  

 1969. Lovbekendtgørelsen afløser lovbekendtgørelse nr. 424 af 19. december  

 1968.
 I denne lovbekendtgørelse er indarbejdet de ændringer af ligningsloven,  

 der er sket ved lov nr. 19 af 24. januar 1969, lov nr. 104 af 29. marts 1969,  

 lov nr. 326 af 18. juni 1969 og lov nr. 544 af 10. december 1969, og den  

 indeholder herefter de bestemmelser, der skal anvendes ved ligningen for  

 indkomståret 1969.
 Med hensyn til de ændringer, der er sket ved lovene af 24. januar 1969, og  

 29. marts 1969 henvises til skattedepartementets cirkulærer henholdsvis nr.  

 17 af 24. januar 1969 og nr. 73 af 15. april 1969. Der vil senere blive  

 udsendt cirkulære vedrørende lov nr. 326 af 18. juni 1969, som indeholder  

 ændringer som følge af den gennemførte lov om frigørelsesafgift, lov nr. 324  

 af 18. juni 1969.
Endvidere fremsendes lovbekendtgørelse nr. 610 af 17. december 1969 om  

 påligningen af indkomst- og formueskat til staten.
I denne lovbekendtgørelse,  

 der indeholder de bestemmelser, der skal anvendes ved ligningen for  

 indkomståret 1970 og senere indkomstår, er indarbejdet de ændringer af  

 ligningsloven, der er en følge af kildeskattens ikrafttræden, og som får  

 virkning fra og med indkomståret 1970. Det drejer sig om lov nr. 191 af 31.  

 maj 1968 (ændringer som følge af kildeskattens ikrafttræden), lov nr. 121 af  

 29. marts 1969 (ændringer som følge af kildeskattens ikrafttræden)  

 (beskatning af dødsboer), lov nr. 130 af 29. marts 1969 om ændring af lov nr.  

 191 af 31. maj 1968 samt ovennævnte lov nr. 544 af 10. december 1969. Med  

 hensyn til disse ændringslove som følge af kildeskattens ikrafttræden  

 henvises til skattedepartementets cirkulære nr. 259 af 18. december 1968 og  

 cirkulære nr. 137 af 7. juli 1969. Det bemærkes dog, at de ændringer, der er  

 gennemført ved lov nr. 121 af 29. marts 1969 (beskatning af dødsboer), vil  

 blive behandlet i den endelige vejledning, der senere vil blive udsendt  

 herom.
Den sidst vedtagne ændringslov, lov nr. 544 af 10. december 1969  

 indeholder i § 1 bestemmelser, der dels indfører nye regler, dels foretager  

 ændringer i hidtidige regler, jfr. oversigten nedenfor.
Bestemmelsen i § 2,  

 der ændrer statsskattelovens § 43, stk. 2, 3 og 4, om oplysningspligt for  

 skifteretterne og eksekutorer m.v., skal ses i sammenhæng med de nye regler  

 for beskatning af dødsboer.
Disse ændringer vil blive behandlet i den ovenfor  

 nævnte vejledning om dødsbobeskatningen.
Lovens ikrafttrædelsesbestemmelser  

 indeholdes i § 3. Som hovedregel anvendes ændringerne ved opgørelse af den  

 skattepligtige indtægt for indkomståret 1969 og senere indkomstår.
Hvor dette  

 ikke er tilfældet, vil der nedenfor under omtale af de enkelte bestemmelser  

 blive gjort bemærkninger herom.
I § 3, stk. 6, gives der finansministeren  

 bemyndigelse til, hvor beskikkelsesperioden for skatterådsmedlemmer og  

 stedfortrædere udløber med udgangen af 1969, at forlænge denne til 31. marts  

 1970. Dette skal ses på baggrund af en påtænkt ændring af opbygningen af den  

 statslige skatteadministration og den omdeling af skattekredsene fra 1. april  

 1970, der er nødvendiggjort af de ændringer, der sker i den amtskommunale og  

 kommunale inddeling af landet. Ændringslovens § 2 og § 3, stk. 6 er optrykt i  

 slutningen af lovbekendtgørelse af 17. december 1969.
 Oversigt over de nye regler og ændringer.
 ad 1) til § 7, litra i.
Skattefriheden ifølge denne bestemmelse er nærmere omtalt i  

 skattedepartementets cirkulærer af 19. december 1966 og 22. december 1967.  

 Ved ændringsloven af 9. december 1968, jfr. skattedepartementets cirkulære af  

 27. december 1968 er skattefriheden for disse sociale ydelser udvidet til at  

 omfatte ydelser i henhold til § 73 i lov om offentlig forsorg.
Det drejer sig  

 om ydelser, der udbetales til personer, der hjemme forsørger et barn, som har  

 en fysisk eller psykisk lidelse, der medfører særlige udgifter ved  

 forsørgelse.
Ved en ændring af forsorgslovens § 70 er de ydelser af  

 tilsvarende karakter, der kan udbetales personer under særforsorgen, udskilt  

 til en særskilt bestemmelse i § 70, stk. 1 a (trykt som bilag 1 til dette  

 cirkulære). De her nævnte ydelser udbetales af den særforsorgsinstitution,  

 som fører tilsyn med den pågældende, og hjælpen er betinget af, at  

 institutionens anvisninger med hensyn til pasning m.v. følges.
 ad 2) til § 7A.
Efter den hidtidige bestemmelse i § 7A var finansministeren bemyndiget til  

 at nedsætte indkomstskatten af gevinster ved lotterier, totalisatorspil m.v.  

 Bestemmelsens betydning var efterhånden blevet meget begrænset, idet de  

 fleste af de omhandlede gevinster med tiden er fritaget for almindelig  

 indkomstskat, og bestemmelsen har derfor i de seneste år stort set kun været  

 anvendt på gevinster fra udlandet samt totalisatorgevinster.
Hertil kommer,  

 at den måde, bestemmelsen har været praktiseret på, nøje var knyttet til den  

 nu ophævede skattefradragsregel (nedsættelse af skatten til ligevægtsskat),  

 hvorfor den efter skattefradragsreglens afskaffelse har været uden betydning.
 ad 3) til § 8, stk. 2.
 Den stedfundne ændring er af redaktionel karakter og skyldes, at reglerne  

 om beskatningen af de i bestemmelsen nævnte foreninger ikke mere findes i  

 udskrivningsloven, men i selskabsskatteloven.
 ad 4) til § 8, stk. 3.
Ved denne regel, der er ny, lovfæstes en fradragsret for visse udgifter,  

 som har forbindelse med sådanne former for låntagning, som særligt  

 erhvervslivet benytter sig af ved dets finansiering.
Det er dog ikke en  

 betingelse, at finansieringsudgiften er afholdt af hensyn til skatteyderens  

 erhvervsvirksomhed.
Det har været hensigten med bestemmelsen at sidestille disse ydelser med  

 renteudgifter, som kan fradrages efter statsskattelovens § 6, litra e.
Efter  

 lovbestemmelsen omfatter fradragsretten derfor alene løbende præmier m.v. for  

 lån, som den skattepligtige optager, samt løbende præmier for kaution for  

 hans gæld.
Fradragsretten omfatter endvidere løbende garantiprovisioner m.v.  

 for sikring af den skattepligtiges tilgodehavender.
Drejer det sig om mellemværender af meget kort løbetid, er fradragsretten  

 dog ikke afgrænset efter, om præmien o.s.v. er løbende eller ej.
Efter litra  

 c kan stiftelsesprovisioner, engangspræmier og lignende engangsydelser for  

 mellemværender af den art, der er omhandlet i litra a og b, fradrages ved  

 indkomstopgørelsen, såfremt løbetiden er under 2 år.
 Det skal endelig oplyses, at det ikke med den nævnte bestemmelse har været  

 hensigten at beskære retten til at fradrage finansieringsudgifter, der har  

 været fradragsberettigede efter de hidtil gældende regler.
 ad 5) til § 14A, stk. 1.
Ved lov nr. 104 af 29. marts 1969 blev lejeværdien for ejendomme, der kun  

 indeholder een selvstændig lejlighed, som tjener til bolig for ejeren,  

 forhøjet fra 2,75 pct. for skatteåret 1969-70 til 3 pct. for indkomståret  

 1969 af ejendomsværdien ved 13. almindelige vurdering eller en senere  

 vurdering inden 14. almindelige vurdering.
Ved lov nr. 191 af 31. maj 1968 er  

 lejeværdien for indkomståret 1970 for disse ejendomme fastsat til 3,25 pct.  

 af ejendomsværdien ved 13. almindelige vurdering eller en senere vurdering  

 inden 14. almindelige vurdering.
Disse bestemmelser er gentaget i nærværende  

 paragraf i ændringsloven sammenholdt med dennes § 3, stk. 2; men herudover  

 bestemmes det, at lejeværdien for indkomstårene 1969 og 1970 for ejendomme,  

 der ikke er vurderet før 14. almindelige vurdering eller som siden sidste  

 vurdering før 14. almindelige vurdering er ombygget for mere end 25.000 kr.,  

 skal fastsættes til henholdsvis 2 pct. og 2,25 pct. af ejendomsværdien ved  

 14. almindelige vurdering eller en senere vurdering, der er foretaget forud  

 for det pågældende kalenderår.
Lejeværdien af stuehuse med tilhørende grund og have har hidtil været  

 ansat efter et skøn over, hvad huset kunne udlejes for.
Ved 14. almindelige  

 vurdering er der for landbrugsejendomme m.v. sket en fordeling af  

 ejendomsværdien og grundværdien på henholdsvis stuehus med tilhørende grund  

 og have og på den øvrige ejendom, jfr. lovbekendtgørelse nr. 441 af 22.  

 august 1969, § 33, stk. 4 (trykt som bilag 2 til dette cirkulære). Det er  

 herefter bestemt, at lejeværdien for disse stuehuse for indkomstårene 1969 og  

 1970 skal fastsættes til henholdsvis 2 pct. og 2,25 pct. af den del af  

 ejendomsværdien, som er henført til stuehuset m.v.
Det bemærkes, at det i  

 ligningslovens § 14A, stk. 2, omhandlede standardfradrag for  

 vedligeholdelsesudgifter ikke er anvendelig på landbrugets stuehuse.  

 Vedligeholdelsesudgifter for disse bygninger fradrages som hidtil efter den  

 almindelige regel i statsskattelovens § 6e.
For eenfamiliehuse - herunder også de ovenfor nævnte stuehuse - hvor en  

 væsentlig del anvendes ved ejerens erhvervsvirksomhed, fastsættes lejeværdien  

 af den del, der benyttes til beboelse, som hidtil efter et skøn.
Det samme  

 gælder lejeværdien for ejerlejligheder.
 ad 6) til § 32D.
 § 32D er indsat ved lovbekendtgørelse nr. 191 af 31. maj 1968 og skal have  

 virkning fra og med indkomståret 1970. Der er i henhold til den  

 finansministeren i bestemmelsens stk. 2, 3. punktum, givne bemyndigelse  

 udsendt bekendtgørelse af 10. juni 1969 vedrørende forskudsregistrering m.v.  

 for 1970, jfr. også de udsendte vejledninger fra kildeskattedirektoratet af  

 juni og oktober 1969 vedrørende forskudsregistrering for 1970.
Den nu foretagne ændring af bestemmelsen skal ses i sammenhæng med, at  

 ligningsarbejdet m.v. i forbindelse med dødsfald generelt tænkes henlagt til  

 skatterådene.
Som bestemmelsen tidligere var affattet, gjaldt  

 finansministerens bemyndigelse ikke, når behandlingen af et dødsbo trak så  

 længe ud, at der forekom en beskatningsperiode på et helt år.
I så fald  

 ændres boets skattepligtsforhold nemlig ikke i årets løb.
Med de nye regler  

 er der med hensyn til dødsboer givet finansministeren en mere generel  

 bemyndigelse til at fastsætte reglerne om indgivelse af selvangivelse m.v.,  

 værdifastsættelse efter kildeskattelovens § 16, stk. 4, og 5, beregning af  

 passivposter og afgivelse af forhåndsbesked efter kildeskattelovens § 33A.
 Kilometertakster for befordring mellem hjem og arbejdsplads.
 De af finansministeren i henhold til § 9C, stk. 2, fastsatte  

 kilometertakster for opgørelsen af udgiften ved benyttelse af eget  

 befordringsmiddel mellem hjem og arbejdsplads udgør for indkomståret 1969 og  

 indtil videre følgende beløb:
 og højst 280 kr. for et år.
 Skattedepartementet, den 6. januar 1970.
Hans P.
Gøtrik.
/N.
Stissing Jensen.
 Bilag 1.
 Uddrag af lov om offentlig forsorg.
 (Som ændret ved lov nr. 101 af 29. marts 1969, jfr. lovbekendtgørelse nr.  

 539 af 10. november 1969).
 (Udelades her).
 Bilag 2.
 Uddrag af lov om vurdering af landets faste ejendomme.
 (Lovbekendtgørelse nr. 441 af 22. august 1969).
 (Udelades her).
