Fremsat den 14. marts 2006 af  

 Rasmus Prehn (S) og Christine Antorini (S) Forslag til folketingsbeslutning om  

 styrket internationalisering af universitetsområdet Da der i dag eksisterer en række strukturelle og økonomiske  

 forhold, som ikke er befordrende for universiteternes internationalisering,  

 pålægger Folketinget regeringen snarest at igangsætte en indsats for  

 styrkelse  

 af internationaliseringen af landets universiteter.
Indsatsen skal som  

 minimum  

 indeholde følgende fire elementer:
1.  

 	  

 En generel gennemgang  

 og vurdering af den gældende lovgivning på universitetsområdet.
Gennemgangen  

 skal have det særlige sigte, at eventuelle regler, der virker  

 uhensigtsmæssigt  

 og barriereskabende i forhold til at fremme danske universiteters  

 internationaliseringsarbejde, ændres.  

 Herunder er det vigtigt at få belyst, hvilke muligheder der findes for,  

 at danske universiteter kan udbyde uddannelse i udlandet.
 2.  

 	  

 På finansloven  

 afsættes 100 mio. kr. til en internationaliseringspulje, der skal knyttes til  

 universiteternes udviklingskontrakter til realisering af  

 internationaliseringstiltag.  

 F.eks. skal universiteterne sikres et bedre økonomisk grundlag for at  

 fastholde  

 og udbygge antallet af parallelforløb og fællesuddannelser,  

 udvekslingsaftaler  

 med udenlandske universiteter og tilrettelæggelse af studieordningerne  

 således,  

 at udlandsophold ikke giver unødig studietidsforlængelse.
3.  

 	  

 Der indføres en  

 stipendieordning for danske studerende, der finansieres inden for rammerne af  

 de nuværende taxametre.
Omlægning af bevillingssystemet giver den studerende  

 mulighed for at benytte en del af taxameteret på et studieophold i udlandet.  

 Men det skal  modsat en model, hvor de studerende blot kan tage  

 taxameteret  

 med sig  ske på en sådan måde, at de danske universiteter er med i  

 planlægningen  

 og ikke udsættes for unfair konkurrence fra de udenlandske universiteter.  

 Målsætningen med forslaget er, at halvdelen af alle færdiguddannede  

 kandidater  

 på alle uddannelser skal have været på udlandsophold i forhold til cirka en  

 tredjedel i dag.
4.  

 	  

 På finansloven  

 afsættes 80 mio. kr. til at understøtte de danske universiteters egen  

 internationale markedsføringsindsats med hensyn til tiltrækning af  

 udenlandske  

 studerende. »University Denmark« får til formål at sætte Danmark på  

 verdenskortet som attraktivt videns- og uddannelsesland med  

 kvalitetsuddannelser og andre videndelende aktiviteter.
Endvidere foreslås en  

 særlig stipendie- eller legatordning målrettet mod udenlandske studerende fra  

 fattige kår, ligesom der foreslås en fordobling af universiteternes  

 stipendier  

 til dygtige udenlandske studerende.
Bemærkninger til forslaget Med globaliseringens hastige fremmarch fremstår en styrkelse af  

 den internationale studentermobilitet på de danske universiteter som en  

 vigtig  

 hjørnesten i uddannelsernes kvalitetsudvikling.
Beslutningsforslaget har til  

 hensigt at forbedre den enkelte studerendes muligheder for at studere i  

 udlandet, hvad enten det er i form af en fuld uddannelse eller som en del af  

 et  

 dansk universitetsstudium.
Sideløbende foreslås en styrkelse af  

 universiteternes rammer for international studenterudveksling og tiltrækning  

 af  

 udenlandske fuldtidsstuderende, undervisere og forskere.
Bemærkninger til forslagets enkelte punkter Med forslag nr. 1  

 ønsker  

 forslagsstillerne, at al lovgivning i relation til universitetsområdet kigges  

 efter  

 i sømmene med det formål at nedbryde eventuelle barrierer for  

 universiteternes  

 internationale arbejde.
Regeringen bør fremsætte lovforslag, hvor det er  

 nødvendigt, således at universiteternes internationale ideer og virketrang  

 ikke  

 holdes tilbage, men derimod får lov til at spire og gro.
På danske universiteter er det en udbredt opfattelse, at  

 ideerne, forslagene og de konkrete initiativer til øget internationalisering  

 allerede findes, men at dansk lovgivning mange steder er en hindring.
Som  

 eksempel kan nævnes, at danske universiteter med den nye universitetslov nu  

 kun  

 i særlige tilfælde kan udbyde en universitetsuddannelse i samarbejde med  

 udenlandske universiteter og kun med ministeriel godkendelse.
Et udbud af en  

 uddannelse, hvor et eller flere semestre skal læses på et udenlandsk  

 universitet, er således ikke tilladt, medmindre en ministeriel godkendelse  

 opnås.
Denne procedure opfattes af mange universiteter som besværlig og  

 initiativdræbende.
Der er derfor behov for at få kortlagt, hvilke af den  

 slags  

 barrierer der findes i dansk lovgivning, samt at få vurderet, om lovgivningen  

 kan indrettes mere smidigt og initiativfremmende.
Herunder er det vigtigt at få belyst, hvilke muligheder der  

 findes for, at danske universiteter kan udbyde uddannelse i udlandet.  

 Eksporten  

 af uddannelse er f.eks. meget stor i Australien og andre steder.
Det er  

 derfor  

 helt oplagt, at vi kan lære af det.
På en række områder er Danmark  

 enestående,  

 hvad angår uddannelse og pædagogik.
Derfor er der ingen grund til, at vi som  

 nation  

 holder os tilbage med at eksportere vor ekspertise.
Med forslag nr. 2 ønsker forslagsstillerne at indlægge økonomiske  

 incitamenter til at fremme internationale initiativer såsom parallelforløb og  

 fællesuddannelser,  

 udvekslingsaftaler med udenlandske universiteter og tilrettelæggelse af  

 studieordningerne således, at udlandsophold ikke giver unødig  

 studietidsforlængelse.
Endvidere bør det overvejes at honorere universiteter,  

 der opretter filialer i udlandet.
 På finansloven afsættes en særlig pulje på 100 mio. kr. til  

 realisering af udviklingskontrakternes mål på internationaliseringsområdet.  

 Formålet  

 hermed er at gøre udviklingskontrakterne til et reelt styringsværktøj, så  

 universiteterne  

 sikres et økonomisk råderum til at sætte afgørende fokus på  

 internationalisering og kvalitetsforbedringer på udvalgte indsatsområder.
 Puljemidlerne skal ses som et supplement til de aktuelle  

 uddannelsesbevillinger, og øremærkningen skal sikre, at der er ressourcer til  

 at gøre internationaliseringen af uddannelserne til et strategisk  

 indsatsområde  

 på landets universiteter.
Universitetsbestyrelserne får med udviklingskontrakterne  

 mulighed for at påvirke, hvilke indsatsområder universiteterne vil prioritere  

 og blive belønnet for.
Med hensyn til en internationaliseringsindsats kunne  

 det  

 f.eks. være et måltal for indgåede udvekslingsaftaler, tilpasning af  

 studieordninger til at rumme udlandsophold, tiltrækning af udenlandske  

 studerende, tiltrækning af udenlandske undervisere og forskere, udsendelse af  

 egne studerende til udlandet, udbud af parallelforløb og fællesuddannelser  

 m.v.
 Med forslag nr. 3 ønsker forslagsstillerne, at langt flere  

 studerende får økonomisk mulighed for at tage studieophold i udlandet, idet  

 det  

 samtidig sikres, at de danske universiteter er med i planlægningen og ikke  

 udsættes  

 for unfair konkurrence.
Regeringens forslag om, at danske studerende skal kunne tage  

 deres taxametertilskud med til udlandet, er problematisk, fordi det skaber  

 unfair konkurrence for danske universiteter.
Forslaget bevirker, at danske  

 universiteter  

 får deres taxameterbevilling, når den studerende består sin eksamen, mens de  

 udenlandske universiteter får betalingen ved studiestart.
Der skabes således  

 et  

 yderligere pres på danske universiteters uddannelsesøkonomi.
Norge og Island  

 har gennemført lignende regler og fundet, at dette har svækket deres  

 universiteters  

 økonomi og dermed kvaliteten af norske og islandske uddannelser.
Med forslaget sikres universiteterne et klart incitament til at  

 øge andelen af udvekslinger.
Hvor regeringens forslag underminerer  

 universiteternes økonomi, vil forslagsstillerne sikre bedre økonomi og  

 kvalitetskonkurrence universiteterne imellem.
Gode udvekslingsaftaler bliver  

 en  

 del af universiteternes varemærke.
Samtidig kan en udveksling gennem  

 universiteterne grundet mængderabat gøres langt billigere end enkeltaftaler  

 med  

 de studerende.
Med forslaget får man flere udvekslinger for pengene.
I stedet foreslås det, at der indføres en stipendieordning for  

 danske studerende.
Stipendieordningen kan ses som et supplement til det  

 aktivitetsdrevne taxametersystem.
Ud over et taxametertilskud, der fortsat er  

 baseret på studenterårsværk (STÅ), dvs. antallet af studerendes beståede  

 eksamener, og forskellige taxametersatser afhængigt af fagområde, betyder  

 stipendieordningen, at universiteterne modtager en andel af den samlede  

 uddannelsesbevilling forud for hvert semester, hvor de studerende er  

 indskrevet.
De danske studerende vil kunne benytte deres stipendium til et  

 studieophold i udlandet, mens taxameteret fortsat er knyttet til  

 STÅ-produktionen på danske universiteter.
Hermed gives de danske  

 universiteter  

 lige konkurrencevilkår med udenlandske universiteter, der modtager  

 studieafgiften forud.
Stipendiet foreslås at være på 20.000 kr. pr. studerende pr.  

 studieår.
Midlerne hertil hentes inden for rammerne af de nuværende  

 taxametre.  

 Forslaget bevirker en forbedring af taxametersystemet, idet den uheldige  

 sammenhæng mellem STÅ-produktion og bevilling reduceres.
Universiteternes  

 indtægter vil med forslaget ikke kun afhænge af, om de studerende består  

 deres  

 eksamener, men også af universiteternes evne til at tiltrække og fastholde  

 studerende.
Set fra universiteternes side vil modellen med en  

 stipendieordning fungere som en synlig »up front-dækning« af udgifterne ved  

 at  

 være et efterspurgt uddannelsessted.
Det vil indebære en mere rimelig  

 økonomisk  

 balance for de enkelte uddannelser og mindske kvalitetspresset fra  

 STÅ-systemet.
Vælger de danske studerende at kombinere deres danske  

 universitetsuddannelse med et semester eller mere på et udenlandsk  

 universitet,  

 er det hensigtsmæssigt, at dette studieophold koordineres med den studerendes  

 danske universitet.
Det skal sikres, at den danske studerende får den mest  

 hensigtsmæssige semester- og fagsammensætning, og at den studerende kan få  

 merit for den del af uddannelsen, der tages i udlandet.
For at undgå, at den del af uddannelsesbevillingen, der gives  

 universiteterne ved indgangen til studieåret, ikke bliver spildt på ufærdige  

 uddannelser, foreslås det samtidig, at der strammes op på kravene til de  

 studerendes  

 studieaktivitet.
I dag er der allerede hjemmel for universiteterne til at  

 fastsætte  

 regler for, hvornår den studerende senest skal have afsluttet sin bachelor-  

 og  

 kandidatuddannelse efter påbegyndelse.
Ligeså er der hjemmel til, at  

 universitetet kan bringe indskrivningen til ophør, hvis den studerende ikke  

 har  

 været studieaktiv i mindst 2 sammenhængende år, dvs. ikke har produceret STÅ.  

 Det foreslås, at disse muligheder gøres til et generelt regelsæt for  

 studerendes  

 studieaktivitet på de danske universiteter.
I takt med, at studiegebyrer finder udbredelse i EU/EØS-landene,  

 og det forhold, at danske universiteter i stigende grad udvikler  

 engelsksprogede programmer og kurser, kan man forvente et pres fra europæiske  

 studerende, der bliver tiltrukket af gratis universitetsuddannelser i  

 Danmark.  

 Forslaget vil afhjælpe et sådant pres, idet stipendiet er for danske  

 statsborgere og kun kan tildeles udenlandske statsborgere efter samme  

 betingelser, som gælder for tildeling af SU.
Studerende fra EU/EØS skal  

 således  

 normalt betale studieafgift svarende til stipendiets beløbsstørrelse.
Seneste tal viser, at cirka hver tredje færdiguddannet kandidat  

 i løbet af sin uddannelse har været på studieophold i udlandet.
Der er dog  

 store forskelle mellem de videnskabelige hovedområder i deres evne til at  

 tiltrække udvekslingsstuderende fra udlandet og i deres egne studerendes  

 villighed til at tage studieophold i udlandet.
Målsætningen med forslaget er,  

 at halvdelen af alle færdiguddannede kandidater på alle uddannelser skal have  

 været på udlandsophold.
Med forslag nr. 4 ønsker forslagsstillerne at sætte Danmark på  

 verdenskortet som attraktivt videns- og uddannelsesland med  

 kvalitetsuddannelser og som naturligt knudepunkt for videnskabelige  

 konferencer.
Danmark og Skandinavien er gode brands rundtom i verdenen, som  

 bør  

 udnyttes væsentligt bedre.
Forslagsstillerne foreslår, at der på finansloven afsættes 80  

 mio. kr. til oprettelse af »University Denmark« og til etablering af en  

 særlig  

 stipendieordning for fattige udenlandske studerende. »University Denmark« får  

 status af et selvstændigt center med egen bestyrelse med tilknytning til  

 Ministeriet  

 for Videnskab, Teknologi og Udvikling.
Hensigten er, at »University Denmark«  

 bl.a.  

 gennem et tæt samarbejde med udenrigstjenesten understøtter universiteternes  

 egen markedsføring over for udenlandske uddannelsessøgende, studerende og  

 forskere ved at udnytte den synergieffekt, der opstår ved at markedsføre  

 Danmark som videns- og uddannelsesland.
Uddannelse er et vigtigt middel til fattigdomsbekæmpelse og  

 bæredygtig udvikling i ulande.
Forslagsstillerne foreslår, at »University  

 Denmark« administrerer en særlig stipendie- eller legatordning til fordeling  

 af  

 stipendier til udenlandske studerende, der kommer fra fattige kår.
Denne type  

 stipendier tildeles udenlandske studerende ud fra et  

 fattigdomsbekæmpelsesprincip  

  til forskel fra universiteternes stipendier, der har til formål at  

 tiltrække  

 særlig dygtige udenlandske studerende.
»University Denmark« skal profilere og markedsføre danske  

 universitetsuddannelser f.eks. på uddannelsesmesser i udlandet.
Danske  

 uddannelser bliver ofte positivt fremhævet af udenlandske studerende for den  

 særlige danske uddannelsespædagogik med projektarbejde, tværfaglighed,  

 selvstændig analyse og refleksion samt det flade hierarki i  

 studenter-underviser-forholdet.
Dette er nogle af de uddannelsesværdier, som  

 en  

 fælles international profilering af de danske universitetsuddannelser bl.a.  

 kunne fokusere på.
Samtidig skal centeret give kvalificeret rådgivning, bistand og  

 praktisk vejledning til udlændinge, der vælger at studere, undervise og  

 forske  

 i Danmark.
Det er nærliggende, at centeret også får til opgave at skaffe  

 videndelende og videngenererende aktiviteter til Danmark som f.eks.  

 videnskabelige konferencer og andre arrangementer, der understøtter en  

 profilering af Danmark som videns- og uddannelsesland.
For at løfte sådanne  

 opgaver er det oplagt at »University Denmark« fungerer i et tæt samarbejde  

 med  

 universiteterne og udenrigstjenesten, ligesom initiativer som »Invest in  

 Denmark« og »Work in Denmark« og andre ministerielle initiativer, der retter  

 sig mod tiltrækningen af udenlandsk videnkapital og højtuddannede, bør  

 koordineres  

 med aktiviteterne i »University Denmark« Fra den 1. september 2006 skal universiteterne opkræve fuld  

 betaling for udenlandske studerende uden for EU/EØS.
Samtidig er der indført  

 en  

 stipendieordning til tiltrækning af dygtige udenlandske studerende.
Fra 2006  

 er  

 der afsat midler til et optag på 70 udenlandske kandidatstuderende, og fra  

 2008  

 forventes omkring 130 stipendier årligt at blive tildelt.
Forslagsstillerne  

 finder dette utilstrækkeligt med hensyn til at kunne sikre en fortsat positiv  

 udvikling af universiteternes tiltrækning af dygtige udenlandske studerende  

 til  

 gavn for uddannelsernes internationalisering.
Derfor foreslås et løft i  

 stipendievolumen, der matcher den hidtidige uddannelsesaktivitet.
Seneste tal  

 viser, at der i 2002 befandt sig 420 studerende fra lande uden for EU/EØS på  

 de  

 danske universiteter i færd med at tage en kandidatuddannelse, og at disse  

 studerende producerede 145 STÅ.
Det foreslås, at der afsættes midler til en  

 fordobling af antallet af stipendier, idet det forventes, at  

 stipendieordningens  

 fokus på dygtige studerende vil medvirke til en øget STÅ-produktion.
Skriftlig fremsættelse Rasmus Prehn  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om styrket internationalisering af universitetsområdet.
(Beslutningsforslag nr.
B 91).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
