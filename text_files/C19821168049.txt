 § 1.  Institutionen drager omsorg for, at der til  

 personale, der ansættes i opsyns- eller værkmestergruppen, kan udleveres  

 stav.
Stk. 2.  Stave rekvireres i direktoratet.
Der må kun  

 anvendes stave af den af direktoratet godkendte type.
 § 2.  Personalet er pligtig at modtage den udleverede  

 stav.
 Stk. 2.  Den pågældende er ansvarlig for den udleverede  

 stav og skal overholde de for dens opbevaring fastsatte regler.
§ 3.  Institutionen fastsætter de nærmere regler for,  

 i hvilket omfang staven bæres under den daglige tjeneste og i særlige  

 situationer.
Bæres staven i den daglige tjeneste, skal den bæres i stavlomme.
 § 4.  Såfremt staven i henhold til § 3 ikke skal bæres  

 i tjenesten, skal den opbevares på betryggende måde i særlige stavdepoter  

 efter regler, der fastsættes af institutionens ledelse.
 Stk. 2.  Opbevaring skal ske under sådanne forhold, at  

 udlevering hurtigt kan ske.
 Stk. 3.  Staven skal efter tjenestetids ophør opbevares  

 i institutionen på betryggende måde.
 § 5.  Samtidig hermed ophæves justitsministeriets  

 reglement af 5. oktober 1981 vedrørende udlevering og opbevaring af stave.
F.
Hellborn /Jon Johnsen Til kriminalforsorgens anstalter og arresthusene.
