Nr BTL 88 Betænkning over Forslag til lov om forbud mod ophold på og færdsel gennem  

 forsvarets skydeområder og andre militære områder   

 Nr L 88 1990-91, 2. samling Afgivet af Forsvarsudvalget Afgivet: 19910503 Udvalget har behandlet lovforslaget i nogle møder og har herunder stillet spørgsmål til forsvarsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse  

 uændret.
Et flertal inden for flertallet (Socialdemokratiets, Det Konservative  

 Folkepartis, Venstres, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) er enig med ministeren i, at  

 der med vedtagelsen af lovforslaget skabes en klarere og enklere retstilstand  

 på dette område.
Flertallet lægger bl.a. vægt på demonstrationsretten og har  

 derfor med tilfredshed noteret sig, at forsvarsministeren i besvarelsen af  

 spørgsmål fra udvalget har udtalt, at det ikke er hensigten at skærpe den  

 nuværende praksis i sager vedrørende overtrædelse, hvorefter der normalt kun  

 idømmes beskedne bødestraffe.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
