Fremsat den 14. december 2004  

 af Jan Petersen (S), Mette Frederiksen (S) og  

 Anne Marie Meldgaard (S) Forslag til Lov  

 om ændring af lov om varsling m.v. i forbindelse med afskedigelser af større  

 omfang og lov om en aktiv beskæftigelsesindsats (Handlingsplan  

 m.v.) § 1 I lov nr. 414 af 1. juni 1994 om varsling m.v. i  

 forbindelse med afskedigelser af større omfang, som ændret ved lov nr. 184 af  

 12. marts 1997, foretages følgende ændringer:
 1.  

  

 I  

  

 § 5, stk. 1, 1. pkt.,  

  

 ændres ordene »så tidligt  

 som muligt« til: »senest 21 dage før meddelelse af afskedigelser«.
 2.  

  

 I  

  

 § 6  

  

 indsættes efter stk. 1 som nyt stykke:
»Stk. 2.  

  

 Arbejdsgiveren  

 skal i samarbejde med arbejdsformidlingen og de berørte lønmodtageres  

 organisationer udarbejde en handlingsplan for de lønmodtagere, der påtænkes  

 afskediget.  

 Handlingsplanen skal indeholde muligheder for vejledning og uddannelse, som  

 virksomheden, arbejdsformidlingen, kommunerne og de berørte lønmodtageres  

 organisationer stiller til rådighed.
Beskæftigelsesministeren fastsætter  

 efter  

 indstilling fra Beskæftigelsesrådet nærmere regler om handlingsplaner.« Stk. 2 bliver herefter stk. 3.
 3.  


  

 § 8  

  

 affattes således:
»§ 8.  

  

 Afskedigelser, hvorom der er givet meddelelse efter § 7, stk. 1, får tidligst  

 virkning 8 uger efter, at meddelelsen er sendt til arbejdsmarkedsrådet.« 4.  


  

 § 11  

  

 affattes således:
»§ 11.  

  

 En arbejdsgiver, der i forbindelse med afskedigelser omfattet af § 1 undlader  

 at indlede forhandlinger med lønmodtagere efter § 5, undlader at give  

 skriftlig  

 meddelelse efter § 6, stk. 2, undlader at udarbejde handlingsplan efter § 6,  

 stk. 3, eller undlader at sende meddelelse til arbejdsmarkedsrådet efter § 7,  

 skal yde de pågældende lønmodtagere en godtgørelse.
Godtgørelsen, der mindst  

 skal svare til 1 måneds løn, kan udgøre indtil 6 måneders løn.« § 2 I lov nr. 419 af 10. juni 2003 om en aktiv  

 beskæftigelsesindsats, som ændret ved lov nr. 424 af 9. juni 2004, foretages  

 følgende ændringer:
 1.  


  

 § 102, stk. 2,  

  

 affattes således:
»Stk. 2.  

  

 Ved større  

 afskedigelser forstås afskedigelser omfattet af § 1 i lov om varsling m.v. i  

 forbindelse med afskedigelser af større omfang.« 2.  

  

 I  

  

 § 102, stk. 3,  

  

 udgår ordene »om mindst 50 pct.  

 eller mindst 100 ansatte«.
§ 3 Loven træder i kraft den 1. januar 2005.
Bemærkninger til lovforslaget Lovforslagets  

 hovedindhold Som led i en offensiv strategi med henblik på at skaffe  

 flere job foreslås en udvidet dialog mellem de involverede aktører i  

 varslingssager i forbindelse med større afskedigelser.
Med lovforslaget  

 forpligtes arbejdsgiveren til i samarbejde med arbejdsformidlingen og de  

 faglige organisationer at udarbejde en handlingsplan for hver medarbejder.  

 Arbejdsgiveren har initiativpligt.
 Lovforslaget indeholder endvidere en præcisering af  

 tidsfristen for varsling, en skærpelse af godtgørelsen ved manglende  

 opfyldelse  

 af varslingsreglerne og ensretning af varslingsperioden, således at de samme  

 regler gælder, uanset hvor mange medarbejdere der afskediges.
Det foreslås endvidere, at definitionen af større  

 afskedigelser i lov om en aktiv beskæftigelsesindsats bliver enslydende med  

 definitionen af større afskedigelser i lov om varsling m.v. i forbindelse med  

 afskedigelser af større omfang.
Hermed bliver det muligt at sætte ind med  

 opkvalificering i de situationer, hvor arbejdsgiveren varsler det offentlige  

 beskæftigelsessystem.
Baggrunden for lovforslaget Lovforslaget er et led i Socialdemokraternes kamp for flere  

 job, jf.
Socialdemokraternes »Investering i fremtiden«.
Formålet med  

 lovforslaget er at få en mere effektiv og fleksibel varslingsindsats ved  

 større  

 afskedigelser.
Det danske arbejdsmarked er i disse år præget af en række  

 større afskedigelser som følge af indskrænkninger, udflytninger eller  

 betalingsstandsninger.
Bare i 2004 har virksomheder som Flextronic, LM  

 Glasfiber, Thermo King, Sonofon, ATP, Sadolin, Vestas, MAN B&W Diesel,  

 Danish Crown, AGCO og mange flere afskediget store grupper af medarbejdere.
Alene i 2003 blev ca. 17.000 medarbejdere afskediget i  

 forbindelse med større varslingssager, mens tallet i 2002 var ca. 16.000  

 medarbejdere.
Særlig regioner som Nordjylland og Storkøbenhavn har været  

 ramt.
Det er mange forskellige faktorer, som determinerer  

 afskedigelserne.
Overordnet har dog særlig tre faktorer betydning:
   

 	  

 Stigende konkurrence  

 fra lande med lavere lønninger som f.eks. lande i Asien og Østeuropa.
   

 	  

 En teknologisk  

 udvikling mod en højere grad af automatisering.
   

 	  

 Ændringer i  

 forbrugernes efterspørgsel efter industri- og serviceprodukter.
 Samlet betyder disse udviklingstendenser, at flere og flere  

 virksomheder står over for afskedigelser af større grupper af medarbejdere,  

 og  

 dermed, at tusinder af medarbejdere hvert år finder sig selv i en situation,  

 hvor deres job og indkomstgrundlag forsvinder.
Arbejdsmarkedet står samtidig over for en fremtidig mangel  

 på arbejdskraft.
Nyrupregeringens plan  som den nuværende regering har  

 overtaget  betyder, at der i 2010 skal beskæftiges 80.000 flere  

 personer.
Situationer med større afskedigelser håndteres i dag efter  

 lov om varsling m.v. i forbindelse med afskedigelser af større omfang og lov  

 om  

 en aktiv beskæftigelsesindsats.
Lov om varsling m.v. pålægger virksomheder,  

 der  

 står over for større afskedigelser, at varsle det offentlige  

 beskæftigelsessystem, mens lov om en aktiv beskæftigelsesindsats giver  

 AF-systemet mulighed for at tilbyde uddannelse i særlige situationer.
 Varslingsperioden i forbindelse med større afskedigelser er  

 en chance for samfundet og det offentlige til at sætte ind med en effektiv  

 indsats over for hver enkelt medarbejder, således at ledighed undgås.
 I stedet for at vente på, at de afskedigede medarbejdere  

 kommer bag i køen i AF-systemet, giver varslingsperioden mulighed for en  

 tidlig  

 indsats, hvorved arbejdsmarkedsfastholdelse kan opnås.
En fleksibel indsats over for de afskedigede medarbejdere  

 er derfor meget central, dels fordi en effektiv indsats sikrer den enkelte  

 medarbejder et indkomstgrundlag via ordinær beskæftigelse  dermed  

 skånes en  

 stor gruppe mennesker for de personlige og sociale problemer, som ledighed  

 kan  

 medføre  dels fordi en effektiv indsats sparer samfundet for store  

 udgifter  

 til dagpenge, aktivering m.m.
Undersøgelser viser, at hver gang en gruppe på  

 100 mennesker afskediges i forbindelse med varslingssager, er ca. 25 personer  

 stadig ledige et år efter.
Hverken selve varslingsordningen eller arbejdsformidlingens  

 indsats ved varsling er i dag effektiv og fleksibel nok.
Det forslås  

 derfor,   

 	  

 at alle relevante  

 aktører involveres i en aktiv proces omkring hver enkelt afskediget  

 medarbejder, for dermed påtager alle sig et ansvar for fastholdelsen af de  

 afskedigede medarbejdere, og   

 	  

 at medarbejderne, der  

 er omfattet af lov om varsling m.v. i forbindelse med afskedigelser af større  

 omfang, også omfattes af mulighed for opkvalificering som følge af lov om en  

 aktiv beskæftigelsesindsats.
Samtidig bør de økonomiske begrænsninger af midlerne til  

 varslingsindsatsen ændres, jf.
Socialdemokraternes »Investering i fremtiden«.  

 Indsatsen i dag begrænses i høj grad af disse bindinger.
Derfor bør det for  

 det  

 første være muligt at fortsætte den aktive varslingsindsats over for de  

 opsagte  

 medarbejdere, selv om de formelt er overgået til dagpengesystemet.
Det vil  

 sige, at det bør være muligt at bruge varslingsmidlerne efter  

 varslingsperiodens ophør.
 For det andet bør varslingsmidlerne kunne bruges til  

 lønsum, således at f.eks. en tillidsrepræsentant, som kender de opsagte  

 medarbejdere, kan frikøbes fra virksomheden til en projektstilling knyttet  

 til  

 jobsøgningsprojekter eller lignende for de afskedigede medarbejdere.
 For det tredje bør det være muligt at bruge  

 varslingsmidlerne til forsørgelse, således at medarbejdere eventuelt kan  

 købes  

 fri til opkvalificering.
Bemærkninger til lovforslagets enkelte bestemmelser Til § 1 Til nr. 1 Det foreslås at fastlægge tidspunktet, fra hvilket der skal  

 indledes forhandling, til mindst 21 dage før der skrides til afskedigelser.
 Det hidtidige krav om tidligst muligt er for upræcist og  

 har vist sig ikke at give tid til reelle forhandlinger.
Til nr. 2 Det foreslås, at arbejdsgiveren forpligtes til at udarbejde  

 en handlingsplan.
Beskæftigelsesministeren fastsætter efter indstilling fra  

 Beskæftigelsesrådet nærmere regler.
Formålet er at sikre involvering af alle  

 relevante aktører i en aktiv proces omkring hver enkelt medarbejders  

 arbejdsmarkedsfastholdelse.
Arbejdsgiveren har initiativpligten.
Til nr. 3 Det foreslås at forlænge den gældende frist for virkningen  

 af afskedigelser fra 4 til 8 uger efter, at meddelelse er sendt til  

 arbejdsmarkedsrådet.
Herved sikres den fornødne tid til seriøse forhandlinger  

 og udmøntningen af handlingsplaner. 8-ugers-fristen vil da gælde for alle  

 afskedigelser omfattet af § 1.
Til nr. 4 Undladelse af at overholde lovens bestemmelser er en  

 alvorlig krænkelse af de berørte lønmodtageres retsstilling.
Der bør derfor i  

 alle tilfælde udmåles en tabsuafhængig godtgørelse, der fastsættes ud fra  

 sagens konkrete omstændigheder, dog som minimum 1 måneds løn og som maksimum  

 6  

 måneders løn.
 Lignende sanktionsbestemmelser findes i f.eks.  

 ligestillingslovgivningen.
Til § 2 Til nr. 1 Det foreslås at definere »større afskedigelser« på samme  

 måde som i varslingsloven.
Til nr. 2 Der er tale om en konsekvensrettelse.
Til § 3 Det foreslås, at loven træder i kraft den 1. januar 2005.
Skriftlig fremsættelse Jan Petersen  

  

 (S):
 Som ordfører for forslagsstillerne tillader jeg mig herved at  

 fremsætte:
 Lov om ændring af lov om  

 varsling m.v. i forbindelse med afskedigelser af større omfang og lov om en  

 aktiv beskæftigelsesindsats. (Handlingsplan m.v.).
(Lovforslag nr.
L 145).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende  

 lovgivning Gældende formulering Lovforslaget § 1 I lov nr. 414 af 1. juni 1994 om varsling m.v. i  

 forbindelse med afskedigelser af større omfang, som ændret ved lov nr. 184 af  

 12. marts 1997, foretages følgende ændringer:
§ 5.  

  

 Agter en  

 arbejdsgiver at foretage afskedigelser, der er omfattet af § 1, skal  

 arbejdsgiveren så tidligt som muligt indlede forhandlinger med lønmodtagerne  

 på virksomheden eller disses repræsentanter, såfremt sådanne er valgt eller  

 udpeget.
Lønmodtagerne eller disses repræsentanter kan under forhandlingerne  

 ledsages af særligt sagkyndige.
 1.  

  

 I  

  

 § 5, stk. 1, 1. pkt.,  

  

 ændres »så  

 tidligt som muligt« til: »senest 21 dage før meddelelse af afskedigelser«.
§ 6.  

  

 Arbejdsgiveren  

 skal til brug ved forhandlingerne efter § 5 give lønmodtagerne på  

 virksomheden eller disses repræsentanter, såfremt sådanne er valgt eller  

 udpeget, alle relevante oplysninger af betydning for sagen og give skriftlig  

 meddelelse i det mindste om 1)  

 	  

 årsagerne til de  

 påtænkte afskedigelser, 2)  

 	  

 antallet af  

 lønmodtagere, der påtænkes afskediget, hvilke relevante kategorier de  

 tilhører, og over hvilket tidsrum det forudses at afskedigelserne skal finde  

 sted, 3)  

 	  

 antallet af  

 lønmodtagere, der normalt beskæftiges på virksomheden, og hvilke kategorier  

 de tilhører, 4)  

 	  

 hvilke kriterier  

 der påtænkes anvendt ved udvælgelsen af de lønmodtagere, der påtænkes  

 afskediget, for så vidt det ifølge lovgivningen og/eller praksis er  

 arbejdsgiveren, der har beføjelsen hertil, og 5)  

 	  

 hvorvidt der blandt  

 de lønmodtagere, som påtænkes afskediget, er lønmodtagere, der har adgang til  

 afskedigelsesgodtgørelser fastsat ved individuel eller kollektiv aftale, og i  

 givet fald hvordan disse godtgørelser opgøres.
 2.  

  

 I  

  

 § 6  

  

 indsættes efter stk. 1 som nyt  

 stykke:
 Stk. 2. Arbejdsgiveren  

 skal samtidig med den i stk. 1 nævnte skriftlige meddelelse fremsende en  

 genpart af meddelelsen til Arbejdsmarkedsrådet.
»Stk. 2.  

  

 Arbejdsgiveren skal i samarbejde med arbejdsformidlingen og de berørte  

 lønmodtageres organisationer udarbejde en handlingsplan for de lønmodtagere,  

 der påtænkes afskediget.
Handlingsplanen skal indeholde muligheder for  

 vejledning og uddannelse, som virksomheden, arbejdsformidlingen, kommunerne  

 og de berørte lønmodtageres organisationer stiller til rådighed.  

 Beskæftigelsesministeren fastsætter efter indstilling fra Beskæftigelsesrådet  

 nærmere regler om handlingsplaner.« Stk. 2 bliver herefter stk. 3.
§ 8.  

  

 Afskedigelser,  

 hvorom der er givet meddelelse efter § 7, stk. 1, får tidligst virkning 30  

 dage efter, at meddelelsen er sendt til Arbejdsmarkedsrådet.
Hvor antallet af  

 afskedigelser, der er omfattet af § 1, udgør mindst 50 pct. af antallet af  

 lønmodtagere på et arbejdssted, jf. § 2, og der på arbejdsstedet normalt er  

 beskæftiget mindst 100 lønmodtagere, får disse afskedigelser tidligst  

 virkning 8 uger efter, at meddelelsen er sendt til Arbejdsmarkedsrådet,  

 medmindre andet er aftalt i en kollektiv overenskomst.
 3.  


  

 § 8  

  

 affattes  

 således:
»§ 8.  

  

 Afskedigelser, hvorom der er givet meddelelse efter § 7, stk. 1, får tidligst  

 virkning 8 uger efter, at meddelelsen er sendt til arbejdsmarkedsrådet.« § 11.  

  

 En  

 arbejdsgiver, der i forbindelse med afskedigelser omfattet af § 1 undlader at  

 indlede forhandlinger med lønmodtagerne efter § 5 eller undlader at sende  

 meddelelse til Arbejdsmarkedsrådet efter § 7, skal yde de pågælde  

  

 nde lønmodtagere en godtgørelse.
God  

  

 tgørelsen  

 udgør et beløb, der for den enkelte lønmodtager svarer til 30 dages løn fra  

 opsigelsestidspunktet.
Fra godtgørelsen skal trækkes den løn, som  

 lønmodtageren har modtaget i en eventuel individuel opsigelsesperiode.
 4.  


  

 § 11  

  

 affattes således:
»§ 11.  

  

 En  

 arbejdsgiver, der i forbindelse med afskedigelser omfattet af § 1 undlader at  

 indlede forhandlinger med lønmodtagere efter § 5, undlader at give skriftlig  

 meddelelse efter § 6, stk. 2, undlader at udarbejde handlingsplan efter § 6,  

 stk. 3 eller undlader at sende meddelelse til arbejdsmarkedsrådet efter §  

 7, skal yde de pågældende lønmodtagere en godtgørelse.
Godtgørelsen, der  

 mindst skal svare til 1 måneds løn, kan udgøre indtil 6 måneders løn.« § 2 I lov nr. 419 af 10. juni 2003 om en aktiv  

 beskæftigelsesindsats, som ændret ved lov nr. 424 af 9. juni 2004, foretages  

 følgende ændringer:
§ 102.  

  

 Ved  

 større afskedigelser kan arbejdsformidlingen tilbyde jobsøgningskurser i op  

 til 2 uger til beskæftigede i opsigelsesperioden.
Arbejdsformidlingen kan  

 herudover yde tilskud til udgifter til opkvalificering, herunder efter- og  

 videreuddannelse, af de beskæftigede i opsigelsesperioden i op til 8 uger.
 1.  


  

 § 102, stk. 2,  

  

 affattes således:
»Stk. 2.  

  

 Ved større  

 afskedigelser forstås afskedigelser omfattet af § 1 i lov om varsling m.v. i  

 forbindelse med afskedigelser af større omfang. « Stk. 2.  

  

 Ved  

 større afskedigelser forstås mindst 50 pct. af medarbejderne på et  

 arbejdssted med mindst 100 ansatte.
 Stk. 3.  

  

 Beskæftigelsesministeren  

 kan dog på baggrund af ansøgning fra det regionale arbejdsmarkedsråd, jf.  

 kapitel 7 i lov om ansvaret for og styringen af den aktive  

 beskæftigelsesindsats, fravige bestemmelsen i stk. 2 om mindst 50 pct.  

 eller mindst 100 ansatte, når muligheden for at opnå anden ansættelse på det  

 lokale arbejdsmarked er begrænset og der er tale om afskedigelser af et ikke  

 ubetydeligt omfang.
 2.  



  

 I  

 § 102, stk. 3,  


  

 udgår ordene  

  

 »om  

 mindst 50 pct. eller mindst 100 ansatte«.
§ 3 Loven træder i kraft den 1. januar 2005.
