(Til lærere i biologi) Der har hersket en vis usikkerhed med hensyn til omfanget af det  

 skriftlige arbejde med rapporter og træning i skriftlige opgaveløsning (for  

 sidste punkts vedkommende kun tilvalg), idet bekendtgørelsen ikke angiver  

 normer på dette område.
 På given foranledning gives her en redegørelse for arbejdets omfang:
Almindelige bemærkninger Det må understreges, at skrivelsesangivelser ikke er normative for det  

 samlede antal af udførte øvelser/forsøg i et undervisningsforløb på fællesfag  

 eller tilvalgsfag.
Ikke mindst i tilvalgsfaget vil antallet af øvelser/forsøg, som de  

 studerende fører laboratoriejournal over, være en del større end skrivelsens  

 angivelser.
Det vil i høj grad afhænge af de emner, som undervisningen i det  

 konkrete forløb omfatter.
 Det følgende beskriver størrelsesordenen af det antal sider som den  

 enkelte studerende forventes at aflevere til godkendelse og rettelse til  

 læreren.
 Iøvrigt henvises til direktoratets skrivelse om forsømmelser af 19. april  

 1977 (RS 01-23, j. nr. 32-75-00/77).
Fællesfag Det skriftlige arbejde består overvejende i rapportskrivning på grundlag  

 af den laboratoriejournal, som føres over øvelser/forsøg samtidig med at  

 disse udarbejdes.
Indenfor emner som f. eks. humanetologi og arbejdsmiljø kan  

 der også i et vist omfang være tale om rapportskrivning på grundlag af  

 anvendte undervisningsfilm (herunder sløjfefilm), radio- og tv-udsendelser,  

 gennemførte spørgeskemaundersøgelser og lignende.
 Omfang af rapportskrivningen svarer til ca. 30 almindeligt håndskrevne  

 sider.
Det er ikke et krav, men i de fleste tilfælde vil det være fagligt op  

 pædagogisk hensigtsmæssigt, at de studerende afleverer rapport over det  

 obligatoriske sammenhængende eksperimentelt betonende kursusarbejde.
Har  

 denne rapport et omfang af 8-10 sider kan de resterende rapportsider f.eks.  

 være fordelt på 4-5 rapporter af 4-6 sider eller 6-7 rapporter af 3-4 sider.
Hvis et kursushold og dets lærer finder det hensigtsmæssigt i relation til  

 de udførte forsøg, at der skal skrives rapport over 4 af disse forsøg, vil  

 det ikke være rimeligt, at to af disse rapporter hedder »rapport over  

 mikroskopets anvendelse« og »rapport over iagttagelser af en  

 celle« eller noget tilvarende.
Er rapporttallet lavt, må mindst tre  

 rapporter være udformet på grundlag af forsøg med hypotesedannelse og  

 eksperimentel afprøvning heraf eller med hypotesedannelse på grundlag af  

 indsamlede forsøgsdata.
Tilvalgsfag Det skriftlige arbejde i tilvalgsfaget er væsentligt større end i  

 fællesfag.
Den største forskel er, at der i tilvalgsundervisningen indgår  

 træning i besvarelse af skriftlige biologiopgaver.
Meget tyder på at denne  

 træning i de senere år har været underprioriteret i forhold til aflevering af  

 skriftlige rapporter over udførte forsøg eller øvelser.
Vi skønner, at en effektiv træning i besvarelse af skriftlige opgaver  

 kræver, at den enkelte studerende har løst et antal opgaver, der svarer til 8  

 fulde eksamensopgavesæt (p.t. er et eksamensopgavesæt på 4 A- og 1 B-opgave).  

 Aflevering og grundig gennemretning af dette antal opgaver er der ikke  

 mulighed for.
En del af dette træningsarbejde må derfor henlægges til  

 undervisningstiden og kan ikke omfatte en individuel retning og bedømmelse.  

 Det skriftlige hjemmearbejde med opgaver, som skal rettes af læreren, har et  

 omfang, der svarer til antallet af opgaver i 5-6 fulde eksamensopgavesæt.  

 Afleveringen af disse opgaver fordeles over 3. og 4. semester.
Endvidere afleveres der rapport over udførte øvelser/forsøg i et omfang  

 svarende til 35-40 håndskrevne sider.
Dette kan f.eks. være een rapport over  

 det udførte speciale på 10-15 sider og 7 rapporter på 3-4 sider.
Der stilles  

 ikke krav om aflevering af en specialerapport.
Om gruppers aflevering af en fælles rapport Overfor er angivet normer, som har taget udgangspunkt i individuelt  

 udarbejdede rapporter.
Disse normer er anført således, at de ikke udelukker,  

 at der udarbejdes grupperapport over enkelte øvelser/forsøg.
For eksempel kan  

 et gruppearbejde i forbindelse med det eksperimentelt betonede kursusarbejde  

 evalueres på grundlag af en grupperapport.
Om alternativer til evaluering på grundlag af rapporter Intet i det foregående udelukker, at udførte forsøg eller undersøgelser i  

 visse tilfælde evalueres på grundlag af udarbejdede udstillinger, films eller  

 lignende.
Det må afhænge af forsøgenes/undersøgelsernes art og af de anvendte  

 arbejdsformer iøvrigt.
Da udarbejdede rapporter skal fremlægges til eksamen,  

 må der i tilfælde af evaluering på grundlag af udstillinger m.v. foreligge  

 materiale (dias, kort rapport eller lignende), som både kan fremvises og  

 anvendes i forbindelse med eksamens afholdelse.
Om øvelser/forsøg, hvorover der ikke udarbejdes rapport Til eksamen opgives det læste stof.
Dette betyder, at øvelser/forsøg,  

 hvorover der ikke er udarbejdet og afleveret rapport, men alene er ført  

 laboratoriejournal, også indgår i eksamenspensum.
