Bekendtgørelse om udnævnelse  

 og afskedigelse m.v. af  

 tjenestemænd i institutioner under IT- og  

 Forskningsministeriet I medfør af §§ 3, 26 stk. 2, og 58, stk. 1 og 3, i  

 lov om tjenestemænd, jf. lovbekendtgørelse nr. 678 af 17.  

 september 1998, fastsættes:
 § 1. Udnævnelse og afskedigelse af  

 tjenestemænd i lønramme 1-35 foretages af ledelsen for  

 vedkommende institution.
 Stk. 2. Uansøgt afsked kan kun foretages af IT- og  

 forskningsministeren.
 § 2. Ledelsen af vedkommende institution kan give  

 en tjenestemand i lønramme 1-35 tjenestefrihed uden løn i en  

 på forhånd fastlagt periode af mindst en måneds varighed.  

 Perioden fraregnes ved beregning af lønanciennitet.
 § 3. Ledelsen af vedkommende institution kan  

 imødekomme en anmodning fra en tjenestemand i lønramme 1-35 om  

 nedsat tjenestetid for begrænset tid eller indtil videre med  

 tilsvarende lønnedsættelse, såfremt det er foreneligt med  

 tjenestens tarv.
 § 4. Bekendtgørelsen træder i kraft den 15.  

 oktober 2001.
