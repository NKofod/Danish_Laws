Fremsat den 5. april 2001 af  

 skatteministeren (Frode Sørensen) Forslag til Lov om ændring af lov om  

 afgift ved tinglysning og  

 registrering af ejer- og panterettigheder mv.  

 (Opdeling af pantebreve og skifte for efterlevende  

 ægtefælle) § 1 I lov om afgift ved tinglysning og registrering af  

 ejer- og panterettigheder mv, jf. lov nr. 382 af 2. juni 1999, som senest  

 ændret ved § 49 i lov nr. 1029 af 22. november 2000, foretages  

 følgende ændringer:
 1. I § 5, stk. 2, indsættes efter 1.  

 pkt.:
»1. pkt. kan anvendes, uanset om det nye pant foreligger i form af et  

 eller flere pantebreve, og uanset om det nye pant kun tjener til delvis  

 afløsning af et eksisterede lån.
Afløses det eksisterende  

 pantebrev af flere pantebreve er det dog en betingelse, at de nævnte  

 pantebreve i mindst 1 år efter tinglysning af det nye pant har pant i  

 samme ejendom.« 2. I § 5, stk. 4, indsættes som 4.-6.  

 pkt.:
»Ændringer af pant i erhvervsaktiver kan ske ved påtegning  

 på det eksisterende pantebrev eller ved tinglysning af et  

 afløsningspantebrev.
Sker ændringen ved  

 afløsningspantebreve er det en betingelse, at anmeldelse til  

 tinglysning af det nye pant sker samtidig med aflysning af det tidligere  

 pant.« 3. § 10, stk. 1, nr. 2, affattes  

 således:
»Efterlevende ægtefælles indtræden i afdøde  

 ægtefælles rettigheder og forpligtelser.« 4. I § 12, stk. 2, indsættes som 3. pkt.:
»Bestemmelserne i § 5, stk. 4, 4.-6. pkt., finder  

 tilsvarende anvendelse.« 5. I § 14, stk. 2, indsættes som 3. pkt.:
»Bestemmelserne i § 5, stk. 4, 4.-6. pkt., finder  

 tilsvarende anvendelse.« § 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 1 og nr. 3, har virkning for anmeldelse  

 til tinglysning foretaget fra lovforslagets fremsættelse den 5. april  

 2001.
 Stk. 3. § 1, nr. 2, nr. 4 og nr. 5, har virkning for  

 anmeldelse af tinglysninger eller registreringer af  

 afløsningspantebreve oprettet i forbindelse med ændringer af  

 pant i erhvervsaktiver omfattet af § 5, stk. 4, § 12,  

 stk. 2 og § 14, stk. 2 i lov om afgift ved tinglysning og  

 registrering af ejer- og panterettigheder mv. foretaget fra lovforslagets  

 fremsættelse den 5. april 2001.
Bemærkninger til lovforslaget Almindelige bemærkninger 1. Indledning Lovforslaget indeholder 3 afgiftslettelser i  

 tinglysningsafgiftsloven.
Loven giver mulighed for, at man i forbindelse med  

 låneomlægning kan få tinglyst flere pantebreve til  

 afløsning af et pantebrev med pant i samme ejendom.
Loven giver  

 også mulighed for i forbindelse med ændringer af pant i  

 erhvervsaktiver at få tinglyst et afløsningspantebrev.
Endelig  

 indeholder lovforslaget en udvidelse af afgiftsfritagelsen for efterlevende  

 ægtefællers skifte af afdøde ægtefælles  

 bo.
2. Baggrund Den 1. januar 2000 blev stempelloven afløst af  

 tinglysningsafgiftsloven.
 Det var i forbindelse med den nye tinglysningsafgiftslov  

 tanken, at alle skulle betale afgift ved tinglysning, og at det nye  

 afgiftssystem skulle indeholde så få fritagelsesbestemmelser og  

 differentierede satser som muligt, således at systemet kunne  

 administreres enkelt og sikkert.
Ændringen af lovgivningen på området har  

 dog efterfølgende vist at indeholde enkelte  

 uhensigtsmæssigheder.
Dette lovforslag har til hensigt at ændre  

 uhensigtsmæssige afgiftsforhold i forbindelse med opdeling af  

 pantebreve ved omlægninger af realkreditlån mv. med pant i fast  

 ejendom, ændringer af pant i erhvervsaktiver og skifte af afdød  

 ægtefælles bo til efterlevende ægtefælle.
Opdeling af pantebreve Det var muligt efter Stempelloven at opdele et pantebrev i  

 flere pantebreve afgiftsfrit.
Det kostede dog 1.200 kr. i retsafgift per  

 pantebrev.
Det betød i praksis, at det var afgiftsfrit i forbindelse  

 med en konvertering af et eksisterende lån til to nye lån at  

 opdele det eksisterende pantebrev i flere nye pantebreve.
Med den nye tinglysningsafgiftslov er hovedreglen, at  

 tinglysning af pant koster 1.400 kr. plus 1,5 pct. af det pantsikrede  

 beløb.
Loven giver dog mulighed for i visse tilfælde at  

 afløse et eksisterede lån med et nyt lån i samme ejendom  

 uden, at der skal betales afgift af det pantsikrede beløb.
I praksis  

 betyder det for lån omfattet af § 5 stk. 2 i  

 tinglysningsafgiftsloven, at man kan omlægge et eksisterende lån  

 til et nyt lån med tilsvarende pant uden at betale procentsatsafgiften  

 på 1,5 pct.
Man skal dog fortsat betale 1.400. kr.
Fritagelsen for procentafgiften på 1,5 pct.  

 gælder til gengæld ikke ved opdeling af et eksisterede pantebrev  

 i flere pantebreve i forbindelse med hel eller delvis afløsning af et  

 eksisterede lån med flere nye lån.
Det betyder, at boligejere,  

 som ønsker at omlægge et eksisterede lån til flere nye  

 lån, skal betale 1.400 kr. for første lån og 1.400 kr.  

 plus 1,5 pct. af det pantsikrede beløb for lån udover det  

 første lån.
 Det er uhensigtsmæssigt, at afgiften varierer efter,  

 om et eksisterende lån med pant i fast ejendom bliver opdelt i  

 ét eller flere nye lån.
Det foreslås derfor, at procentafgiften på 1,5  

 pct. bortfalder ved opdeling af pantebreve i forbindelse med omlægning  

 af realkreditlån mv.
Lovforslaget betyder således, at  

 mulighederne for afgiftsfrit at omlægge et pantebrev til et andet  

 pantebrev med samme beløb udvides til også at omfatte  

 situationer, hvor et pantebrev helt eller delvist omlægges til et eller  

 flere pantebreve under forudsætning af, at de nævnte pantebreve i  

 1 år efter tinglysning har pant i samme ejendom . Det bemærkes,  

 at der fortsat skal betales den faste afgift på 1.400 kr. for hvert nyt  

 pantebrev.
Afløsningspantebreve Efter Stempelloven var det afgiftsfrit at tinglyse  

 afløsningspantebreve.
Det kostede dog 1.200 kr. i retsafgift.  

 Tinglysningsafgiftsloven indeholder ikke en tilsvarende afgiftsfritagelse.  

 Her er hovedreglen, at det koster 1.400 kr. plus 1,5 pct. af det pantsikrede  

 beløb at få tinglyst et afløsningspantebrev.
Den manglende afgiftsfritagelse for  

 afløsningspantebreve har en uhensigtsmæssig effekt i forbindelse  

 med ændringer af pant i erhvervsaktiver.
I dag beregnes der en dobbelt  

 afgift efter § 5, stk. 4, jvf. § 7 i tinglysningsafgiftsloven ved  

 ændringer af pant i erhvervaktiver, når ændringen går  

 på at inddrage andet eller yderligere løsøre under  

 pantet.
Det betyder, at det koster 2 gange 1.400 kr. at ændre pantet  

 ved allonger til det gældende pantebrev. Ønsker man til  

 gengæld som følge af mange ændringer at tinglyse et nyt  

 afløsningspantebrev, vil det koste 1.400 kr. plus 1,5 pct. af det  

 pantsikrede beløb.
Ovenstående afgiftsstruktur giver incitament til, at  

 ændringerne forbliver ved allonger til det gældende pantebrev i  

 stedet for afløsningspantebreve, fordi ændringer ved allonger  

 kun koster 2 x 1.400 kr., mens afløsningspantebreve koster 1.400 kr.  

 plus 1,5 pct af det pantsikrede beløb.
Konsekvensen er i visse  

 tilfælde uoverskuelige pantebreve med mange allonger.
 Det er uhensigtsmæssigt, at afgiftsstrukturen for  

 tinglysning af ændringer af pant i erhvervsaktiver begrænser  

 incitamentet til at anvende afløsningspantebreve.
 Det foreslås derfor, at tinglysning af  

 afløsningspantebreve i forbindelse med ændringer af pant i  

 erhvervsaktiver, hvorved der inddrages andet eller yderligere  

 løsøre under pantet, omfattes af afgiften i § 5,  

 stk. 4, dvs. 2 x 1.400 kr.
Problematikken er den samme for pant i skibe og fly.
Det  

 foreslås derfor, at registrering af afløsningspantebreve i  

 forbindelse med ændringer af pant i erhvervsaktiver omfattet af  

 § 12, stk. 2, (skibe) og § 14, stk. 2,  (fly) omfattes af  

 § 5, stk. 4, 4-6 pkt.
Det er fortsat afgiftsfrit, hvis der  

 inddrages andre eller yderligere skibe og fly under pantet i overensstemmelse  

 med § 12, stk. 2 og § 14, stk. 2.
Skifte af afdøde ægtefælles bo for efterlevende  

 ægtefælle Efter Stempelloven var det muligt at oprette et  

 arveudlægsskøde i ægtefælles navn mod betaling af  

 kr. 1.200 i retsafgift.
I den nye tinglysningsafgiftslov er hovedreglen, at  

 tinglysning af ejerskifte koster 1.400 kr. plus 0,6 pct. af  

 afgiftsgrundlaget.
Tinglysningsafgiftsloven indeholder dog en  

 afgiftsfritagelse, som tilgodeser langt de fleste situationer med  

 efterlevende ægtefæller.
De situationer, som er omfattet af  

 afgiftsfritagelsen, skal ikke betale procentafgiften på 0,6 pct., men  

 kun 1.400 kr. ved indtræden i afdødes rettigheder og  

 forpligtelser.
Erfaringerne med den nye tinglysningsafgiftslov har  

 imidlertid vist, at ikke alle typer af skifter af afdøde  

 ægtefælles bo til efterlevende ægtefælle er omfattet  

 af afgiftsfritagelsen.
Det har afgørende betydning for, om et skifte  

 er omfattet af afgiftsfritagelsen, om afdøde har børn eller ej.  

 Det gælder f.eks. for skifter efter dødsboskiftelovens  

 §§ 25, 33 og 36 (almindeligt privat skifte, forenklet skifte og  

 bobestyrerbo), at de er omfattet af afgiftsfritagelsen, hvis afdøde  

 ikke har børn, mens skiftet ikke er omfattet af afgiftsfritagelsen,  

 hvis afdøde har børn.
Et skifte efter dødsboskiftelovens  

 § 18 om boudlæg, de såkaldte begravelsesudlæg er  

 heller ikke omfattet af afgiftsfriheden i tinglysningsafgiftsloven.
 Det er uhensigtsmæssigt med denne  

 afgiftsmæssige forskelsbehandling af skifteformen i forbindelse med, at  

 efterlevende ægtefælle overtager afdøde  

 ægtefælles bo.
 Det foreslås derfor, at procentafgiften på 0,6  

 pct. afskaffes ved alle skifter af afdøde ægtefælles bo  

 til efterlevende ægtefælle, således at disse skifter kun  

 udløser den faste afgift på kr. 1.400 uanset valg af skifteform.  

 Udover at forslaget sikrer en fuldstændig neutralitet overfor  

 efterlevende ægtefælles valg af skifteform, så  

 indebærer forslaget også en regelforenkling.
3. Provenumæssige konsekvenser Forslaget om, at der alene udløses en  

 tinglysningsafgift på 1.400 kr. pr. lån ved omlægning af  

 realkreditlån til flere nye lån indenfor samme  

 lånebeløb, vil medføre et provenutab i det omfang  

 låntagerne under de gældende regler ville vælge at opdele  

 lånet.
Der foreligger ikke oplysninger om i hvilket omfang, der  

 foretages opdeling, men det må formodes, at det kun sker i et meget  

 begrænset antal tilfælde som følge af afgiften på  

 1,5 pct.
Dette er også baggrunden for at realkreditinstitutterne efter  

 det oplyste fraråder opdeling af lån ved omlægninger.
Af realkreditinstitutternes samlede udlån på  

 op mod 1.100 mia. kr. omlægges der årligt lån på ca.  

 200 mia. kr. opgjort som et gennemsnit for de seneste 4 år.
Omfanget af  

 omlægninger varierer betydeligt fra år til år, bl.a. i takt  

 med mulighederne for at konvertere til en lavere rente og med  

 ejendomsomlægningen.
Hvis det uden egentlige holdepunkter antages, at der sker  

 opdelinger i flere lån svarende til 1-2 pct. af det seneste  

 gennemsnitlige omlægningsbeløb, således at der betales  

 afgift af lånebeløb på op til halvdelen af de  

 pågældende lån, skønnes afgiftsprovenuet til staten  

 at andrage indtil 25 mill. kr. årligt.
Lovforslaget medfører, at  

 dette provenu bortfalder.
 Derimod er der intet provenutab i forhold til  

 omlægning, hvor et eksisterende lån erstattes med tilsvarende  

 nyt.
 I 2001 skønnes finansårsvirkningen til et  

 provenutab for staten på indtil ca. 15 mill. kr.
Forslaget om, at procentafgiften på 0,6 pct.  

 på fast ejendom afskaffes ved alle skifter af afdøde  

 ægtefælles bo til efterlevende ægtefælle,  

 skønnes at medføre et årligt provenutab på ca. 20  

 mill. kr. for staten.
Ved skønnet er det med baggrund i  

 skiftestatistikken for 1999 lagt til grund, at reglen vil have virkning i ca.  

 3.000 tilfælde årligt.
I 2001 skønnes provenutabet til 15  

 mill. kr.
 Forslaget om at, afløsningspantebreve vedr.  

 ændringer af pant i erhvervsaktiver kan tinglyses for 2 x 1.400 kr.  

 svarende til afgiften for tinglysning af en allonge skønnes ikke at  

 have nævneværdige provenumæssige konsekvenser.
4. Administrative konsekvenser for det offentlige Lovforslaget forventes ikke at have administrative  

 konsekvenser for det offentlige.
5. Erhvervsmæssige konsekvenser Den del af lovforslaget, der angår  

 låneopdelinger, vil have den virkning, at tinglysningsafgiften ikke er  

 til hindring for, at virksomheder og borgere kan tilpasse  

 realkreditbelåningen mest hensigtsmæssigt efter  

 renteforholdene.
 Forslaget om at, afløsningspantebreve vedr.  

 ændringer af pant i erhvervsaktiver kan tinglyses for 2 x 1.400 kr.  

 svarende til afgiften for tinglysning af en allonge, vil lette  

 virksomhedernes håndtering af sådanne pantebreve.
6. Miljømæssige konsekvenser Lovforslaget forventes ikke at have  

 miljømæssige konsekvenser.
7. Administrative konsekvenser for brogerne Den del af lovforslaget, som omhandler efterlevende  

 ægtefæller, forenkler reglerne på området.
8. Forholdet til EU-retten Lovforslaget indeholder ikke EU-retlige aspekter 9. Vurdering af konsekvenser af  

 lovforslag Positive konsekvenser / mindre udgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Lovforslaget om afgift ved omlægning af  

 realkreditlån mv. skønnes med stor usikkerhed at medføre  

 bortfald af et afgiftsprovenu til staten på indtil 25 mill. kr.  

 årligt.
 I 2001 skønnes finansårsvirkningen til et provenutab for  

 staten på indtil 15 mill. kr.
 Afskaffelsen af procentafgiften ved alle former for skifter,  

 skønnes at medføre et årligt provenutab på ca. 20  

 mill. kr. for staten I 2001 skønnes provenutabet til til 15 mill.  

 kr.
 Forslaget om at, afløsningspantebreve vedr. ændringer af pant  

 i erhvervsaktiver kan tinglyses for 2 x 1.400 kr. skønnes ikke at have  

 nævneværdige provenumæssige konsekvenser.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Virksomheder og borgere kan tilpasse  

 realkreditbelåningen mv. mest hensigtsmæssigt efter  

 renteforholdene.
 Virksomhedernes håndtering af afløsningspantebreve vil blive  

 lettet.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Forenkler reglerne for efterlevende ægtefæller.
Ingen Forholdet til EU-retten Lovforslaget indeholder ikke EU-retlige aspekter 10. Høring Lovforslaget er fremsat som et hastelovforslag, hvilket  

 betyder, at der ikke har været mulighed for at gennemføre en  

 egentlig høring.
Den del af lovforslaget som vedrører  

 opsplitning af pantebreve har været til høring hos  

 Realkreditrådet.
Realkredirrådet har ikke bemærkninger til  

 indholdet af lovforslaget, men peger på vigtigheden af, at det  

 fremsættes hurtigt, således at det ligger klart når  

 betingelserne for konvertering opstår.
Bemærkninger til lovforslagets enkelte  

 bestemmelser Til § 1 Til nr. 1 Det foreslås at udvide den gældende  

 afgiftsfritagelse i § 5, stk. 2, til også at omfatte opdeling  

 af pantebreve i forbindelse med konverteringer, uden at udvidelsen af  

 afgiftsfritagelsen også omfatter opdeling af pantebreve med  

 matrikulære ændringer.
 I § 5, stk. 2, foreslås således som  

 nyt 2. pkt. indsat en regel, der udvider fritagelsen for procentafgiften  

 efter 1. pkt. til at omfatte opdeling af eksisterende pantebreve i et eller  

 flere pantebreve, uanset om det nye pant kun tjener til delvis  

 afløsning af pant for et eksisterende lån. Ændring af  

 bestemmelsen er ikke til hindre for, at de nævnte pantebreve indenfor 1  

 års fristen indfries og aflyses eller omlægges helt eller delvis.  

 Det har heller ikke afgiftsmæssige konsekvenser, at der sker en  

 relaksation af en del af ejendommen, blot ingen af pantebrevene  

 overføres sammen med det relakserede areal.
 For at begrænse mulighederne for at udnytte  

 afgiftsfritagelsen i forbindelse med opdeling af pantebreve med  

 matrikulære ændringer foreslås der som et nyt 3. pkt.  

 indsat en værnsregel, der begrænser mulighederne for at udnytte  

 afgiftsfritagelsen ved opdeling af pantebreve med matrikulære  

 ændringer. 1 års fristen svarer til fristen i § 5, stk. 2, sidste  

 pkt.
Til nr. 2 Det foreslås at udvide den gældende  

 afgiftsfritagelse i § 5, stk. 4, til også at omfatte  

 tinglysning af afløsningspantebreve i forbindelse med ændringer  

 af pant i erhvervsaktiver, hvorved der inddrages andet eller yderligere  

 løsøre under pantet.
 I § 5, stk. 4, foreslås således som  

 nyt 4. pkt. indsat en regel, der udvider afgiftsreglen i § 5,  

 stk. 4, pkt. 1 til også at omfatte tinglysning af  

 afløsningspantebreve i forbindelse med ændringer af pant i  

 erhvervsaktiver, hvorved der inddrages andet eller yderligere  

 løsøre under pantet.
 For at sikre at der faktisk er tale om et  

 afløsningspantebrev, foreslås der som et nyt 5. pkt. indsat en  

 værnsregel, der sikrer, at afløsningspantebrevet kun kan  

 tinglyses, hvis der samtidig sker en aflysning af det tidligere pant.
Til nr. 3 For at sikre neutralitet over for efterlevende  

 ægtefælles valg af skifteform foreslås § 10, stk . 1,  

 nr. 2, affattet påny.
Den ændrede formulering medfører, at  

 afgiftsfritagelsen efter § 7 i tinglysningsafgiftsloven omfatter alle  

 efterlevende ægtefællers indtræden i den afdøde  

 ægtefælles ejerrettigheder.
Til nr. 4 og nr. 5 Det foreslås, at udvidelsen af afgiftsreglen i § 5,  

 stk. 4, 4-6 pkt., også skal omfatte registrering af ændringen af  

 pant i skibe og fly.
Lovforslaget sammenholdt med gældende lov Gældende formulering Lovforslaget § 5. For tinglysning af pant, bortset fra retspant,  

 udgør afgiften 1.400 kr. og 1,5 pct. af det pantsikrede beløb.  

 Det pantsikrede beløb er pantebrevets nominelle hovedstol.
Indeholder  

 pantebrevet bestemmelse om opskrivning af hovedstolen, er det pantsikrede  

 beløb det højeste beløb, hovedstolen kan opskrives til.  

 Hvis det højeste beløb, hovedstolen kan opskrives til, ikke  

 fremgår direkte af pantebrevet, skal den afgiftspligtige i pantebrevet  

 efter bedste skøn angive det højeste beløb, hovedstolen  

 kan opskrives til inden for en periode af 10 år fra anmeldelsen til  

 tinglysning.
Afgiften beregnes herefter af dette beløb.
Afgiver den  

 afgiftspligtige ikke det omhandlede skøn, eller er  

 registeringsmyndigheden i tvivl om rigtigheden af skønnet, oversender  

 registreringsmyndigheden spørgsmålet om fastsættelse af  

 værdien til afgiftsmyndigheden til afgørelse, når  

 tinglysningsekspeditionen er afsluttet.
Registreringsmyndigheden underretter  

 samtidig anmelderen om oversendelsen til afgiftsmyndigheden.  

 Afgiftsmyndigheden fastsætter herefter afgiften. 3.-8. pkt.  

 gælder ikke for tinglysning af pant for indekslån, der ydes efter  

 realkreditloven.
Skal pantsætningen tinglyses i flere end én  

 retskreds, svares ved den første tinglysning afgift efter denne  

 bestemmelse og ved hver af de yderligere tinglysninger afgift efter § 7,  

 jf. dog § 9.
Stk. 2. Ved tinglysning af pant i fast ejendom, bortset fra  

 pant ifølge ejerpantebrev og skadesløsbrev, til sikkerhed for  

 lån i realkreditinstitutter, Dansk Landbrugs Realkreditfond eller  

 lån i pengeinstitutter med oprinde lig løbetid på mindst  

 10 år og højest 30 år medregnes ikke til det pantsikrede  

 beløb, jvf stk. 1, den del af lånet, som optages til at  

 afløse et lån med tilsvarende pant i samme ejendom.
Anvendelsen  

 af reglen i 1. pkt. er betinget af, at anmeldelsen til tinglysning af det nye  

 pant sker senest samtidig med aflysning af det tidligere pant, og at det  

 tidligere pant er aflyst senest 1 år efter anmeldelsen til tinglysning  

 af det nye pant.
Stk. 2. Ved tinglysning af pant i fast ejendom, bortset fra  

 pant ifølge ejerpantebrev og skadesløsbrev, til sikkerhed for  

 lån i realkreditinstitutter, Dansk Landbrugs Realkreditfond eller  

 lån i pengeinstitutter med oprindelig løbetid på mindst 10  

 år og højest 30 år medregnes ikke til det pantsikrede  

 beløb, jvf stk. 1, den del af lånet, som optages til at  

 afløse et lån med tilsvarende pant i samme ejendom. 1. pkt.  

 kan anvendes, uanset om det nye pant foreligger i form af et eller flere  

 pantebreve, og uanset om det nye pant kun tjener til delvis afløsning  

 af et eksisterede lån.
Afløses det eksisterende pantebrev af  

 flere pantebreve er det dog en betingelse, at de nævnte pantebreve i  

 mindst 1 år efter tinglysning af det nye pant har pant i samme  

 ejendom.
Anvendelsen af reglen i 1. pkt. er betinget af, at anmeldelsen  

 til tinglysning af det nye pant sker senest samtidig med aflys ning af det  

 tidligere pant, og at det tidligere pant er aflyst senest 1 år efter  

 anmeldelsen til tinglysning af det nye pant.
 ...
 ...
Stk. 4. Hvis der er givet pant i erhvervsaktiver bortset fra  

 fast ejendom, beregnes dobbelt afgift efter § 7 ved tinglysning af  

 ændringer, hvorved der inddrages andet eller yderligere  

 løsøre under pantet.
Der skal ved anmeldelsen afgives  

 erklæring om, at ændringen er omfattet af 1. pkt.
Der svares dog  

 afgift efter stk. 1, når pantsæter ved tinglysningen er en  

 anden end pantsætter efter den tidligere tinglyste  

 pantsætning.
Stk. 4. Hvis der er givet pant i erhvervsaktiver bortset fra  

 fast ejendom, beregnes dobbelt afgift efter § 7 ved tinglysning af  

 ændringer, hvorved der inddrages andet eller yderligere  

 løsøre under pantet.
Der skal ved anmeldelsen afgives  

 erklæring om, at ændringen er omfattet af 1. pkt.
Der svares dog  

 afgift efter stk. 1, når pantsæter ved tinglysningen er en  

 anden end pantsætter efter den tidligere tinglyste pantsætning.  

Ændringer af pant i erhvervsaktiver kan ske ved påtegning  

 på det eksisterende pantebrev eller ved tinglysning af et  

 afløsningspantebrev.
Sker ændringen ved  

 afløsningspantebreve er det en betingelse, at anmeldelse til  

 tinglysning af det nye pant sker samtidig med aflysning af det tidligere  

 pant.
 ...
 ...
 § 10. Selv om en tinglysning er omfattet af § 4 eller  

 § 5, beregnes kun afgift efter § 7 for tinglysning af:
 § 10. Selv om en tinglysning er omfattet af § 4 eller  

 § 5, beregnes kun afgift efter § 7 for tinglysning af:
 1)	Ejerskifte eller pantsætning af fast ejendom mellem  

 ægtefæller, der finder sted som følge af opløsning  

 af formuefællesskab.
 1)	Ejerskifte eller pantsætning af fast ejendom mellem  

 ægtefæller, der finder sted som følge af opløsning  

 af formuefællesskab.
2)	Efterlevende ægtefælles indtræden i den  

 afdøde ægtefælles rettigheder og forpligtelser, når  

 boet er udleveret til den efterlevende ægtefælle til hinsidden i  

 uskiftet bo, eller når ægtefællerne ikke efterlader sig  

 livsarvinger.
Afgiftsfriheden omfatter boudlæg efter arvelovens  

 § 7a og § 7b.
 2)	Efterlevende ægtefælles indtræden i den  

 afdøde ægtefælles rettigheder og forpligtelser.
 3)	Optagelse af realkreditlån eller fiskeribanklån til  

 afløsning af lån omfattet af § 1 i lov om  

 imødegåelse af indlåsningseffekter på  

 inkonverterbare realkreditlån m.v.
 3)	Optagelse af realkreditlån eller fiskeribanklån til  

 afløsning af lån omfattet af § 1 i lov om  

 imødegåelse af indlåsningseffekter på  

 inkonverterbare realkreditlån m.v.
 ...
 § 12. ...
 § 12. ...
Stk. 2. Hvis der er givet pant i skibe, skal der ikke svares  

 afgift ved registrering af ændringer, hvorved der inddrages andre eller  

 yderligere skibe under pantet.
Der skal ved anmeldelse afgives en  

 erklæring herom.
Der svares dog afgift efter 1. og 2. pkt., hvis  

 pantsætter ved registreringen er en anden end pantsætter efter  

 den tidligere registrerede pantsætning.
Stk. 2. Hvis der er givet pant i skibe, skal der ikke svares  

 afgift ved registrering af ændringer, hvorved der inddrages andre eller  

 yderligere skibe under pantet.
Der skal ved anmeldelse afgives en  

 erklæring herom.  Bestemmelserne i § 5, stk. 4, 4.-6. pkt., finder  

 tilsvarende anvendelse.
Der svares dog afgift efter 1. og 2. pkt., hvis  

 pantsætter ved registreringen er en anden end pantsætter efter  

 den tidligere registrerede pantsætning.
 ...
 ...
 § 14. ...
 § 14. ...
Stk. 2. Hvis der er givet pant i fly, skal der ikke  

 svares afgift ved registrering af ændringer, hvorved der inddrages  

 andre eller yderligere fly under pantet.
Der skal ved anmeldelsen afgives  

 erklæring herom.
Der svares dog afgift efter 1. og 2. pkt., når  

 pantsætter ved registreringen er en anden end pantsætter efter  

 den tidligere registrerede pantsætning.
Stk. 2. Hvis der er givet pant i fly, skal der ikke  

 svares afgift ved registrering af ændringer, hvorved der inddrages  

 andre eller yderligere fly under pantet.
Der skal ved anmeldelsen afgives  

 erklæring herom.  Bestemmelserne i § 5, stk. 4, 4.-6. pkt., finder  

 tilsvarende anvendelse.
Der svares dog afgift efter 1. og 2. pkt.,  

 når pantsætter ved registreringen er en anden end  

 pantsætter efter den tidligere registrerede pantsætning.
 ...
 ...
