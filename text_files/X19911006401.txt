 Finanstilsynet har meddelt, at værdiansættelse af privatboliger  

 foretaget af andre end ansat personale f.eks. en ejendomsmægler ikke er i  

 strid med RKL § 17, såfremt flg. overholdes: - Ejendomsværdien overstiger  

 ikke 2 mio. kr.
 - Instituttet råder over et selvstændigt vurderingskorps, der  

 foretager jævnlig kontrol med den udenforståendes værdiansættelse.
 - Samarbejdet kan og skal opsiges i tilfælde af ukorrekte  

 værdiansættelser.
 - Aflønningen er så vidt mulig ikke afhængig af størrelsen af det  

 ydede lån.
 Vedrørende § 17 og § 19 meddelte Finanstilsynet i marts 1991, at  

 værdiansættelse af fast ejendom kan foretages af andre end ansat personale  

 under følgende forudsætninger:
 - For det første at instituttet stadig bevarer et internt vurderingskorps,  

 der dels foretager stikprøvekontrol af mindst 10% af de foretagne  

 værdiansættelser, dels vurderer alle specielle panter samt panter, hvis  

 ejendomsværdi overstiger 2 mio. kr.
 - For det andet at instituttet har den endelige kompetence til at foretage  

 værdiansættelsen.
 - For det tredje at instituttet har mulighed for og pligt til at  

 iværksætte sanktioner i tilfælde af ukorrekte værdiansættelser.
 - For det fjerde at aflønningen kun i et meget begrænset omfang er  

 relateret til størrelsen af det ydede lån.
