En 47-årig kvinde blev af egen læge henvist til røntgenundersøgelse  

 for knuder i brystet.
Røntgenafdelingen anbefalede kirurgisk biopsi for at få  

 en sikker diagnose.
Anbefalingen blev sendt til egen læge, som ikke foretog  

 sig videre, da der ved en fejl var skrevet, typisk vækst i stedet for atypisk  

 vækst i kirtelvævet. 3 år senere fik kvinden en voksende knude i brystet.
Hun  

 klagede over, at lægen ikke efter underretning fra røntgenafdelingen havde  

 indkaldt til konsultation.
Patientklagenævnet fandt grundlag for kritik af  

 overlægen på røntgenafdelingen for ikke at sikre sig mod ukorrekt information  

 og af egen læge for ikke at søge at få opklaret de modstridende oplysninger.
 En 47-årig kvinde blev henvist i 1986 af egen læge til røntgenundersøgelse  

 for knuder i brystet.
Der belv foretaget mammografi og finnålsbiopsi, og på baggrund af fund  

 anbefalede røntgenafdelingen henvisning til kirurgisk biopsi, med henblik på  

 en mere sikker diagnose.
Anbefalingen blev sendt til egen læge, som  

 imidlertid ikke foretog sig videre, da der ved en fejl var skrevet  

 »typisk« i stedet for »atypisk vækst i kirtelvævet«  

 (atypisk duktus proliferation). 3 år senere henvendte kvinden sig igen til  

 egen læge, denne gang med en øm voksende knude i venstre bryst.
Denne knude  

 blev diagnosticeret som en kræftknude, og der blev ved operation fjernet dele  

 af brystet samt lymfeknuder.
 Der blev herefter klaget over, at egen læge ikke umiddelbart efter  

 underretning fra røntgenafdelingen indkaldte kvinden til konsultation og  

 henvisning til kirurgisk operation.
Af Sundhedsstyrelsens udtalelse til Patientklagenævnet fremgik det,  

 at den biopsi, der i 1986 gav anledning til ønsket om yderligere udredning,  

 stammede fra et helt andet sted i brystet, end hvor kræftknuden siden opstod,  

 således at en kirurgisk biopsi på dette sted ikke ville have påvist den  

 senere kræftknude.
Den manglende indkaldelse af kvinden fik derfor i det  

 konkrete tilfælde ikke betydning for det senere forløb.
Såvel Sundhedsstyrelsen som Patientklagenævne fandt, at  

 overlægen på røntgenafdelingen begik en fejl ved at skrive »typisk«  

 i stedet for »atypisk vækst i kirtelvævet«, og at han burde have  

 sikret sig mod en sådan ukorrekt information.
Endvidere fandt begge, at  

 kvindens egen læge begik en fejl ved ikke at søge at få opklaret de  

 modstridende oplysninger, han havde fået fra overlægen på røntgenafdelingen.
 Patientklagenævnet beklagede over for begge læger, at  

 informationen havde været ukorrekt, og at den givne information ikke var søgt  

 korrigeret.
