 Nærværende bekendtgørelse er udfærdiget i medfør af § 15, stk. 1, i lov  

 nr. 84 af 25. marts 1961 om sandflugtens bekæmpelse.
I.
Klitmyndighederne § 1.  Klitmyndighederne er:
 Stk. 2.  De af amtsrådene og kommunalbestyrelserne  

 udpegede medlemmer af sandflugtskommissionerne skal være bosiddende i  

 vedkommende amtskommune og kommune.
Stk. 3.  Efter nyvalg til amtsråd og kommunalbestyrelser  

 giver disse snarest muligt vedkommende overklitfoged meddelelse om deres valg  

 af medlemmer til sandflugtskommissionerne.
Overklitfogden underretter  

 skovstyrelsen (amtsrådet) om sandflugtskommissionernes sammensætning.
§ 2.  Sandflugtskommissionernes forhandlinger ledes af  

 vedkommende overklitfoged og føres mundtligt så vidt en rimelig hurtig  

 sagsbehandling tillader det.
Samtlige medlemmer skal deltage i afgørelser,  

 der efter loven om sandflugtens bekæmpelse er henlagt til kommissionerne, og  

 så vidt muligt i behandlingen af kommissionernes sager i øvrigt.
Stk. 2.  Der optages referat (protokol) af  

 forhandlingerne.
Referatet underskrives af de medlemmer, der har deltaget i  

 forhandlingerne.
Kopi af referatet tilsendes efter hvert møde skovstyrelsen  

 (amtsrådet) og vedkommende kommunalbestyrelse.
De af skovstyrelsen  

 (amtsrådet) efter sandflugtskommissionernes indstilling trufne afgørelser  

 fremlægges for kommissionerne.
 Stk. 3.  Til kommissionernes forhandlinger indkaldes  

 ejerne af de pågældende sandflugtsstrækninger enten ved anbefalet brev eller  

 ved bekendtgørelse i de på egnen mest udbredte dagblade med en kort angivelse  

 af forretningens formål og det berørte område.
II.
Det fredede områdes udstrækning § 3.  De arealer, der er fredet i henhold til den  

 ældre sandflugtslovgivning, er fremdeles undergivet fredning, nemlig:
 Stk. 2.  Det i stk. 1 angivne fredede område udvides ved  

 sandflugtsloven af 25. marts 1961 således:
 Stk. 3.  De i stk. 1 og stk. 2 omhandlede regler  

 omfatter ikke sådanne bestemt afgrænsede arealer, som inddrages under  

 havneanlæg eller andre offentlige anlæg og i henhold til den hidtidige  

 sandflugtslovgivning eller sandflugtsloven af 1961 er undtaget fra fredning.
III.
Revisioner af fredningsgrænserne § 4.  Når der under hensyn til de i § 3, stk. 2 b,  

 anførte forhold viser sig at være behov for revision af fredningsgrænserne,  

 afgiver sandflugtskommissionerne indstilling til skovstyrelsen om de fornødne  

 ændringer.
Endvidere foretager kommissionerne hvert 10. år en almindelig  

 gennemgang af fredningsgrænserne i vedkommende kommune, herunder også af  

 strækninger, der indenfor de sidste 10 år måtte være revideret.
På grundlag  

 af denne gennemgang afgives til skovstyrelsen en redegørelse med indstilling  

 om fredningsgrænsernes beliggenhed.
 Stk. 2.  Indstillingerne må nøje motiveres og bilægges  

 det fornødne kortmateriale med angivelse af de fremtidige fredningsgrænsers  

 beliggenhed i forhold til de fredede ejendommes matrikelskel.
 § 5.  Skovstyrelsen meddeler sandflugtskommissionerne  

 sin afgørelse om fredningsgrænsernes fastlæggelse.
 Stk. 2.  Såfremt der ved revision af fredningsgrænserne  

 inddrages arealer under fredning, der ikke hidtil har været fredede, eller en  

 ejers begæring om undtagelse ikke har kunnet imødekommes, giver  

 sandflugtskommissionerne de pågældende ejere meddelelse herom.
 Stk. 3.  Meddelelsen til ejerne gives i anbefalet brev  

 og skal være ledsaget af oplysning om, at afgørelsen kan indankes for en  

 overlandvæsenskommission inden for den i § 29, stk. 2, angivne frist, og af  

 en kort vejledning med hensyn til fremgangsmåden ved anken.
 Stk. 4.  Ved revisioner af fredningsgrænserne fremlægger  

 sandflugtskommissionerne i øvrigt det pågældende kortmateriale, hvorpå den  

 hidtil gældende og den fremtidige fredningsgrænse er indtegnet, til gennemsyn  

 på kommunekontoret eller andet passende sted indenfor den pågældende kommune.  

 Fremlæggelsen bekendtgøres to gange med mindst 8 dages mellemrum i de efter  

 overklitfogdens skøn på egnen mest udbredte dagblade med angivelse af, at  

 afgørelsen kan indankes for overlandvæsenskommissionen indenfor den i § 29,  

 stk. 2, omhandlede frist.
IV.
Fredningsgrænsernes afmærkning § 6.  Grænserne for de fredede arealer, bortset fra  

 strandbredden, skal være afmærket på stedet.
Overklitfogden sørger for  

 fredningsgrænsernes afmærkning efter skovstyrelsens (amtsrådets) nærmere  

 bestemmelse og efter godkendte retningslinjer.
 § 7.  Sandflugtskommissionerne kan om nødvendigt  

 antage en landinspektør til bistand ved fredningsgrænsernes revision,  

 afmærkning og indtegning på kort.
V.
Tinglysning af fredning m.v.
 § 8.  Ved revision af fredningsgrænserne, jfr. § 4,  

 foranlediger sandflugtskommissionen fredningerne tinglyst på samtlige fredede  

 ejendomme, jfr. § 3, stk. 2, b.
 Stk. 2.  Til brug ved tinglysningen udfærdiger  

 sandflugtskommissionen en deklaration eller en påtegning på en tidligere  

 tinglyst deklaration, hvori anføres samtlige matrikelnumre, som indenfor  

 vedkommende kommune inddrages under fredningen.
 Stk. 3.  Deklarationen, der underskrives af  

 overklitfogden på sandflugtskommissionens vegne, vedhæftes et (eventuelt  

 flere) ved kommissionens foranstaltning på justitsministeriets kalkerlærred  

 udarbejdet kort, på hvilket fredningsgrænsernes beliggenhed i forhold til de  

 fredede ejendommes matrikelskel er indtegnet, og bilægges en på  

 justitsministeriets genpartpapir udfærdiget genpart af deklarationen med  

 tilhørende kort.
 Stk. 4.  Samtidig med indleveringen af deklarationen  

 eller påtegningen til tinglysning giver sandflugtskommissionen ejerne af de  

 under fredningen inddragne ejendomme meddelelse herom, ligesom der tilsendes  

 de pågældende ejere genpart af deklarationen.
Stk. 5.  Efter stedfunden tinglysning tilsender  

 sandflugtskommissionen skovstyrelsen en genpart af den tinglyste deklaration  

 og af det vedhæftede kort.
Den originale deklaration med tilhørende kort  

 opbevares hos sandflugtskommissionen.
 Stk. 6.  Ophæves en fredning, foranlediger  

 sandflugtskommissionen fornøden aflysning i tingbogen.
 Stk. 7.  Ved udstykning af en af fredningen omfattet  

 ejendom afgiver sandflugtskommissionen på begæring erklæring om, hvorvidt  

 fredningen helt eller delvis omfatter de enkelte parceller.
 Stk. 8.  Med hensyn til tinglysning af de i § 3, stk. 2,  

 c, omhandlede fredninger henvises til § 25, stk. 4.
 Stk. 9.  Deklarationer om fredning i henhold til  

 sandflugtsloven er stempelfri i medfør af stempellovens § 83, og fritaget for  

 tinglysningsafgifter til det offentlige i medfør af sandflugtslovens § 3,  

 stk. 2.
 § 9.  Fredning i henhold til sandflugtsloven skal,  

 selv om tinglysning endnu ikke måtte være sket, respekteres af alle  

 indehavere af rettigheder over den pågældende ejendom, uanset hvornår  

 rettigheden er stiftet.
VI.
Sandflugtsarbejder på fredede arealer § 10.  Klitmyndighederne foretager de nødvendige  

 foranstaltninger til sandflugtens dæmpning på de fredede arealer.
Efter  

 forudgående bekendtgørelse i de efter overklitfogdens skøn på egnen mest  

 udbredte dagblade gennemgår sandflugtskommissionerne hvert forår de i  

 kommunen værende klitstrækninger.
Kommissionerne vedtager derpå senest hvert  

 års 1. juli, hvilke arbejder til sandflugtens dæmpning der efter  

 kommissionens formening bør udføres i finansåret, og afgiver indstilling  

 herom, bilagt overslag over udgifterne herved, til skovstyrelsen (amtsrådet)  

 senest hvert års 1. august.
 § 11.  Skovstyrelsen (amtsrådet) giver  

 sandflugtskommissionerne meddelelse om, hvilke af de i arbejdsplanen angivne  

 arbejder der er godkendt til udførelse.
Stk. 2.  Det kommunale medlem af sandflugtskommissionen  

 drager omsorg for udførelsen af de arbejder, som er godkendt på  

 arbejdsplanen, samt afholder udgifter til arbejdsløn og materialer m.v. af  

 forskudsbeløb, som overklitfogden i fornødent omfang anviser det pågældende  

 medlem.
Medlemmet bistås ved forretningernes udførelse af en eller flere  

 klitfogder.
 Stk. 3.  For opbevaring af og aflæggelse af regnskab til  

 overklitfogden for de anviste forskudsbeløb gælder de for statens  

 kassebetjente fastsatte regler, jfr. herved bekendtgørelse nr. 178 af 21. maj  

 1937 af lov om statens regnskabsvæsen og revision, hvoraf bl. a. følger, at  

 de modtagne beløb må opbevares på betryggende måde og adskilt fra andre  

 midler, samt at udbetaling kun må ske mod behørig kvittering.
 Stk. 4.  De udførte arbejder kontrolleres af  

 overklitfogden, der herom afgiver indberetning til skovstyrelsen (amtsrådet),  

 bilagt regnskab for anvendte forskudsbeløb.
Stk. 5.  I uopsættelige tilfælde kan overklitfogden af  

 egen drift eller efter indberetning fra sandflugtskommissionens kommunale  

 medlem, der inden for vedkommende kommune skal føre stadigt tilsyn med  

 sandflugtsarealerne og deres benyttelse, foranstalte udførelse af arbejder,  

 som ikke er optaget på arbejdsplanen.
Meddelelse herom bilagt udskrift af  

 sandflugtskommissionens protokol må dog straks gives til skovstyrelsen  

 (amtsrådet) med oplysning om de forventede udgifter til arbejdets udførelse.
VII.
Dispensationer fra fredningen A.
Bygninger o. lign.
§ 12.  Den grundejer, der måtte ønske dispensation fra  

 sandflugtslovens forbud mod bebyggelse af fredede strækninger, mod tilbygning  

 til eller ombygning af eksisterende bygninger eller mod genopførelse af  

 bygninger i væsentligt ændret skikkelse m.v., kan indgive andragende herom  

 til sandflugtskommissionens formand.
Andragendet må indeholde fornøden  

 oplysning om den påtænkte bebyggelses art og beliggenhed på ejendommen samt  

 om dennes matrikelbetegnelse.
Genopførelse af bygninger i ikke væsentligt  

 ændret skikkelse kan ske uden særlig tilladelse fra klitmyndighederne, når  

 genopførelse sker på samme sted.
 Stk. 2.  Andragendet fremsendes med  

 sandflugtskommissionens indstilling til skovstyrelsen (amtsrådet).  

 Indstillingen må indeholde en redegørelse for det pågældende areals og de  

 omliggende arealers dæmpningstilstand og bebyggelse samt for  

 adgangsforholdene såvel til arealet som til strandbredden.
§ 13.  Skovstyrelsen (amtsrådet) kan bemyndige  

 overklitfogderne til at meddele klitmyndighedernes tilladelse, gældende for  

 en sommer ad gangen og i øvrigt på nærmere fastsatte vilkår, til opstilling  

 af badehuse, kiosker og strandlysthuse på den fredede strandbred.
Tilladelse  

 vil kun blive meddelt under forbehold af vedkommende lodsejers samtykke til  

 opstillingen.
§ 14.  På fredede arealer vil der kun under ganske  

 særlige omstændigheder kunne tillades opførelse af bygninger m.v. og i  

 almindelighed kun, hvor indretningen tjener rekreative formål for en større  

 offentlighed, såsom sanitære anlæg ved opholdsarealer, campingpladser og  

 eksisterende hoteller.
Det samme gælder udvidelse af hoteller, restaurationer  

 og kiosker ved badestrande.
§ 15.  Undtagelse fra byggeforbudet kan om fornødent  

 gøres betinget af bygningernes fortsatte anvendelse til det pågældende  

 formål, en rimelig vedligeholdelse af bygninger og omliggende arealer,  

 opretholdelse af vejadgang, dæmpningstilstand o. lign.
Disse vilkår kan  

 kræves sikret ved tinglysning af deklaration forud for pantegæld med  

 vedkommende klitmyndighed som påtaleberettiget.
B.
Hegn, græsning, campering m.v.
 § 16.  Andragender om undtagelse fra de i  

 sandflugtslovens § 6, stk. 1, indeholdte forbud mod fjernelse af træer m.v.,  

 anbringelse af hegn eller andre afspærringer, græsning, afbrænding eller  

 campering indgives til sandflugtskommissionen, der med sin indstilling  

 videresender ansøgningen til skovstyrelsen (amtsrådet).
 § 17.  Tidligere givne tilladelser til opsætning af  

 hegn og andre afspærringer samt til græsning og campering er fortsat  

 gældende, men sandflugtskommissionerne gennemgår tilladelserne og afgiver  

 indstilling til skovstyrelsen (amtsrådet) om, hvorvidt de bør opretholdes,  

 eventuelt på særlige vilkår, eller tilbagekaldes.
 § 18.  Ved indstilling om tilladelser til opsætning af  

 hegn og andre afspærringer skal sandflugtskommissionerne oplyse, om der er  

 anledning til at betinge tilladelsen af etablering af passende indretninger  

 til lettelse af almenhedens passage.
VIII.
De fredede arealers benyttelse m.v.
§ 19.  Den bestående adgang for offentligheden til  

 færdsel til fods og ophold af kortere varighed på de i henhold til den  

 tidligere sandflugtslovgivning fredede arealer, jfr. § 3, stk. 1, opretholdes  

 indtil videre.
Skovstyrelsen (amtsrådet) kan i medfør af sandflugtslovens §  

 6, stk. 2, 1. pkt., give offentligheden adgang til færdsel til fods og ophold  

 af kortere varighed på de i § 3, stk. 2, nævnte, fredede arealer.
 Stk. 2.  Skovstyrelsens (amtsrådets) tilladelse til  

 offentlig færdsel til fods og ophold af kortere varighed på fredede  

 strækninger meddeles efter indstilling fra sandflugtskommissionen.
 Stk. 3.  Kommissionens indstilling må indeholde en  

 udførlig redegørelse for de pågældende og omgivende arealers  

 dæmpningstilstand, de i de sidste år herpå udførte dæmpningsarbejder og  

 udgifterne hertil samt en udtalelse om behovet for tilladelse til offentlig  

 færdsel.
§ 20.  Ejeren af en ejendom, hvorpå der forefindes  

 fredede strækninger, der efter foranstående åbnes for offentlighedens adgang,  

 kan i medfør af lovens § 6, stk. 2, på den del af strækningen, der ligger  

 nærmest beboede bygninger, forbyde offentlig færdsel uden for vej, sti eller  

 strandbred.
Arealets nærmere udstrækning skal godkendes af klitmyndighederne.  

 Begæring om sådan godkendelse må af ejeren fremsættes overfor  

 sandflugtskommissionen, der videresender begæringen til skovstyrelsen  

 (amtsrådet) med indstilling i sagen, medmindre kommissionen i medfør af  

 lovens § 10, stk. 3, har fået bemyndigelse til selv at træffe afgørelsen.  

 Afgørelser, der træffes af sandflugtskommissionen, indberettes til  

 skovstyrelsen (amtsrådet).
Stk. 2.  Det område, hvorpå ejeren kan forbyde offentlig  

 færdsel, bør i almindelighed fastlægges således, at det omfatter arealet  

 indenfor en afstand af 40 m fra beboede bygninger.
Der kan dog fastsættes en  

 mindre afstand, dersom afgørende hensyn i det enkelte tilfælde taler derfor.  

 Godkendelse af et areal af større udstrækning kan kun ganske undtagelsesvis  

 forventes meddelt og kun, hvis arealet ikke derved vil omfatte klitdannelser,  

 der er beliggende i en afstand af mindre end 50 m fra strandbreddens inderste  

 grænse, og hvis sandflugtshensyn i øvrigt ikke taler herimod.
 Stk. 3.  Klitmyndighederne kan, hvis sandflugtshensyn  

 kræver det, når som helst tilbagekalde en meddelt godkendelse og fastsætte  

 nye grænser for det pågældende areal.
 Stk. 4.  En ejer, der forbyder offentlig færdsel m.m. på  

 arealet nærmest beboede bygninger, må selv efter aftale med  

 sandflugtskommissionen sørge for og bekoste eventuel afmærkning af arealet.
§ 21.  Så vidt muligt samtidig med den i § 10  

 omhandlede årlige gennemgang af sandflugtsstrækningerne afgiver  

 sandflugtskommissionen indstilling til skovstyrelsen (amtsrådet) ledsaget af  

 de i § 19, stk. 3, omhandlede oplysninger, såfremt der forefindes arealer,  

 hvorpå offentlig færdsel og ophold ifølge lovens § 6, stk. 2 og 3, bør  

 tillades, respektive forbydes af hensyn til sandflugtsfare.
Samtidig  

 bestemmer sandflugtskommissionen, hvilke forbud eller indskrænkninger i  

 ejernes benyttelse af arealerne der af hensyn til fare for sandflugt må  

 fastsættes i medfør af lovens § 6, stk. 4.
 Stk. 2.  Andragende om tilladelse til eller forbud mod  

 offentlig færdsel til fods eller ophold på klitstrækninger kan af kommunen,  

 grundejerforeninger eller interesserede lodsejere indgives til  

 sandflugtskommissionen, ligesom spørgsmålet om tilladelse af denne art kan  

 rejses af skovstyrelsen (amtsrådet).
Stk. 3.  Meddelelse om indskrænkninger i arealernes  

 benyttelse, som fastsættes i medfør af lovens § 6, stk. 4, gives af  

 sandflugtskommissionen til arealets ejer samt til eventuelle brugere, såfremt  

 disse måtte være kommissionen bekendt.
Om meddelelsen gælder reglen i  

 nærværende bekendtgørelses § 5, stk. 3. Såfremt anke ikke har opsættende  

 virkning, jfr. § 29, stk. 2, gives der tillige meddelelse herom.
Det skal  

 fremgå af meddelelsen, hvad sandflugtskommissionen har lagt vægt på ved  

 afgørelsen.
IX.
Veje og stier på fredede arealer § 22.  De på fredede arealer hidtil tilladte veje og  

 stier opretholdes, indtil sandflugtskommissionen træffer nye bestemmelser  

 herom.
 Stk. 2.  Der udfærdiges af hver sandflugtskommission en  

 fortegnelse over udlagte veje og stier over de fredede strækninger.  

 Fortegnelsen indføres i protokollen og føres a jour med senere vedtagelser.
 Stk. 3.  Ved nedlæggelse af hidtil tilladte veje og  

 stier, som er eneste adgang til en lod, skal sandflugtskommissionen påse, at  

 der tilvejebringes anden fornøden adgang til lodden.
 Stk. 4.  Sandflugtskommissionens afgørelser angående  

 udlæggelse eller nedlæggelse af veje og stier meddeles arealets ejer som  

 foreskrevet i § 5, stk. 3. Det skal fremgå af meddelelsen, hvad  

 sandflugtskommissionen har lagt vægt på ved afgørelsen.
 Stk. 5.  Når bestående veje eller stier nedlægges,  

 træffer sandflugtskommissionen foranstaltninger til skiltning og afspærring  

 af adgangen.
 Stk. 6.  Sandflugtskommissionen underretter  

 landbrugsministeriet (matrikeldirektoratet) om nedlæggelse af bestående veje  

 eller stier, der er optaget på matrikelkortet, og om etablering af nye veje  

 og stier.
 Stk. 7.  Ved udstykning må vedkommende landinspektør  

 påse, at veje, der fører over fredede strækninger og skal tjene som  

 adgangsveje for de ved udstykningen fremkomne parceller, er godkendt af  

 vedkommende sandflugtskommission.
X.
Behandling af ikke fredede sandflugtsstrækninger § 23.  Når sandflugtskommissionen ved sin årlige  

 gennemgang af de fredede strækninger eller ved meddelelse fra skovstyrelsen  

 (amtsrådet), eventuelt efter anmeldelse fra vedkommende kommunalbestyrelse,  

 bliver opmærksom på fare for sandflugt på eller fra ikke fredede strækninger,  

 indkaldes ejerne til forhandling.
 Stk. 2.  Såfremt der ikke opnås forlig om den fremtidige  

 behandling af arealet, pålægger sandflugtskommissionen i medfør af  

 sandflugtslovens § 7, stk. 1, ejeren for egen regning indenfor en fastsat  

 frist at udføre de nødvendige arbejder for at forhindre sandflugt og træffe  

 bestemmelse om eventuelt fornødne indskrænkninger i brugen af arealet.
 Stk. 3.  Forsømmer ejeren rettidigt at udføre de ham  

 pålagte arbejder, kan sandflugtskommissionen i medfør af sandflugtslovens §  

 7, stk. 2, udføre disse for ejerens regning efter de foran anførte regler om  

 sandflugtsarbejder og om fornødent inddrive omkostningerne ved udpantning.
 Stk. 4.  Om meddelelse til ejeren i henhold til stk. 2  

 og 3 gælder reglen i § 5, stk. 3. Såfremt anke ikke har opsættende virkning,  

 jfr. § 29, stk. 2, gives der tillige meddelelse herom.
 § 24.  I uopsættelige tilfælde kan overklitfogden  

 bringe arbejderne til udførelse uden sagens forudgående behandling i  

 sandflugtskommissionen.
 Stk. 2.  Afgørelsen meddeles ejeren som foreskrevet i §  

 5, stk. 3, tillige med meddelelse om, at anke ikke har opsættende virkning.
§ 25.  Hvis ejeren af en ikke fredet  

 sandflugtsstrækning ikke opfylder pålæg i henhold til § 23, kan skovstyrelsen  

 (amtsrådet) i stedet for udførelse af arbejdet for ejerens regning bestemme,  

 at arealet inddrages under fredning efter sandflugtslovens § 8, jfr.  

 nærværende bekendtgørelses § 3, stk. 2, c.
Afgørelsen meddeles ejeren som  

 foreskrevet i § 5, stk. 3.
 Stk. 2.  Inddragelse af et areal under fredning kan  

 tillige ske efter ejerens begæring.
 Stk. 3.  Ved sandflugtskommissionens indstilling om  

 fredning må der redegøres for de omtrentlige omkostninger ved arealets  

 istandsættelse, dets bebyggelses- og vejforhold og hidtidige benyttelse,  

 ligesom der må gives oplysning om de omliggende arealers benyttelse og  

 dæmpningstilstand, og om det skønnes nødvendigt at fastsætte eller fastholde  

 forbud eller indskrænkninger vedrørende arealernes benyttelse.
Stk. 4.  Ved tinglysning af de i stk. 1 og 2 omhandlede  

 fredninger forholdes som anført i § 8, idet en særlig deklarationsformular  

 anvendes.
Udfærdigelse af kortmateriale kan undlades, hvis fredningen alene  

 omfatter hele matrikelnumre.
Stk. 5.  De i stk. 4 omhandlede fredninger kan på  

 begæring af ejeren ophæves af skovstyrelsen (amtsrådet), såfremt ejeren  

 erklærer sig indforstået med at overtage dæmpningen på arealet på egen  

 bekostning og med at opfylde andre vilkår, der måtte blive fastsat, for  

 eksempel forbud mod bebyggelse og græsning.
Begæring om ophævelse af fredning  

 indgives til sandflugtskommissionen, der videresender begæringen til  

 skovstyrelsen (amtsrådet) med indstilling i sagen.
Skovstyrelsens  

 (amtsrådets) afgørelse meddeles ejeren som foreskrevet i § 5, stk. 3. Ved  

 fredningens ophævelse skal der ske aflysning af fredningen i tingbogen og  

 tinglyses en deklaration forud for pantegæld om de af klitmyndighederne som  

 vilkår for fredningens ophævelse eventuelt fastsatte begrænsninger i ejerens  

 benyttelse af arealet.
XI.
Udgifterne ved klitmyndighedernes virksomhed § 26.  Udgifterne ved de af amtsrådene udnævnte  

 overklitfogders virksomhed afholdes af amtsrådene, der også fastsætter  

 størrelsen af overklitfogdernes vederlag.
Stk. 2.  Udgifterne vedrørende sandflugtskommissionernes  

 og klitfogdernes virksomhed, herunder udgifter til vederlag m.v. og udgifter  

 ved dæmpningsarbejder på fredede arealer, afholdes med 5/6 af statskassen og  

 1/6 af vedkommende kommune.
Vederlag til de af amtsrådene beskikkede  

 medlemmer af kommissionerne fastsættes og afholdes dog af amtsrådene.  

 Dæmpningsarbejder på de staten tilhørende arealer bekostes alene af  

 statskassen.
 § 27.  Udgifter, der efter § 26, stk. 2, skal fordeles  

 mellem statskassen og vedkommende kommune, udredes efter følgende regler:
XII.
Anke m.m.
 § 28.  De af skovstyrelsen (amtsrådet) trufne  

 afgørelser kan indbringes for miljøministeren, jfr. dog § 29.
§ 29.  Afgørelser i henhold til afsnit III om revision  

 af fredningsgrænserne, jfr. sandflugtslovens § 1, stk. 2, kan alene indankes  

 for vedkommende overlandvæsenskommission.
Det samme gælder afgørelser i  

 henhold til bestemmelserne i nærværende bekendtgørelses § 21, stk. 1, 2.  

 pkt., jfr. lovens § 6, stk. 4, afgørelser i henhold til bekendtgørelsens §  

 22, stk. 4, jfr. lovens § 6, stk. 5, og afgørelser i henhold til  

 bekendtgørelsens afsnit X, jfr. lovens §§ 7 og 8.
Stk. 2.  Ankefristen er 8 uger.
Fristen regnes fra  

 datoen for vedkommende klitmyndigheds skriftlige meddelelse af afgørelsen og  

 i de i bekendtgørelsens § 5, stk. 4, omfattede tilfælde fra første  

 bekendtgørelse i dagbladene.
Anke af de i lovens § 6, stk. 4, og § 7 nævnte  

 afgørelser har kun opsættende virkning, såfremt sandflugtskommissionen  

 bestemmer dette.
Stk. 3.  Ved overlandvæsenskommissionens behandling af  

 sager i henhold til sandflugtsloven skal såvel miljøministeriet som  

 skovstyrelsen (amtsrådet) og sandflugtskommissionen indkaldes.
I sager om  

 revision af fredningsgrænserne i henhold til afsnit III og om fredning efter  

 § 25, stk. 1 og 2, indkaldes skovstyrelsen (amtsrådet) som part.
I andre  

 sager betragtes sandflugtskommissionen som part.
I øvrigt finder de i lov nr.  

 213 af 31. marts 1949 om landvæsensretter indeholdte regler om anke  

 anvendelse.
XIII.
Ikrafttræden m.v.
 § 30.  Bekendtgørelsen træder i kraft den 1. juli  

 1979.
 Stk. 2.  Med virkning fra den 1. juli 1979 ophæves  

 bekendtgørelse nr. 66 af 16. februar 1962 om sandflugtens bekæmpelse.
