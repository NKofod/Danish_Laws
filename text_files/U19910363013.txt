Efter en erkendt overenskomststridig arbejdsnedlæggelse i Tulip  

 slagterierne rejstes sædvanlig krav om bod.
Under sagen gjorde  

 arbejdstagersiden gældende, at der ikke skulle betales bod for de dage, hvor  

 arbejdere havde fået godkendt ferie fra virksomheden.
Det lagdes til grund, at virksomhedens ledelse i forbindelse med den i  

 -017n foreliggende arbejdsnedlæggelse i overensstemmelse med mangeårig  

 praksis ved virksomheden havde anset den før arbejdsnedlæggelsen bindende  

 aftalte ferie for afholdt, selv om ferien først var påbegyndt efter  

 arbejdsnedlæggelsens iværksættelse.
Under disse omstændigheder fandtes  

 arbejdsgiversiden ikke berettiget til at kræve bod for de dage, hvor de  

 ansatte havde fået godkendt ferie.
 Under denne sag har klagerne, Sammenslutningen af Landbrugets  

 Arbejdsgiverforeninger for Slagteriernes Arbejdsgiverforeninger for Tulip  

 Slagterierne a.m.b.a., Horsens afdeling, nedlagt påstand om, at de i den  

 overenskomststridige arbejdsnedlæggelse deltagende medlemmer af Nærings- og  

 Nydelsesmiddelarbejder Forbundet (bilag 1) skal betale en efter rettens skøn  

 fastsat bod for hver time, de har deltaget i arbejdsnedlæggelsen fra torsdag  

 den 28. september 1989.
 Indklagede, Landsorganisationen i Danmark for Nærings- og  

 Nydelsesmiddelarbejder Forbundet for et antal medlemmer af dette forbund, har  

 påstået frifindelse for betaling af bod for de dage, hvor medlemmer af  

 Nærings- og Nydelsesmiddelarbejder Forbundet havde fået godkendt ferie fra  

 virksomheden.
 Sagen angår en erkendt overenskomststridig arbejdsnedlæggelse, hvorunder  

 ca. 65 medlemmer af det nævnte forbund fra den 28. september til den 3.  

 oktober 1989 nedlagde arbejdet på TULIP Slagterierne a.m.b.a., Horsens  

 afdeling, efter det oplyste på grund af utilfredshed med, at råvarerne ikke  

 var egnet til akkord.
 Uoverensstemmelsen vedrører alene spørgsmålet, om der skal betales bod i  

 de tilfælde, hvor medlemmer af forbundet forinden arbejdsnedlæggelsens  

 iværksættelse bindende med arbejdsgiveren havde aftalt ferie til afholdelse  

 inden for den periode, hvor arbejdsnedlæggelsen fandt sted, men hvor ferien  

 ikke var påbegyndt, da arbejdsnedlæggelsen blev iværksat den 28. september  

 1989.
 Det er indklagedes standpunkt, at der ikke skal betales bod for sådanne  

 feriedage, medens klagerne mener, at der skal betales bod for ferie afholdt  

 under en overenskomststridig arbejdsnedlæggelse, medmindre ferien både er  

 varslet og påbegyndt senest samtidig med arbejdsnedlæggelsens iværksættelse.
 Det fremgår af den af virksomheden udarbejdede strejkeindberetning til  

 Slagteriernes Arbejdsgiverforeninger (bilag 1), at der for nogle af de  

 ansatte i rubrikken for en eller to af strejkedagene er anført et  

 »F«, der angiver, at de pågældende har afholdt ferie.
 Indklagede har under sagen fremlagt en af Arbejdstilsynet den 17. november  

 1982 afgivet udtalelse til Nærings- og Nydelsesmiddelarbejder Forbundet,  

 hvori det siges:
 »I skrivelse af 19. marts 1982 har forbundet forelagt direktoratet en  

 række spørgsmål vedrørende ferie i forbindelse med arbejdskonflikter.
 Forbundet har således spurgt, om en lønmodtager har ret til at holde en  

 planlagt ferie, når virksomheden bliver ramt af en overenskomststridig  

 arbejdsnedlæggelse, som begynder i ugen før den planlagte ferie og fortsætter  

 ind i den uge, hvor ferien var planlagt, og om det gør nogen forskel, om der  

 i den beskrevne situation er tale om en lovligt varslet arbejdsnedlæggelse.
 I denne anledning meddeler man, at direktoratet ikke kan træffe afgørelse  

 af de rejste spørgsmål, for så vidt det drejer sig om arbejdsforhold, der er  

 omfattet af en efter ferielovens § 3 godkendt ferieoverenskomst, idet  

 arbejdsforholdet dermed er holdt udenfor ferielovens område og dermed uden  

 for direktoratets kompetenceområde.
 Vejledende kan man oplyse, at direktoratet for så vidt angår  

 arbejdsforhold, som er omfattet af ferieloven, har fulgt den praksis, at  

 ferie, der er påbegyndt og ferie, der er bindende aftalt med arbejdsgiveren  

 inden en strejke begynder, kan holdes uanset strejken, og at dette gælder  

 uanset om der er tale om hovedferie eller restferie.
 Direktoratet er mest tilbøjelig til at mene, at det også gælder uanset om  

 strejken er overenskomststridig eller lovligt varslet.
 Klagerne har fremlagt følgende skrivelse af 9. juni 1988 til Slagteriernes  

 Arbejdsgiverforeninger fra Arbejdstilsynet:
»Ang: Udskydelse af planlagt ferie Ved skrivelse af 25. marts 1988 senest 27. april 1988 har Slagteriernes  

 Arbejdsgiverforeninger anmodet direktoratet om en udtalelse i anledning af,  

 at en medlemsvirksomhed på grund af en overenskomststridig arbejdsnedlæggelse  

 ønsker at udskyde en planlagt ferie.
 I denne anledning skal direktoratet udtale, at eftersom der i den konkrete  

 sag foreligger en godkendt feriekortoverenskomst, er forholdet efter  

 direktoratets opfattelse ikke omfattet af ferieloven og en tvist om problemet  

 må som en konsekvens heraf finde sin løsning efter de almindelige regler for  

 behandling af faglig strid.
 Direktoratet skal dog vejledende udtale, at man nok i en så speciel  

 situation som den omhandlede vil kunne statuere en force majeure situation  

 (dyrenes tarv tilsiger, at den planlagte ferie udskydes). Dog må den  

 pågældende virksomhed være indstillet på eventuelt at yde erstatning for det  

 tab den enkelte medarbejder lider ved, at eventuel ferierejse må aflyses.
Endelig skal direktoratet henlede opmærksomheden på, at i tilfælde af en  

 strejkesituation kan ferie ikke påbegyndes efter arbejdsnedlæggelsens  

 iværksættelse.« Der er under domsforhandlingen afgivet forklaring af tillidsmand John  

 Sørensen.
Han har forklaret, at han fra 1976 har været ansat på TULIP  

 slagterierne.
Han var oprindelig ansat i afdelingen i Odder - hvor han blev  

 tillidsmand i 1985 - og i oktober 1987 blev han overført til slagteriernes  

 Horsens afdeling, hvor han blev tillidsmand i marts 1988. Han har oplevet en  

 del arbejdsnedlæggelser, hvor de ansatte har skullet betale bod.
Både under  

 hans ansættelse i Odder og i Horsens har det været praksis, at de, der skulle  

 på ferie i strejkeperioden, aldrig er blevet trukket for bod, uanset om  

 ferien var påbegyndt før strejken eller først skulle afholdes i løbet af  

 strejkeperioden.
Der er altid sket modregning for sådanne feriedage i  

 virksomhedens feriedagsliste, og feriepengene er udbetalt måneden før.
Sådan  

 har det altid været, og sådan skete det også i forbindelse med den her  

 omhandlede arbejdsnedlæggelse, hvor de folk, der i strejkeindberetningen er  

 anført med et »F«, havde fået udbetalt feriepengene en måned  

 tidligere, havde afholdt den aftalte ferie uden indvendinger fra  

 virksomheden, og var blevet trukket i feriedagslisten for de afholdte  

 feriedage.
Efter at arbejdet på ny var normaliseret, gav lønningschefen  

 meddelelse om, at man havde fået besked fra arbejdsgiverforeningen om, at man  

 ikke kunne afholde ferie i en strejkeperiode, hvad enten ferien var aftalt  

 eller ikke, og der skulle betales bod også for feriedage under  

 strejkeperiode, medmindre ferien allerede var påbegyndt, da  

 arbejdsnedlæggelsen blev iværksat.
Lønningschefen gav ingen begrundelse og  

 nævnte specielt ikke, at den tidligere praksis skyldtes en misforståelse.  

 Vidnet har præciseret, at det ikke før de aftalte feriedage var sagt til  

 nogen, at ferie var suspenderet under arbejdsnedlæggelsen, og han er bekendt  

 med, at der var folk, der var på ferierejse under den aktuelle  

 arbejdsnedlæggelse, herunder den i strejkeindberetningen under nr. 0570  

 anførte Anders Vinther, der var på Rhodos.
Heller ikke i forbindelse med  

 senere arbejdsnedlæggelser på virksomheden har der været tale om, at aftalte  

 feriedage er blevet suspenderet, d.v.s. at lønningschefens meddelelse ikke er  

 blevet fulgt op.
Ved senere arbejdsnedlæggelser er der dog ikke i  

 strejkeindberetningerne anført »F« ved feriedage, der har været  

 aftalt til afholdelse efter strejkens iværksættelse, men det har været  

 accepteret, at ferien er blevet afholdt med feriepenge, og feriedagene er  

 blevet trukket på feriedagslisterne.
Der er imidlertid blevet stillet krav om  

 bod.
Klagerne har til støtte for påstanden gjort gældende, at der foreligger en  

 erkendt overenskomststridig arbejdsnedlæggelse, og at de deltagende derfor  

 har forskyldt bod efter arbejdsretslovens § 12, stk. 1. Dette må også gælde  

 for de ansatte, ud for hvem der i strejkeindberetningen (bilag 1) er anført  

 et »F«.
Klagerne har herved henvist til den i Ugeskrift for  

 Retsvæsen 1987, s. 130 ff, gengivne højesteretsdom og John Heilbruuns  

 ferielovskommentar (1990), side 138, hvorefter ferieafholdelse og udbetaling  

 af feriegodtgørelse suspenderes i tilfælde, hvor lønmodtageren på tidspunktet  

 for den forud aftalte ferieperiode omfattes af en lovlig arbejdskonflikt.  

 Herefter må der betales bod for aftalte feriedage under arbejdsnedlæggelsen,  

 medmindre ferien var påbegyndt senest samtidig med arbejdsnedlæggelsens  

 iværksættelse.
Den ovennævnte skrivelse fra Arbejdstilsynet af 17. november  

 1982 kan ikke føre til andet resultat, og klagernes standpunkt støttes af  

 Arbejdstilsynets senere skrivelse af 9. juni 1988, hvorefter ferie i tilfælde  

 af en strejkesituation ikke kan påbegyndes efter arbejdsnedlæggelsens  

 iværksættelse.
Det kan lægges til grund, at virksomhedens praksis siden  

 arbejdsnedlæggelsen i september-oktober 1989 er blevet ændret, og at  

 virksomheden før da havde misforstået de regler, der er gældende på området.  

 Klagerne har herved anført, at det er fast praksis inden for området, at der  

 betales bod i overensstemmelse med det standpunkt, klagerne gør gældende i  

 denne sag.
Indklagede har ikke dokumenteret nogen herfra afvigende kutyme på  

 TULIP slagterierne.
Indklagede har til støtte for sin påstand anført, at det i den ovennævnte  

 højesteretsdoms begrundelse er fremhævet, at der var tale om en praksis,  

 hvorefter en lovlig iværksat arbejdsstandsning medfører, at ferie derefter  

 ikke kan påbegyndes, men at der i nærværende sag er tale om en anden  

 situation, idet arbejdsgiveren her har accepteret, at der kan afholdes  

 aftalte feriedage under en arbejdsnedlæggelse.
Denne sag angår derfor  

 spørgsmålet, om der skal betales bod, hvor ferien er afholdt med  

 arbejdsgiverens tilladelse, og dette bestrides af indklagede.
Indklagede gør  

 gældende, at der efter tillidsmandens forklaring siden 1970'erne har været en  

 kutyme på virksomheden, hvorefter forud aftalte feriedage afholdes også under  

 en overenskomststridig arbejdsnedlæggelse, således at feriedagene er trukket  

 i feriedagslisterne, og bod ikke er krævet herfor.
Det må formodes, at  

 begrundelsen har været, at virksomheden har ment sig retligt forpligtet, og  

 der er som følge heraf skabt en kutyme eller sædvaneretlig praksis, som  

 virksomheden ikke uden videre kan bryde.
Dette støttes af, at virksomheden  

 efter den her omhandlede arbejdsnedlæggelse ikke har fastholdt, at de ansatte  

 ikke må afholde aftalt ferie, der ikke er påbegyndt senest samtidig med  

 arbejdsnedlæggelsen.
Det tyder på, at det i virkeligheden passer virksomheden  

 ganske godt, at feriedage, der er aftalt forud for en arbejdsnedlæggelse,  

 afholdes i en periode, hvor virksomheden i øvrigt på grund af strejken ligger  

 stille.
Allerede fordi der på virksomheden er fast praksis for, at aftalt  

 ferie holdes under en arbejdsnedlæggelse, må indklagedes påstand tages til  

 følge.
I øvrigt er der efter indklagedes opfattelse ikke hjemmel for at kræve  

 bod i et tilfælde, hvor arbejdsgiveren har accepteret feriens afholdelse,  

 således som det her er sket.
Klagerne kunne have meddelt, at ferierne var  

 suspenderet, men dette har man ikke gjort.
Indklagede har særlig anført, at  

 formålet med bodstruslen er at påvirke de ansatte til at præstere det stykke  

 arbejde, de er forpligtet til.
Hvis de efter aftale med arbejdsgiveren holder  

 ferie, har de imidlertid ingen arbejdsforpligtelse, og det ville da være  

 absurd at pålægge bod.
Selv om man måtte antage, at aftalt ferie blev  

 suspenderet af en overenskomststridig arbejdsnedlæggelse, måtte der alligevel  

 ske bodsfritagelse for feriedagene, når arbejdsgiveren som her har accepteret  

 ferien afholdt.
 Arbejdsretten skal udtale:
Det må lægges til grund, at TULIP slagteriernes ledelse i forbindelse med  

 den her omhandlede overenskomststridige arbejdsnedlæggelse i overensstemmelse  

 med en mangeårig praksis ved virksomheden har anset den før  

 arbejdsnedlæggelsen bindende aftalte ferie for afholdt, selv om ferien først  

 er påbegyndt efter arbejdsnedlæggelsens iværksættelse.
Under disse  

 omstændigheder er klagerne ikke berettiget til at kræve bod for de dage, hvor  

 de ansatte havde fået godkendt ferie.
Arbejdsretten tager derfor de  

 indklagedes påstand til følge og pålægger alene sædvanlig bod i det omfang,  

 der ikke var tale om godkendt ferie.
 T h i k e n d e s f o r r e t :
Indklagede, Landsorganisationen i Danmark for Nærings- og  

 Nydelsesmiddelarbejder Forbundet for et antal medlemmer af dette forbund,  

 frifindes for betaling af bod for de dage, hvor forbundets medlemmer havde  

 fået godkendt ferie fra virksomheden.
I øvrigt skal hver af de på bilag 1  

 anførte arbejdere betale en bod, der fastsættes til 27 kr. for hver time, de  

 har deltaget i arbejdsstandsningen.
 Boden tilfalder Sammenslutningen af Landbrugets Arbejdsgiverforeninger.
 I sagsomkostninger skal klagerne, Sammenslutningen af Landbrugets  

 Arbejdsgiverforeninger for Slagteriernes Arbejdsgiverforeninger for TULIP  

 Slagterierne a.m.b.a., Horsens afdeling, betale 2.000 kr. til Arbejdsretten.
 De nævnte beløb skal betales inden 14 dage efter denne doms afsigelse.
Efter en erkendt overenskomststridig arbejdsnedlæggelse i Tulip  

 slagterierne rejstes sædvanlig krav om bod.
Under sagen gjorde  

 arbejdstagersiden gældende, at der ikke skulle betales bod for de dage, hvor  

 arbejdere havde fået godkendt ferie fra virksomheden.
Det lagdes til grund, at virksomhedens ledelse i forbindelse med den i  

 -017n foreliggende arbejdsnedlæggelse i overensstemmelse med mangeårig  

 praksis ved virksomheden havde anset den før arbejdsnedlæggelsen bindende  

 aftalte ferie for afholdt, selv om ferien først var påbegyndt efter  

 arbejdsnedlæggelsens iværksættelse.
Under disse omstændigheder fandtes  

 arbejdsgiversiden ikke berettiget til at kræve bod for de dage, hvor de  

 ansatte havde fået godkendt ferie.
 Under denne sag har klagerne, Sammenslutningen af Landbrugets  

 Arbejdsgiverforeninger for Slagteriernes Arbejdsgiverforeninger for Tulip  

 Slagterierne a.m.b.a., Horsens afdeling, nedlagt påstand om, at de i den  

 overenskomststridige arbejdsnedlæggelse deltagende medlemmer af Nærings- og  

 Nydelsesmiddelarbejder Forbundet (bilag 1) skal betale en efter rettens skøn  

 fastsat bod for hver time, de har deltaget i arbejdsnedlæggelsen fra torsdag  

 den 28. september 1989.
