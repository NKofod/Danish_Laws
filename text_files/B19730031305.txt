 I henhold til § 14 i lov nr. 271 af 4. juni 1970 om universiteternes  

 styrelse fastsættes:
 § 1.  På Københavns Universitet afholdes en  

 psykologisk kandidateksamen.
Stk. 2.  Kandidateksamen består af en forprøve, en  

 første. en anden og en tredie del.
Samtlige prøver under hver del afholdes 2  

 gange årligt.
Hver del kan tages om for sig, dog kun i den fastsatte  

 rækkefølge.
 Stk. 3.  Den, der har bestået psykologisk  

 kandidateksamen, har ret til at betegne sig candidatus (a) psykologiae  

 (cand.psych.).
 Stk. 4.  Magisterkonferens i psykologi afholdes i  

 henhold til de om magisterkonferens i de humanistiske fag gældende  

 bestemmelser.
 § 2.  Psykologisk kandidateksamen omfatter følgende 2  

 hovedområder:
 Stk. 2.  Psykologisk kandidateksamen omfatter følgende  

 fag inden for hovedområderne 1 og 2:
 § 3.  Den, der agter at følge undervisningen, der  

 forbereder til psykologisk kandidateksamen, skal forud indmelde sig på  

 universitetets psykologiske laboratorium i henhold til opslag.
§ 4.  Forinden en studerende indstiller sig til sidste  

 del af eksamen, skal han fremlægge attest for at have gennemgået en række  

 praktikantkurser, hvis indhold og omfang fastsættes af universitetet.
Disse  

 kurser består dels af en række kortere kurser inden for psykiatrien, den  

 pædagogiske psykologi, den kliniske psykologi, arbejdspsykologien og den  

 kriminologiske psykologi, dels af eet længere kursus, som den studerende  

 efter nærmere aftale skal gennemgå inden for et af de nævnte områder.
Disse  

 praktikantkurser kan eventuelt finde sted også indenfor andre af de til  

 studiet hørende fagområder.
Efter universitetets nærmere bestemmelse kan en  

 på anden måde erhvervet praktisk indsigt, der fagligt skønnes at ækvivalere  

 med kurser, der tilbydes fagets studerende, træde i stedet for  

 praktikantkursus.
 § 5.  Omfanget af undervisningen i de enkelte  

 fagområder tillige med omfanget af de til studiet hørende praktikantkurser  

 bestemmes i en for undervisningen udarbejdet og af universitetet godkendt  

 studieplan.
 § 6.  Forprøven omfatter eksamination i elementær  

 psykologi.
 Stk. 2.  Undervisningen til forprøven er tilrettelagt  

 med henblik på 2 års studium.
 Stk. 3.  For at kunne indstille sig til forprøven skal  

 den studerende have opnået mindst gennemsnitskarakteren 7,0 for de til  

 laborantkursus hørende kursusopgaver, samt have bestået en prøve i faget  

 almindelig fysiologi, en prøve i faget arvelighedslære samt en prøve i faget  

 statistik, ved hvilke prøver der anvendes bedømmelsen »bestået« -  

 »ikke bestået«.
 Stk. 4.  For at kunne indstille sig til prøven i faget  

 statistik skal den studerende enten ved at have fulgt et særligt kursus i  

 matematik omfattende sådanne dele af faget, der er af betydning for  

 tilegnelsen af statistikken, eller på anden måde have godtgjort at være i  

 besiddelse af de fornødne matematiske forkundskaber.
 § 7.  Første del omfatter:
 stk. 2.  Undervisningen til første del er tilrettelagt  

 med henblik på 1 års studium.
 § 8.  Anden del omfatter eksamination i psykologiens  

 anvendelser bestående af:
 Stk. 2.  Undervisningen til anden del er tilrettelagt  

 med henblik på 1 1/2 års studium.
 Stk. 3.  For at kunne indstille sig til anden del af  

 eksamen skal den studerende have bestået en prøve i kriminologi med mindst  

 karakteren 6, samt en prøve i elementær psykiatri, ved hvilken prøve der  

 anvendes bedømmelsen »bestået« - »ikke bestået«.
 § 9.  Tredie del af eksamen omfatter eksamination i  

 almen og differentiel psykologi med dertil hørende metodik bestående af:
 Stk. 2.  Efter de studerendes eget ønske kan de i stk.  

 1, nr. 1 og 2, nævnte prøver aflægges i hver eksamenstermin efter gennemført  

 længere praktikantkursus, men karaktererne indregnes under tredie del.
 Stk. 3.  Undervisningen til tredie del er tilrettelagt  

 med henblik på 1 års studium.
Stk. 4.  For at kunne indstille sig til eksamens tredie  

 del skal den studerende mindst have opnået karakteren 6 for sin besvarelse af  

 den i § 10, stk. 1. nævnte skriftlige opgave, samt have bestået en prøve  

 omfattende sådanne dele af lovgivningen, som er af betydning for psykologiens  

 anvendelser.
Ved denne prøve anvendes bedømmelsen »bestået« -  

 »ikke bestået«.
 § 10.  Senest et halvt år før den studerende  

 indstiller sig til eksamens tredie del, skal han i form af en selvstændig  

 specialeafhandling, udarbejdet i løbet af 3-6 uger, have besvaret en opgave  

 inden for et område af psykologien, som den studerende nærmere har studeret.
 Stk. 2.  Efter eksaminators bestemmelse kan eksaminanden  

 yderligere ved eksamens tredie del underkastes en mundtlig eksamination inden  

 for det område, hvorunder den nævnte afhandling hører.
§ 11.  Der skal under studiet være lagt vægt på en  

 videnskabelig tilegnelse af stoffet.
Den fortrolighed med videnskabeligt  

 arbejde, som eksaminanden har erhvervet gennem undervisningen, må være  

 uddybet ved omfattende selvstændig læsning af videnskabelig litteratur.
Stk. 2.  Ved tredie del af eksamen samt ved bedømmelsen  

 af den i § 10, stk. 1, omtalte specialeafhandling skal der lægges vægt på, om  

 eksaminanden gennem studiet er nået til en helhedsopfattelse af den  

 almindelige psykologi både som selvstændig disciplin og som grundlag for alle  

 psykologiens anvendelser.
Endvidere må kræves, at eksaminanden har erhvervet  

 tilstrækkeligt kendskab til fagets erkendelsesteoretiske side.
§ 12.  Prøverne afholdes efter universitetets nærmere  

 bestemmelse skriftligt eller mundtligt - eller både skriftligt og mundtligt.  

 Hvis der afholdes både skriftlig og mundtlig prøve i et fagområde, gives der  

 een karakter for hver prøve for sig.
Enhver af de i bekendtgørelsen anførte  

 prøver under eksaminerne kan afløses af i studietiden udførte kursusarbejder  

 eller andre skriftlige arbejder efter universitetets nærmere bestemmelse.  

 Hvor sådanne skriftlige arbejder afløste andre prøveformer, gives der  

 karakter for dem på samme måde som ellers for de afløste prøver.
Det anføres  

 dog i eksamensprotokollen, at karakteren er opnået ved afløsningsopgave.
Stk. 2.  Den, der indtegner sig til tredie del af  

 eksamen, skal forinden have forelagt en liste over de bøger og afhandlinger,  

 der er benyttet under studiet, til godkendelse.
Sådanne boglister skal også  

 forelægges i forbindelse med enhver af de i stk. 1 omtalte skriftlige  

 arbejder, der afløser en af de i bekendtgørelsen anførte prøver.
 § 13.  Studerende, der har fulgt undervisningen ved en  

 anden højere uddannelsesinstitution, er fritaget for de fagområder, i hvilke  

 undervisningen er af mindst samme omfang og kvalitet som ved eksamen i  

 psykologi på Københavns Universitet.
 § 14.  Ved karaktergivningen anvendes 13-skalaen efter  

 de derom ved de højere uddannelsesinstitutioner gældende bestemmelser.
 Stk. 2.  Til at bestå forprøven kræves, at karakteren er  

 mindst 7, og til at bestå den endelige eksamen og enhver del af denne kræves,  

 at eksaminanden har opnået en gennemsnitskarakter af mindst 6,0; dog kan  

 ingen enkelt prøve under en del bestås med en karakter på mindre end 3.
 Stk. 3.  Består en eksaminand ikke en prøve under en  

 deleksamen, skal han tage hele deleksaminen om.
 § 15.  Ved beregningen af gennemsnitskarakteren ved  

 første del tillægges karakteren i faget udviklingspsykologi vægten 2.
 Stk. 2.  Ved beregningen af gennemsnitskarakteren ved  

 tredie del tillægges karakteren i faget socialpsykologi vægten 2 og  

 karakteren i faget almindelig psykologi vægten 3.
 Stk. 3.  Det endelige eksamensresultat beregnes på  

 grundlag af de ved deleksaminerne opnåede karakterer.
 Stk. 4.  I eksamensbeviset angives de enkelte karakterer  

 samt gennemsnitskarakteren.
 § 16.  Ved prøverne, herunder sådanne skriftlige  

 arbejder, som afløser andre prøveformer, medvirker efter universitetets  

 nærmere bestemmelse een eller to censorer.
 Stk. 2.  Censorerne beskikkes af  

 undervisningsministeriet for et tidsrum af 3 år ad gangen efter indstilling  

 fra universitetet.
 § 17.  Undervisningsministeriet kan efter indstilling  

 fra universitetet i særlige tilfælde dispensere fra de i bekendtgørelsen  

 fastsatte bestemmelser.
 § 18.  Bekendtgørelsen træder i kraft den 1. august  

 1973.
 Stk. 2.  Anordning nr. 318 af 12. august 1960 om  

 psykologisk embedseksamen ved Københavns universitet og bekendtgørelse nr.  

 319 af 13. august 1960 om psykologisk embedseksamen ved Københavns  

 universitet ophæves.
 Undervisningsministeriet, den 6. juni  

 1973.
