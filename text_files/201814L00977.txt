Betænkning afgivet af Beskæftigelsesudvalget den 10. april 2019 Betænkning over Forslag til lov om ændring af lov om ferie og lov om forvaltning og administration af tilgodehavende feriemidler (Præcisering af antallet af fondsferiedage, indførelse af modregningsadgang, ensretning af rentebestemmelse og udbetaling fra fonden ved dødsfald m.v.) [af beskæftigelsesministeren (Troels Lund Poulsen)]:
1. Ændringsforslag Der er stillet 6 ændringsforslag til lovforslaget.
Beskæftigelsesministeren har stillet ændringsforslag nr. 1, 5 og 6. Enhedslistens medlemmer af udvalget har stillet ændringsforslag nr. 2-4.
2. Indstillinger Et flertal i udvalget (udvalget med undtagelse af EL) indstiller lovforslaget til vedtagelse med de af beskæftigelsesministeren stillede ændringsforslag.
Flertallet vil stemme imod de af EL stillede ændringsforslag.
Et mindretal i udvalget (EL) indstiller lovforslaget til vedtagelse med de stillede ændringsforslag.
Hvis de af mindretallet stillede ændringsforslag forkastes ved 2. behandling, vil mindretallet stemme for lovforslaget ved 3. behandling.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til titlen Af beskæftigelsesministeren, tiltrådt af udvalget:
 1) Efter »administration af tilgodehavende feriemidler« indsættes: »med flere love«.
[Korrektion af titel] Til § 2 Af et mindretal (EL):
 2) I den under nr. 1 foreslåede ændring af § 29, stk. 3, indsættes efter »sker efter«: »§ 30, stk. 1, nr. 1, når lønmodtageren forlader arbejdsmarkedet og er tilkendt alderspension, eller«.
[Udbetaling af ferie i perioden fra den 1. september 2019 til den 31. august 2020] 3) I den under nr. 3 foreslåede ændring af § 48 a, stk. 2, 1. pkt., ændres »eller« til: », § 30, stk. 1, nr. 1, når lønmodtageren forlader arbejdsmarkedet og er tilkendt alderspension, eller«.
[Udbetaling af ferie optjent i perioden fra den 1. september 2019 til den 31. august 2020] Til § 3 4) I den under nr. 9 foreslåede ændring af § 15, stk. 5, ændres »stk. 1, 2 og 4« til: »stk. 2 og 4«.
[Udbetaling af feriemidler til lønmodtagere, der når pensionsalderen forud for den 1. oktober 2021] Ny paragraf Af beskæftigelsesministeren, tiltrådt af udvalget:
 5) Efter § 5 indsættes:
»§ 01 I barselsloven, jf. lovbekendtgørelse nr. 67 af 25. januar 2019, som ændret ved § 2 i lov nr. 701 af 8. juni 2018 og § 3 i lov nr. 339 af 2. april 2019, foretages følgende ændringer:
 1. I § 25 a, stk. 3, 1. pkt., ændres »8,3« til: »8,4«.
2. I § 25 c, stk. 1, 2. pkt., ændres »8,3« til: »8,4«.« [Konsekvens af lovforslagets § 2, nr. 4, om præcisering af fondsferiedage] Til § 6 6) I stk. 2 ændres »og 5« til: », 5 og 01«.
[Konsekvens af ændringsforslag nr. 5] Bemærkninger Til nr. 1 Lovforslaget ændrer lov om ferie og lov om forvaltning og administration af tilgodehavende feriemidler.
 Det foreslås, at titlen til lovforslaget ændres, så det præciseres, at der ud over de to førstnævnte love ændres i flere love.
Til nr. 2 Med ændringsforslaget foreslås det, at udbetaling af ferie, som er optjent i perioden fra den 1. september 2019 til den 31. august 2020, undtages fra § 29, stk. 3, om, at ferien ikke kan udbetales efter kapitel 5 og 5 a, når lønmodtageren forlader arbejdsmarkedet og er tilkendt alderspension.
Feriebetalingen vil således som efter gældende regler kunne udbetales til lønmodtageren, når lønmodtageren forlader arbejdsmarkedet og er tilkendt alderspension, jf. § 30, stk. 1, nr. 1.
Til nr. 3 Med ændringsforslaget foreslås det, at ferie, som er optjent i perioden fra den 1. september 2019 til den 31. august 2020, undtages fra at skulle behandles efter § 48 a, stk. 2, i lov om forvaltning og administration af tilgodehavende feriemidler, når lønmodtageren forlader arbejdsmarkedet og er tilkendt alderspension.
Forslaget betyder, at arbejdsgiveren, FerieKonto eller feriekassen vil kunne udbetale feriebetalingen til lønmodtagere, som får tilkendt alderspension frem til tidsfristen for indberetning til fonden den 31. december 2020.
Til nr. 4 Med ændringsforslaget foreslås det, at udbetaling af tilgodehavende feriemidler til lønmodtagere, der når pensionsalderen, undtages fra § 15, stk. 5, således at de tilgodehavende feriemidler skal udbetales til lønmodtagere, der når pensionsalderen efter § 15, stk. 1, også forud for den 1. oktober 2021.
Til nr. 5 Der er tale om en konsekvensændring som følge af lovforslagets § 2, nr. 4, hvorefter det maksimale antal feriedage som betingelse for at kunne gøre brug af fondsferiedage ændres fra 8,3 feriedage til 8,4 feriedage i overensstemmelse med, hvad Ferielovsudvalget har forudsat.
 Efter § 25 a, stk. 3, kan ferie med ferieydelse, som en lønmodtager i ansættelse har optjent i perioden fra den 1. september 2019 til og med den 31. december 2019 under de første 14 ugers barsel, afholdes i perioden fra den 1. maj 2020 til og med den 31. august 2020, hvis lønmodtageren i perioden fra den 1. januar 2019 til og med den 31. august 2019 har optjent mindre end 8,3 dages betalt ferie efter ferieloven.
 Det foreslås i nr. 1, at retten til at holde ferie med ferieydelse tilsvarende gøres betinget af, at lønmodtageren har optjent mindre end 8,4 dage  i overensstemmelse med ferielovens regler, hvilket har været forudsat i forbindelse med konsekvensændringerne i barselsloven som følge af indførelse af samtidighedsferie i ferieloven, jf. lov nr. 701 af 8. juni 2018.
Efter § 25 c, stk. 1, optjener en person, som ikke er i et ansættelsesforhold, alene ret til ferieydelse i perioden fra den 1. september 2019 til og med den 31. december 2019. Retten er betinget af, at der er udbetalt barselsdagpenge under fraværet, og at der i perioden fra den 1. januar 2019 til og med den 31. august 2019 er optjent mindre end 8,3 dages betalt ferie efter ferieloven.
Ferien afholdes i perioden fra den 1. maj 2020 til og med den 31. august 2020.
 Det foreslås i nr. 2, at retten til at holde ferie med ferieydelse på samme måde som i nr. 1 gøres betinget af, at lønmodtageren har optjent mindre end 8,4 dage.
Til nr. 6 Det foreslås, at ændringen i barselsloven træder i kraft den 1. september 2019.
4. Udvalgsarbejdet Lovforslaget blev fremsat den 27. februar 2019 og var til 1. behandling den 14. marts 2019. Lovforslaget blev efter 1. behandling henvist til behandling i Beskæftigelsesudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og beskæftigelsesministeren sendte den 18. december 2018 dette udkast til udvalget, jf.
BEU alm. del  134. Den  27. februar 2019 sendte beskæftigelsesministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Spørgsmål Udvalget har under udvalgsarbejdet stillet 2 spørgsmål til beskæftigelsesministeren til skriftlig besvarelse, som ministeren har besvaret.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Jeppe Jakobsen (DF) Hans Andersen (V) Peter Juel-Jensen (V) Louise Schack Elholm (V) Carl Holst (V) Anni Matthiesen (V) Martin Geertsen (V) Joachim B.
Olsen (LA) Laura Lindahl (LA) Anders Johansson (KF) Ane Halsboe-Jørgensen (S) Bjarne Laustsen (S) nfmd.
Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Finn Sørensen (EL) Julius Graakjær Grantzau (ALT) Torsten Gejl (ALT) Rasmus Helveg Petersen (RV) Karsten Hønge (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
