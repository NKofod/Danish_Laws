Rateopsparingsordninger kan efter det fyldte 55. år kun oprettes som  

 tillæg til en før denne alder oprettet ordning.
Indbetalingerne til tillægget  

 kan højst udgøre et beløn svarende til summen af halvdelen af ordningens  

 værdi ved det fyldte 55. år og halvdelen af de fremtidige indbetalinger, der  

 efter aftalen skal indbetales efter det fyldte 55. år.
I to tilfælde, hvor de  

 fremtidige indbetalinger var uvisse, har Skatteministeriet bestemt, at tillæg  

 til rateforsikringer højst kunne andrages et beløb svarende til halvdelen af  

 ordningens værdi ved det fyldte 55. år.
 Der er over for Skatteministeriet rejst spørgsmål om beregning af et  

 tillæg til en rateopsparing i de to nedenfor anførte tilfælde, hvor de  

 fremtidige indbetalinger til rateopsparingen er uvisse eller kun vanskeligt  

 kan beregnes.
 En rateopsparing kan efter det fyldte 55. år kun oprettes som et tillæg  

 til en før denne alder oprettet ordning, hvor indbetalingerne på tillægget  

 højst kan udfgøre et beløb svarende til summen af halvdelen af  

 opsparingsordningens værdi ved det fyldte 55. år og halvdelen af de aftalte  

 fremtidige indbetalinger.
 For det første  er der rejst spørgsmål om beregningen af et tillæg  

 i det tilfælde, hvor en rateopsparing er oprettet med opfyldningsfradraget  

 som maksimum for bidrag, jf. ministeriets afgørelse af 13. september 1988  

 offentliggjort i SKAT nr. 11, 1988, s. 694.
 I henhold til afgørelsen har departementet anset kravet i  

 pensionsbeskatningslovens § 11 A sammenholdt med lovens § 18 for opfyldt med  

 følgende formulering af indbetalingsbestemmelsen i en ratepensionsaftale: På  

 nærværende aftale kan højst indbetales et beløb svarende til det til enhver  

 tid gældende opfyldningsfradrag .
 For det andet  hvor det i en rateopsparing - oprettet som led i en  

 pensionsordning med en arbejdsgiver - er aftalt, at indbetalingsperioden er  

 fastsat til så længe ansættelsesforholdet vedvarer .
 Skatteministeriet udtalte i den forbindelse, at et tillæg som oprettes til  

 de to nævnte rateopsparinger højst kan andrage et beløb svarende til  

 halvdelen af ordningens værdi ved det fyldt 55. år.
