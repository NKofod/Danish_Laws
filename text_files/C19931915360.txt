FORORD Reglerne i dansk lovgivning om social sikring suppleres af en række  

 EF-regler, som koordinerer anvendelsen af lovgivningen i de forskellige  

 medlemsstater for personer, der flytter inden for EF.
Kendskab til disse  

 EF-regler er af betydning ved administrationen af dansk lovgivning, når der  

 opstår spørgsmål om rettigheder for personer med bopæl eller beskæftigelse i  

 EF.
 I december 1986 udsendte Sikringsstyrelsen »Vejledning om social  

 sikring for vandrende arbejdstagere.« Da EF-reglerne og dansk lovgivning  

 siden er ændret, erstatter denne vejledning Sikringsstyrelsens vejledning af  

 december 1986. Målgruppen for denne vejledning er ikke blot de kommunale  

 forvaltninger, men alle med behov for viden om personers sociale  

 sikringsrettigheder inden for EF.
EF-reglerne findes i forordning (EØF) 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet.
Regler om den praktiske  

 gennemførelse af forordning 1408/71 findes i forordning (EØF) 574/72.
Når aftalen mellem EF og EFTA-landene Norge, Sverige, Finland, Island,  

 Østrig og Liechstenstein om de Europæiske økonomiske Samarbejdsområde, den  

 såkaldte EØS-aftale træder i kraft (formentlig den 1. januar 1994), skal  

 reglerne i forordning 1408/71 også anvendes i disse lande og for disse landes  

 statsborgere.
Vejledningen handler derfor om social sikring i forholdet  

 mellem Danmark og sytten andre lande.
 Vejledningen består af syv hæfter, der er udarbejdet af Socialministeriet,  

 Sundhedsministeriet, Arbejdsskadestyrelsen, Direktoratet for  

 Arbejdsløshedsforsikringen og Arbejdsmarkedets Tillægspension (ATP).
Juli 1993 -------------------------------------------------------------------- INTRODUKTION Dette hæfte indeholder vejledende bemærkninger til EF-reglerne på  

 pensionsområdet.
I kapitel 1 gennemgås retsgrundlaget.
I kapitel 2 gennemgås  

 reglerne for social pension.
Kapitel 3 er udarbejdet af Arbejdsmarkedets  

 Tillægspension og indeholder en gennemgang af reglerne for Arbejdsmarkedets  

 Tillægspension (ATP).
 Dette hæfte om pension bør læses i sammenhæng med hæfte 1.
I hæfte 1 findes en generel introduktion til EF-reglerne, herunder en  

 generel gennemgang af EF-forordningerne 1408/71 og 574/72, deres opbygning,  

 indhold og definitioner.
I hæfte 1 findes desuden en gennemgang af  

 lovvalgsreglerne.
 Den tidligere vejledning (Sikringsstyrelsens vejledning af december 1986)  

 indeholdt i kapitel VII vejledende bemærkninger til EF-reglerne om ydelser  

 ved invaliditet, alderdom og dødsfald (pension). Der har vist sig at være et  

 behov for en mere udførlig beskrivelse af EF-reglerne på pensionsområdet.  

 Dette hæfte skal ses som et forsøg på at tilfredsstille dette behov.
EF-reglerne i forordningerne 1408/71 og 574/72 på pensionsområdet er ikke  

 enkle og let læselige regler.
Gennemgangen i dette hæfte vil derfor også bære  

 præg heraf.
Hæftet henvender sig først og fremmest til erfarne  

 sagsbehandlere, der har et godt kendskab til pensionslovens regler og  

 opbygning.
 Hæftet er Socialministeriets første udførlige vejledning om EF- reglerne  

 på pensionsområdet, og Socialministeriet modtager gerne forslag til  

 forbedringer af vejledningen.
-------------------------------------------------------------------- -INDHOLDSFORTEGNELSE -------------------------------------------------------------------- KAPITEL 1. RETSGRUNDLAG AFSNIT 1 INDLEDNING EF-forordningerne 1. EF-forordning 1408/71 i det følgende kaldet 1408/71  

 indeholder bestemmelser om anvendelse af de sociale sikringsordninger på  

 personer, der flytter inden for Fællesskabet.
EF-forordning 574/72 i det  

 følgende kaldet 574/72 indeholder bestemmelser om gennemførelsen heraf.
2. 1408/71 og 574/72 er siden Danmarks medlemsskab af  

 EF i 1973 blevet ændret adskillige gange.
I hæfte I findes en samlet oversigt  

 over ændringer af 1408/71 og 574/72. EF-Domstolen har afsagt adskillige  

 domme, der fortolker de enkelte bestemmelser i forordningen.
Den  

 Administrative Kommission har truffet afgørelser, der fortolker de enkelte  

 bestemmelser i 1408/71 og 574/72. I dette hæfte om pension vil de domme og  

 afgørelser, der er relevante for behandlingen af en pensionssag blive nævnt.
 3. En generel gennemgang af EF-forordningernes  

 opbygning, indhold samt definitioner findes i vejledningens hæfte 1.
-------------------------------------------------------------------- AFSNIT 2 ANVENDELSESOMRÅDE Social sikring.
 4. Bestemmelserne i 1408/71 skal sikre, at de  

 personer, der er omfattet af forordningens personkreds, ikke mister allerede  

 erhvervede rettigheder ved flytning fra en medlemsstat til en anden.  

 Bestemmelserne i 1408/71 skal ligeledes sikre, at forsikrings- eller  

 bopælsperioder tilbagelagt i en medlemsstat medregnes ved erhvervelse,  

 bevarelse eller generhvervelse af ret til ydelser i en anden medlemsstat.
Personkreds og geografisk anvendelsesområde 5. I art. 2 i 1408/71 fastsættes den kreds af  

 personer, som forordningen finder anvendelse på.
Forordningens bestemmelser  

 finder anvendelse på arbejdstagere, selvstændige erhvervdrivende, som er  

 statsborgere i en medlemsstat eller er statsløse eller flygtninge, når de har  

 bopæl på en medlemsstats område og er eller har været omfattet af en  

 medlemsstats lovgivning.
Ligeledes anvendes forordningens bestemmelser på  

 familiemedlemmer og efterladte til arbejdstagere og selvstændige  

 erhvervsdrivende.
En udførlig gennemgang af forordningens personkreds findes  

 i hæfte 1.
Sagligt anvendelses område 6. I art. 4 i 1408/71 er det nærmere fastsat, hvilke  

 sociale sikringsgrene forordningen finder anvendelse på.
Forordningen finder  

 således anvendelse på enhver lovgivning, der vedrører:
I art. 1, j) i 1408/71 defineres udtrykket »lovgivning« som alle  

 i en medlemsstat bestående og fremtidige love, administrative forskrifter,  

 vedtægtsmæssige bestemmelser og alle andre gennemførelsesregler vedrørende de  

 ovenfor nævnte sikringsgrene.
Bestemmelser i kollektive overenskomster anses  

 ikke for lovgivning i forordningens forstand.
7. Der findes i denne vejledning et hæfte til hver af  

 de enkelte sikringsgrene.
Der henvises til oversigten i hæfte I.
I dette  

 hæfte gennemgåes ydelser ved invaliditet og alderdom samt ydelser til  

 efterladte.
I det omfang, det vil være nødvendigt for fuldstændighedens skyld  

 at omtale øvrige sikringsområder, vil det ske med henvisning til det hæfte i  

 vejledningen, som beskriver det enkelte sikringsområde.
-------------------------------------------------------------------- AFSNIT 3 DANSK LOVGIVNING Erklæring om dansk lovgivning 8. Hver medlemsstat skal afgive erklæring om hvilken  

 lovgivning, der finder anvendelse på de enkelte sikringsgrene i henhold til  

 art. 5 i 1408/71.
 Lov om social pension9. Danmark har afgivet erklæring om, at lov nr. 217  

 af 16. maj 1984 om social pension finder anvendelse på:
- Ydelser ved invaliditet, (førtidspension og invaliditetsydelse) - Ydelser ved alderdom (folkepension) 10. Ydelser til efterladte er ikke omfattet af lov om  

 social pension, men Danmark har i bilag VI til 1408/71 angivet særregler for  

 anvendelsen af dansk lovgivning om social pension på særlige grupper af  

 efterladte.
Disse særregler omtales nærmere i dette kapitels afsnit 4.
Lov om arbejdmarkedets tillægspension 11. Pensionsydelser omfatter desuden Lov om  

 arbejdsmarkedets tillægspension, der nærmere gennemgås under kap. 3.
Nationale foranstaltninger 12. EF-Domstolen har i sag nr. 87/76 udtalt, at på  

 baggrund af den meget vide definition af udtrykket »lovgivning« i  

 art. 1, j) i 1408/71 som omfattende alle typer ved lov eller administrativt  

 eller vedtægtsmæssigt fastsatte foranstaltninger, må fortolkes således, at  

 det omfatter alle retningslinier givet af en medlemstats forvaltning.
For  

 Danmarks vedkommende betyder det, at også cirkulærer, vejledninger, SM-er  

 osv. på pensionsområdet er omfattet af forordningens anvendelsesområde.
-------------------------------------------------------------------- AFSNIT 4 SÆRREGLER Særlige regler for visse persongrupper 13. Danmark har i bilag VI til 1408/71 under rubrik B  

 angivet særregler for anvendelsen af dansk lovgivning om social pension:
Grænse sæsonarbejder 14. I pkt. 5 i bilag VI er angivet særregler for  

 grænsearbejdere og sæsonarbejdere.
Definitionen af en grænsearbejder og en  

 sæsonarbejder findes i hæfte 1. For disse personer gælder, at de perioder,  

 hvor de pågældende har været beskæftiget på dansk område, anses som  

 bopælsperioder i forhold til dansk lovgivning, selvom de har bopæl i en anden  

 medlemsstat.
Ligeledes anses perioder, hvor en grænsearbejder eller  

 sæsonarbejder er udstationeret eller præsterer tjenesteydelse i en anden  

 medlemsstat end Danmark, som bopælsperioder, selvom de har bopæl i en anden  

 medlemsstat.
Lovvalgsbestemmelserne herunder bestemmelserne om udstationering  

 er nærmere gennemgået i hæfte 1.
Efterlevende ægtefæller 15. Under pkt. 3 i bilag VI er angivet særregler for  

 efterlevende ægtefæller.
Efterlevende ægtefæller til en grænsearbejder eller  

 sæsonarbejder, der har danske optjeningstider, har under visse betingelser en  

 afledet ret til dansk pension, selvom de ikke selv har boet i Danmark.
Det  

 samme har efterlevende ægtefæller til en arbejdstager eller selvstændig  

 erhvervsdrivende, der har haft optjeningstider i Danmark før 1.januar 1984.
 16. Betingelserne for disse personers afledede ret til  

 dansk pension er følgende:
- at ægtefællerne i optjeningsperioden var gift med hinanden - at ægtefællerne i denne optjeningsperiode ikke var separeret eller  

 levede faktisk adskilt fra sin ægtefælle på grund af uoverensstemmelser - at den efterlevende ægtefælle i optjeningsperioden boede i en anden  

 medlemsstat.
Hvis optjeningsperioden falder sammen med perioder, i hvilke den  

 efterlevende ægtefælle selv optjente pensionsret efter en tvungen ordning i  

 en anden medlemsstat, eller med perioder, i hvilke den efterlevende ægtefælle  

 modtog pension fra en anden medlemsstat, fragår sådanne perioder i  

 optjeningstiden.
Dog regnes disse perioder med, hvis det årlige pensionsbeløb  

 ikke overstiger halvdelen af den sociale pensions grundbeløb.
 Er disse betingelser opfyldt anses optjeningsperioderne som tilbagelagt af  

 den efterlevende ægtefælle.
-------------------------------------------------------------------- AFSNIT 5 LOVVALG 17. Formålet med 1408/71 er at koordinere  

 medlemsstaternes sociale sikringsordninger på en sådan måde, at princippet om  

 den frie bevægelighed for personer sikres.
Bestemmelserne i 1408/71 har ikke  

 til formål at indføre en fælles socialsikringsordning gældende for hele  

 Fællesskabet, men alene at tilvejebringe en samordning af medlemsstaternes  

 lovgivning om social sikring.
18. Det er bestemmelserne i art. 13 - 17 i 1408/71,  

 der afgør, hvilken af medlemsstaternes lovgivning om social sikring, der skal  

 finde anvendelse, når en person er omfattet af forordningens  

 anvendelsesområde.
I hæfte 1. findes en udførlig gennemgang af  

 lovvalgsbestemmelserne.
Som hovedregel er de personer, der er omfattet af  

 1408/71, kun undergivet lovgivningen i en medlemsstat.
Det vil sige, at en  

 person ikke samtidig kan være omfattet af flere medlemsstaters lovgivning.
En  

 person kan imidlertid i forskellige perioder optjene ret til pension i flere  

 medlemsstater og dermed være berettiget til pension fra flere lande.
19. Lovvalgsbestemmelserne i art. 13 - 17 afgør,  

 hvornår dansk lovgivning skal finde anvendelse.
Hvorvidt en person, der er  

 omfattet af dansk lovgivning, har erhvervet ret til en dansk ydelse, afgøres  

 efter bestemmelserne i den danske lovgivning, hvorefter ydelserne udredes,  

 sammenholdt med bestemmelserne i 1408/71.
-------------------------------------------------------------------- KAPITEL 2. SOCIAL PENSION A.
INDLEDNING 1. Som omtalt i kap. 1, afsnit 5 om lovvalg er det den  

 enkelte medlemsstats lovgivning, der afgør, hvorvidt en ydelse kan tilkendes.  

 Bestemmelserne i 1408/71 er koordineringsbetemmelser, der gør det muligt at  

 sikre, at personer, der benytter sig af den frie bevægelig over grænserne,  

 bliver omfattet af de sociale sikringsordninger, som gælder i de enkelte  

 medlemsstater.
Det er lovgivningen i den enkelte stat, der afgør, hvorvidt  

 betingelserne for tilkendelse af ydelser er opfyldt.
Betingelserne for  

 tilkendelse af en dansk pensionsydelse afgøres i overensstemmelse med  

 reglerne i pensionsloven.
2. Før der er erhvervet ret til dansk pension skal en  

 række betingelser være opfyldt.
Disse betingelser skal koordineres med  

 bestemmelserne i 1408/71. I dette kapitels pkt. 5 - 48 gennemgåes  

 betingelserne for ret til dansk pension.
3. 1408/71 indeholder også bestemmelser om  

 pensionsberegningen.
Der gælder særlige regler i afsnit III, kap. 2 og kap. 3  

 i 1408/71 for beregning af pension, når pensionsmodtageren har været omfattet  

 af lovgivningen i flere medlemsstater.
Pensionsberegningen gennemgås i dette  

 kapitels pkt. 49 - 74.
 4. Reglerne om den praktiske gennemførelse af  

 bestemmelserne i 1408/71 findes i 574/72. Sagsbehandlingen herunder  

 behandling af en pensionsansøgning, tilkendelse og udbetaling gennemgåes i  

 dette kapitels pkt. 75 - 124.
-------------------------------------------------------------------- B.
BETINGELSER FOR RET TIL DANSK PENSION AFSNIT 1 PERSONKREDS Ligebehandling 5. En person, der er omfattet af personkredsen i  

 1408/71, og som bor i Danmark eller efter bestemmelserne i 1408/71 art. 13 -  

 17 er omfattet af dansk lovgivning, har de samme rettigheder og pligter som  

 danske statsborgere.
Dette ligebehandlingsprincip er fastsat i art. 3 i  

 1408/71.
 6. Med andre ord betyder det, at de rettigheder og  

 pligter, som danske statsborgere har efter pensionsloven, også gælder for den  

 kreds af personer, som er omfattet af art. 2 i 1408/71. Forordningens  

 personkreds er nærmere gennemgået i hæfte 1. Den omfatter: arbejdstagere og  

 selvstændige erhvervsdrivende, der er statsborgere i en medlemsstat eller er  

 statsløse eller flygtninge, når de har bopæl på en medlemsstats område og er  

 eller har været omfattet af en medlemsstats lovgivning.
Ophævelse af kravet om dansk indfødsret 7. § 2 i pensionsloven fastsætter den kreds af  

 personer, som loven finder anvendelse på.
På grund af  

 ligebehandlingsprincippet er kravet om dansk indfødsret som betingelse for  

 ret til dansk pension ophævet for de personer, der er omfattet af 1408/71 i  

 Socialministeriets bekendtgørelse nr. 411 af 26. maj 1992 om social pension.
 8. Arbejdstagere og selvstændige erhvervsdrivende, der  

 enten er statsborgere i en medlemsstat eller er statsløse eller flygtninge,  

 og som er eller har været omfattet af dansk lovgivning, er omfattet af  

 personkredsen i pensionsloven.
Familie medlemmer 9. 1408/71 finder også anvendelse på familiemedlemmer  

 i det omfang, de har afledede rettigheder efter de i art. 2 nævnte personer.  

 I art. 1, litra f), i) i 1408/71 defineres familiemedlemmer som enhver  

 person, der betegnes eller anerkendes som familiemedlem eller betegnes som  

 hørende til husstanden i den lovgivning, hvorefter ydelserne udredes.
10. Efter pensionsloven er retten til dansk pension en  

 selvstændig ret.
Familiemedlemmer er derfor ikke som sådanne omfattet af  

 personkredsen i pensionsloven.
Imidlertid kan disse personer i deres egenskab  

 af familiemedlem til en person, der er eller har været omfattet af  

 pensionsloven, i nærmere begrænset omfang få ligestillet afledede  

 optjeningstider med faktisk optjeningstid.
 11. Familiemedlemmer er (jf. pkt. 28 i  

 Socialstyrelsens vejledning nr. 6 af 29. oktober 1990 samt SM EF-afgørelse  

 nr. 1/1979):
- ægtefæller til personer, der får beregnet optjeningstid efter § 8, nr.  

 2), 3), 4) og 5) i pensionsloven.
For denne gruppe gælder, at de kan få disse  

 tider beregnet som faktisk bopælstid i Danmark, såfremt ægtefællerne i denne  

 periode har været gift med hinanden.
Det forudsættes, at ægtefællen i denne  

 periode ikke var omfattet af en anden medlemsstats lovgivning.
- børn mellem 15 og 18 år, der bor i udlandet hos een eller begge  

 forældre.
Disse børn kan få medregnet bopælstiden i udlandet som dansk  

 bopælstid, hvis een eller begge forældre får ligestillet bopælstid i udlandet  

 med bopælstid i Danmark efter § 8 i pensionsloven.
Det forudsættes, at barnet  

 i denne periode ikke var omfattet af en anden medlemsstas lovgivning.
- handicappede myndige børn, der bor i udlandet hos een eller begge  

 forældre og som forsørges af pågældende.
Disse personer kan få medregnet  

 bopælstiden i udlandet som dansk bopælstid, hvis een eller begge forældre får  

 ligestillet bopælstid i udlandet med bopælstid i Danmark efter § 8 i  

 pensionsloven.
Det forudsættes, at barnet i denne periode ikke var omfattet  

 af en anden medlemsstats lovgivning.
12. For disse kategorier af familiemedlemmer gælder,  

 at de afledede optjeningstider betragtes som ligestillet med bopælstid i  

 Danmark.
Familiemedlemmernes ret til dansk pension bliver derved konverteret  

 til en selvstændig ret, og disse familiemedlemmer skal derfor være  

 statsborgere i en medlemsstat eller flygtninge eller statsløse.
Efterladte 13. 1408/71 finder også anvendelse på efterladte i det  

 omfang, de har afledede rettigheder efter de i art. 2 nævnte personer.  

 1408/71 definerer i art. 1, litra g) efterladte som enhver person, der i den  

 lovgivning, hvorefter ydelserne tilkendes, betegnes eller anerkendes som  

 efterladt.
14. Efter pensionsloven kan der ikke tilkendes en  

 efterladtepension.
Ydelser efter pensionsloven tilkendes enten som en  

 førtidspension eller invaliditetsydelse eller folkepension til personer, som  

 har erhvervet en selvstændig ret.
I bilag VI til 1408/71 er der angivet  

 særregler for anvendelse af dansk lovgivning på visse kategorier af  

 efterlevende ægtefæller.
Disse særregler er nærmere omtalt i kapitel 1, pkt.  

 15 - 16.
15. Såfremt den efterlevende ægtefælle opfylder de  

 betingelser for en afledet ret til dansk pension, der er nævnt i bilag VI i  

 1408/71, og som er omtalt i kap. 1, pkt. 17, anses disse optjeningsperioder  

 som tilbagelagt af den efterlevende ægtefælle.
Retten til dansk pension  

 bliver derved konverteret til en selvstændig ret, og disse efterlevende  

 ægtefæller skal derfor være statsborgere i en medlemsstat eller flygtninge  

 eller statsløse.
-------------------------------------------------------------------- AFSNIT 2 OPHÆVELSE AF BOPÆLSBESTEMMELSER 16. Personer, der har erhvervet ret til en dansk  

 social pension, kan få udbetalt den danske pension uanset i hvilken  

 medlemsstat, pågældende har bopæl.
Pensionen kan ikke ændres, nedsættes,  

 stilles i bero, inddrages eller beslaglægges som følge af, at pågældende har  

 bopæl i en anden medlemsstat.
Dette fremgår af art. 10 i 1408/71 .
 17. Som en konsekvens heraf er kravet i § 3 i  

 pensionsloven om bopæl i Danmark ophævet i Socialministeriets bekendtgørelse  

 nr. 511 af 4. juli 1990, om social pension, for de personer, som er omfattet  

 af forordningens personkreds, og som har optjent ret til dansk pension.
 18. Det betyder, at der kan tilkendes og udbetales  

 både førtidspension, invaliditetsydelse og folkepension til personer, der har  

 bopæl på en anden medlemsstats område, såfremt betingelserne herfor iøvrigt  

 er opfyldt.
 19. Den danske pension skal udbetales med samme beløb  

 og samme tillæg som til personer med bopæl i Danmark.
-------------------------------------------------------------------- AFSNIT 3 OPTJENING Optjenings perioder og ligebehandling 20. Ret til dansk pension optjenes i henhold til §§ 4,  

 8 og 9 i pensionsloven imellem det 15. og det 67. år ved fast bopæl her i  

 riget eller dermed sidestillede perioder.
21. Når en person har bopæl i en medlemsstat, er det  

 bestemmelserne i art. 13 - 17 i 1408/71, der afgør, hvilken af  

 medlemsstaternes lovgivning om social sikring pågældende er omfattet af.
En  

 person er på et givet tidspunkt alene undergivet lovgivningen i een  

 medlemsstat.
22. Bestemmelserne i pensionsloven om optjening skal  

 således koordineres med lovvalgsbestemmelserne i art. 13 - 17 i 1408/71. Når  

 en person efter art. 13 - 17 er omfattet af dansk lovgivning om social  

 sikring, optjener pågældende ret til dansk pension uanset bopæl på en anden  

 medlemsstats område.
Omvendt optjenes der ikke ret til dansk pension uanset  

 bopæl i Danmark, når pågældende er omfattet af en anden medlemsstats  

 lovgivning.
I hæfte 1. findes en udførlig gennemgang af  

 lovvalgsbestemmelserne i 1408/71.
23. Personer, der efter art. 13 - 17 i 1408/71 er  

 omfattet af dansk lovgivning, har de samme rettigheder og pligter som danske  

 statsborgere, når de pågældende har bopæl på en medlemsstats område.
Dette  

 ligebehandlingsprincip er fastsat i art. 3 i 1408/71.
24. Da lovvalgsbestemmelserne kun afgør, hvilket lands  

 lovgivning, der finder anvendelse, når en person har bopæl på en medlemsstats  

 område, kan § 8 i pensionsloven også tjene som supplement.
EF-domstolen har  

 bl.a. i sag nr. 237/83 udtalt, at i det omfang den nationale lovgivning  

 indeholder bestemmelser om bevarelse af social sikring ved udsendelse til  

 tredielande, vil ligebehandlingsprincippet i art. 3 i 1408/71 medføre, at  

 disse bestemmelser også finder anvendelse på statsborgere fra øvrige  

 medlemsstater.
Færøerne og Grønland 25. Efter § 8 i Lov nr. 447 af 11.10.1972 om Danmarks tiltrædelse af De Europæiske Fællesskaber er Færøerne ikke omfattet af EF,  

 og anvendelsesområdet for 1408/71 omfatter således ikke Færøerne.
 26. Ved Danmarks indtræden i EF i 1973 blev Grønland  

 omfattet af medlemsskabet, men med virkning fra 1. februar 1985 ændrede  

 Grønland status til at være oversøisk område i henhold til Fjerde Del i  

 Traktaten om oprettelse af Det økonomiske Europæiske Fællesskab (også kaldet  

 Rom-traktaten). Det er tanken, at der skal fastsættes overenskomster om  

 arbejdskraftens frie bevægelighed mellem EF-landene og de områder, der er  

 omfattet af Rom-traktatens Fjerde Del, men sådanne overenskomster er endnu  

 ikke indgået.
27. Grønland er således med virkning fra 1. februar  

 1985 ikke længere direkte omfattet af anvendelsesområdet for 1408/71. Der  

 gælder dog en særlig forordning 1661/85 om fastsættelse af tekniske  

 tilpasninger til fællesskabsbestemmelserne om vandrende arbejdstageres  

 sociale sikring for så vidt angår Grønland.
I forordning 1661/85 er bl.a.  

 fastsat særlige bestemmelser om bevarelse af rettigheder, der er erhvervet  

 eller optjent inden 1. februar 1985 samt om anvendelse af visse bestemmelser  

 om syge- og moderskabsforsikring i 1408/71 også efter 1. februar 1985.
28. Da hverken Grønland eller Færøerne er omfattet af  

 anvendelsesområdet for 1408/71, og da pensionsloven i henhold til lovens § 73  

 ikke gælder for Grønland og Færøerne, består der ikke nogen fællesskabsretlig  

 pligt til at medregne danske pensionsoptjeningstider tilbagelagt på Grønland  

 eller Færøerne.
Men da bopælstid på Færøerne og Grønland efter praksis ( se  

 pkt. 22 i Socialstyrelsens vejledning nr. 6 af 29. oktober 1990 om social  

 pension ) medregnes ved opgørelse af bopælstiden efter §§ 4,5 og 6 i  

 pensionsloven, vil denne praksis også blive omfattet af anvendelsesområdet  

 for 1408/71. I medfør af ligebehandlingsprincippet i art. 3 i 1408/71 finder  

 denne praksis også anvendelse på statsborgere fra øvrige medlemsstater, som  

 har boet på Færøerne eller Grønland og som har optjent ret til dansk pension.  

 Der kan iøvrigt henvises til afgørelse truffet af Den Sociale Ankestyrelse SM  

 nr. 3/1991.
Nordiske tider 29. Den Sociale Ankestyrelse har den 18. september  

 1991 ( SM nr.
P-4-92 ) truffet afgørelse om, at Den Nordiske Konvention om  

 Social Tryghed er en integreret del af dansk lovgivning, og at de  

 rettigheder, der tillægges i den danske pensionslovgivning efter Den Nordiske  

 Konvention, ikke kan begrænses ved flytning til et andet EF-land i medfør af  

 art. 10 i 1408/71. Nordiske bopælstider skal derfor medregnes ved opgørelsen  

 af optjeningstid efter § 5 i pensionsloven.
30. Som en konsekvens af EØS-aftalen (EøS er  

 forkortelsen for Det Europæiske økonomiske Samarbejde) mellem EFTA-landene og  

 EF- landene, hvorefter 1408/71 med virkning fra aftalens ikrafttræden finder  

 anvendelse på EFTA-landene bortset fra Schweiz ( se nærmere herom i hæfte I )  

 har de nordiske lande vedtaget en afløser for Den Nordiske Konvention om  

 Social Tryghed, som skal træde i kraft samtidig med ikraftrædelsen af  

 EØS-aftalen med titlen Nordisk Konvention om Social Sikring.
Nordisk  

 Konvention om Social Sikring gælder i henhold til denne konventions art. 3  

 kun for personer, der er omfattet af 1408/71, når det særligt er fremhævet  

 under de enkelte bestemmelser i konventionen.
31. Efter EøS-aftalens ikrafttræden er det  

 bestemmelserne i 1408/71, der finder anvendelse på nordiske statsborgere, der  

 har været omfattet af dansk lovgivning og har bopæl inden for aftalens  

 anvendelsesområde.
Herefter skal bopælstider tilbagelagt i de andre nordiske  

 lande ikke længere medregnes ved opgørelse af optjeningstid efter § 5 i  

 pensionsloven.
Arbejde i International organisation 32. EF-domstolen har i sag nr. 389/87 udtalt, at  

 personer, der er statsborgere i en medlemsstat og beskæftiget i en  

 international organisation i en anden medlemsstat, anses som arbejdstagere i  

 forordningens forstand, selvom deres ansættelsesvilkår sker i henhold til  

 bestemmelser af international karakter.
Der er dog ikke ved denne dom taget  

 endelig stilling til, hvilket lands lovgivning pågældende skal være omfattet  

 af.
Det er således endnu uafklaret, hvorledes arbejde i international  

 organisation ( f.eks WHO ) skal placeres under lovvalgsbestemmelserne.
33. Danmark har fortolket dommen således, at personer,  

 der er statsborgere i en medlemsstat og beskæftiget i Danmark i en  

 international organisation, er ligestillede med danske statsborgere og  

 optjener ret til dansk pension, medmindre de er omfattet af en anden  

 medlemsstats pensionsforsikringsordning under beskæftigelsen.
Dette gælder,  

 selvom der ikke betales skat i Danmark af indtægten.
 34. Danske statsborgere, der er beskæftigede i en  

 international organisation i dansk interesse i en anden medlemsstat, optjener  

 ret til dansk pension under beskæftigelsen, medmindre beskæftigelsen giver  

 ret til pension i beskæftigelseslandet.
Grænsearbejdere 35. Som omtalt i kap. 1, afsnit 4 under pkt. 14  

 optjener grænsearbejdere ret til dansk pension under deres beskæftigelse i  

 Danmark, såfremt de har bopæl på en medlemsstats område.
Grænsearbejdere, der  

 er delvis eller periodisk arbejdsløs og modtager danske arbejdsløshedsydelser  

 i henhold til art. 71, stk. 1, litra a) i) i 1408/71 optjener for denne  

 periode også ret til dansk pension.
Omvendt optjener delvis arbejdsløse  

 grænsearbejdere med bopæl i Danmark, der modtager arbejdsløshedsydelser fra  

 en anden medlemsstat, ikke ret til dansk pension for denne periode.
36. Perioder med fuld arbejdsløshed skal i henhold til  

 art. 45, stk. 6. i 1408/71 medregnes som dansk optjeningstid, når den  

 arbejdsløse grænsearbejder har bopæl i Danmark.
Andre personer end  

 grænsearbejdere, som er helt arbejdsløse, optjener også ret til dansk  

 pension, når de har bopæl i Danmark.
Særlige aftaler 37. Danmark har indgået aftale efter art. 17 i 1408/71  

 for personer, der er ansat på danske vilkår ved :
- Dansk Centralbibliotek for Sydslesvig - Dansk Sundhedstjeneste for Sydslesvig - Sydslesvigs danske Ungdomsforeninger Aftalen medfører, at disse personer er omfattet af dansk lovgivning om  

 social sikring, sålænge de er beskæftiget ved de ovennævnte institutioner,  

 dog tidligst fra 1. april 1973. Det er en betingelse for ret til dansk  

 pension for beskæftigelsesperioden, at der ikke samtidig har været indbetalt  

 pligtbidrag til en tysk social pensionsforsikringsordning.
Familiemedlemmer  

 til disse personer kan under visse betingelser få en afledet ret til dansk  

 pension.
Se nærmere under dette kapitels afsnit 1, pkt. 9 -12.
38. Danmark har indgået en særlig pensionsaftale for  

 danske og tyske lærere og børnehavepædagoger, der er eller har været ansat  

 ved Dansk Skoleforening for Sydslesvig.
Aftalen medfører, at disse personer  

 har ret til dansk pension for de år, i hvilke de har været medlemmer af en  

 dansk pensionskasse, såfremt der ikke samtidig har været indbetalt  

 pligtbidrag til en tysk pensionsforsikringsordning.
Ifølge en fortolkning af  

 § 8 i Lov om social pension kan familiemedlemmer til disse personer optjene  

 en afledet ret til dansk pension.
Dette fremgår af SM, P-meddelselse nr.  

 12/1987. For familiemedlemmers ret til dansk pension gælder de samme  

 betingelser som nævnt under dette kapitels pkt. 9 - 12.
-------------------------------------------------------------------- AFSNIT 4 MINDSTEBOPÆLSKRAV Sammenlægning af forsikrings- eller bopælsperioder 39. Når en medlemsstats lovgivning indeholder  

 bestemmelser om, at en mindsteforsikringstid eller en mindstebopælstid skal  

 være opfyldt, før der er erhvervet ret til pension, skal denne medlemsstat  

 medregne forsikrings- eller bopælstider, hvorunder den pågældende har været  

 pensionsforsikret i en anden medlemsstat i overensstemmelse med de regler,  

 der er fastsat herom i 1408/71.
40. Pensionsloven indeholder i § 4 en sådan  

 bestemmelse om mindstebopælstid.
Ret til dansk pension er betinget af mindst  

 3 års optjeningstid, som skal være tilbagelagt imellem det fyldte 15. og det  

 fyldte 67. år.
41. Personer, som er omfattet af anvendelsesområdet  

 for 1408/71, og som udelukkende har optjent ret til dansk pension, skal  

 opfylde kravet om mindst 3 års optjeningstid som betingelse for erhvervelse  

 af ret til dansk pension, idet der ikke vil være tider at sammenlægge med fra  

 øvrige medlemsstater.
Til opfyldelse af 3- årskravet henvises til afsnittet  

 om optjening i dette kapitels afsnit 3.
42. I de tilfælde, hvor en person har været omfattet  

 af lovgivningen i to eller flere medlemsstater, indeholder 1408/71 i kap. 2  

 og kap. 3 særlige bestemmelser om sammenlægning af forsikrings- eller  

 bopælsperioder til erhvervelse af ret til en ydelse.
Ved ret til ydelser ved  

 invaliditet findes bestemmelserne i kap. 2 i artiklerne 38, 40.stk.1. Ved ret  

 til ydelser ved alderdom og dødsfald findes bestemmelserne i kap. 3 i artikel  

 45.
Anvendelsen af sammenlægningsbestemmelserne på dansk lovgivning 43. Betingelsen i § 4 i pensionsloven om mindst 3 års  

 optjeningstid for ret til en pension gælder såvel for retten til en  

 førtidspension og invaliditetsydelse (ydelser ved invaliditet) som for retten  

 til en folkepension (ydelser ved alderdom). For begge de danske pensionstyper  

 gælder, at størrelsen (beregningen) af pensionen er afhængig af længden af  

 optjeningsperioden.
For så vidt angår erhvervelse af ret til ydelser ved  

 invaliditet (førtidspension) anvendes art. 40, stk. 1 i kap. 2 i 1408/71,  

 idet pensionens størrelse er afhængig af længden af optjeningstid.
Det vil  

 sige, at der gælder samme regler som ved alderspension i kap. 3 i 1408/71.  

 Det betyder, at ved anvendelsen af sammenlægningsbestemmelserne på  

 pensionsloven, finder bestemmelserne i kap. 3 i 1408/71 anvendelse.
Arbejdstagere og selvstændige erhvervsdrivende 44. For arbejdstagere og selvstændige erhvervsdrivende  

 fastsætter art. 45 i 1408/71, at forsikrings- eller bopælsperioder, der er  

 tilbagelagt efter en anden medlemsstats lovgivning, medregnes som om det  

 drejede sig om danske optjeningstider.
Disse tider medregnes kun til  

 opfyldelse af kravet om mindst 3 års optjeningstid for erhvervelse af ret til  

 pension i § 4 i pensionsloven, men anvendes ikke ved beregningen af den  

 danske pension.
Optjeningstid over 1 år 45. Har en person dansk optjeningstid på 1 år men  

 mindre end 3 år, anvendes sammenlægningsbestemmelserne i kap. 3 i 1408/71 til  

 opfyldelse af mindstebopælskravet i § 4 i pensionsloven.
Optjeningstid under 1 år 46. Uanset bestemmelserne i kap. 3 i 1408/71 om  

 sammenlægning er en medlemsstat ikke forpligtet til at tilkende ydelser på  

 grundlag af perioder, der er tilbagelagt efter denne medlemsstats lovgivning,  

 og som skal tages i betragtning ved forsikringsbegivenhedens indtræden,  

 såfremt - de nævnte perioder sammenlagt er på under et år, og - der ikke alene på grundlag af disse perioder består ret til ydelser i  

 medfør af bestemmelserne i denne lovgivning.
Dette fremgår af art. 48, stk.  

 1. i 1408/71.
47. Med andre ord kan de særlige  

 sammenlægningsbestemmelser i kap. 3 i 1408/71 ikke medføre, at der kan  

 erhverves ret til en dansk social pension, når den danske optjeningsstid  

 sammenlagt er på under 1 år, idet der efter pensionsloven kræves mindst 3 års  

 optjeningstid.
De særlige bestemmelser i kap. 3 om sammenlægning skal således  

 kun anvendes til opfyldelse af mindstekravet for erhvervelse af ret til en  

 dansk pension, når personen har været omfattet af pensionsloven i sammenlagt  

 mindst et år.
Vedrørende optjeningstid henvises til dette kapitels afsnit 3.
48. Personer, der har været omfattet af en  

 medlemsstats lovgivning i under 1 år, skal ikke miste rettigheder alene af  

 den grund, at medlemsstaten ikke er forpligtet til at udrede en ydelse for  

 denne periode. 1408/71 indeholder i art. 48, stk. 2 en bestemmelse om, at den  

 kompetente institution i hver af de øvrige medlemsstater, hvor betingelserne  

 for tilkendelse af ydelser er opfyldt, skal medtage disse tider ved den  

 særlige pensionsberegning, som er fastsat i kap. 3 i 1408/71. (Ved beregning  

 af den danske pension henvises til dette kapitels afsnit 7.) Skulle det  

 tilfælde opstå, at en person har under 1 års forsikrings- eller bopæstid i  

 hver af samtlige de medlemsstater af hvis lovgivning, pågældende har været  

 omfattet, og ingen medlemsstat dermed bliver forpligtet til at tilkende en  

 pensionsydelse, indeholder 1408/71 også en bestemmelse til løsning af dette  

 problem.
Art. 48, stk. 3. i 1408/71 fastslår, at pensionydelserne i sådanne  

 tilfælde skal udredes alene efter lovgivningen i den stat, hvis betingelser  

 den pågældende senest har opfyldt.
For Danmarks vedkommende betyder det, at  

 de samlede forsikrings- eller bopælstider skal være mindst 3 år.  

 Pensionsydelsen skal herefter beregnes på grundlag af de samlede forsikrings-  

 eller bopælsperioder, som er tilbagelagt i medlemsstaterne efter de særlige  

 bestemmelser i og kap. 3 i 1408/71. (Ved beregning af den danske pension  

 henvises til dette kapitels afsnit 7.) -------------------------------------------------------------------- C.
PENSIONSBEREGNING AFSNIT 5 INDLEDNING 49. Dansk pension kan efter pensionsloven tilkendes  

 enten som førtidspension, invaliditetsydelse eller som folkepension.  

 Personer, der er omfattet af personkredsen i art. 2 i 1408/71, og som har  

 erhvervet ret til en dansk pension, kan modtage de ydelser, der er fastsat i  

 §§ 12 - 18 i pensionsloven uanset, at de har bopæl på en anden medlemsstats  

 område.
Dette fremgår af art. 10 i 1408/71. For så vidt angår betingelserne  

 for ret til dansk pension henvises til dette kapitels afsnit 1 (personkreds),  

 afsnit 2 (ophævelse af bopælsbestemmelser), afsnit 3 (optjening) og afsnit 4  

 (mindstebopæl).
50. Art. 12 i 1408/71 indeholder bestemmelser om  

 forbud mod dobbeltydelser.
Art. 12, stk.1. indleder med at fastslå, at der  

 ikke med hjemmel i 1408/71 kan tillægges eller bevares ret til flere ydelser  

 af samme art på grundlag af samme forsikringsperiode tilbagelagt efter en  

 tvungen forsikring.
Det er altså ikke tanken med anvendelsen af  

 bestemmelserne i 1408/71, at en person skal kunne modtage dobbeltydelser.
Når  

 en person har været omfattet af en pensionsforsikringsordning i to eller  

 flere medlemsstater, gælder dog andre hensyn, idet en sådan person netop skal  

 kunne modtage en brøkpension fra hver medlemsstat.
Derfor indeholder art. 12,  

 stk. 1. en bestemmelse om, at der kan tillægges eller bevares ret til flere  

 ydelser af samme art, når ydelserne drejer om ydelser ved invaliditet,  

 alderdom, dødsfald og erhvervssygdom, der fastsættes af institutionerne i to  

 eller flere medlemsstater i overensstemmelse med forordningens regler herom.  

 1408/71 indeholder således hjemmel til at fastsætte betemmelser om, at der  

 kan bevares eller tillægges ret til flere pensionsydelser, når det er ydelser  

 af samme art, og pensionen fastsættes efter kap. 2 og kap. 3 i 1408/71. Disse  

 bestemmelser er nærmere gennemgået foran under pkt. 70 - 74.
51. Art. 12, stk. 2 i 1408/71 fastslår endvidere, at i  

 det omfang en medlemsstats lovgivning indeholder bestemmelser om, at en  

 ydelse skal nedsættes, stilles i bero, eller bortfalde, når modtageren  

 samtidig får udbetalt andre sociale ydelser eller har andre indtægter af  

 enhver art, finder disse bestemmelser tillige anvendelse på ydelser og  

 indtægter, som er opnået i en anden medlemsstat, medmindre der er i 1408/71  

 er fastsat andre bestemmelser.
I kap. 2 og kap. 3 i 1408/71 er fastsat  

 særlige bestemmelser, der skal anvendes, når en pension skal fastsættes af  

 institutionerne i to eller flere medlemsstater.
52. Art. 12, stk. 3. indeholder en særlig bestemmelse  

 for ydelser ved invaliditet og førtidsydelser ved alderdom.
Det fremgår her,  

 at såfremt en medlemstats lovgivning indeholder bestemmelser om, at disse  

 ydelser skal nedsættes, stilles i bero eller bortfalde i tilfælde af, at  

 modtageren er erhvervsmæssigt beskæftiget, finder disse bestemmelser i  

 medlemsstatens lovgivning tillige anvendelse, hvis den pågældende er  

 erhvervsmæssigt beskæftiget på en anden medlemsstats område.
Denne  

 bestemmelse finder også anvendelse i de tilfælde, hvor den pågældende har  

 været omfattet af en pensionsforsikringsordning i to eller flere  

 medlemsstater.
 53. Ved fastsættelse af størrelsen af pension til  

 personer, der kun har været omfattet af en medlemsstats lovgivning,  

 indeholder 1408/71 ikke andre beregningsbestemmelser end de, der er anført i  

 art. 12. Ved fastsættelsen af størrelsen af pension for personer, der har  

 været omfattet af lovgivningen i to eller flere medlemsstater gælder særlige  

 bestemmelser i kap. 2 og kap. 3 i 1408/71. I det følgende vil der blive  

 redegjort for beregning af dansk pension når :
 - personen udelukkende har været omfattet af dansk lovgivning.
 - personen har været omfattet af lovgivningen i to eller flere  

 medlemsstater.
-------------------------------------------------------------------- AFSNIT 6 PERSONER DER UDELUKKENDE HAR VÆRET OMFATTET AF DANSK LOVGIVNING Fastsættelse af pensionen 54. For personer, der udelukkende har været omfattet  

 af dansk lovgivning fastsættes størrelsen af den danske pension efter de  

 bestemmelser, der gælder i pensionsloven.
Pensionen skal beregnes med de  

 ydelser, som er tilkendt efter §§ 12 - 18 i pensionsloven uanset, at  

 pågældende har bopæl i en anden medlemsstat.
Der henvises til dette kapitels  

 afsnit 2 om ophævelse af bopælsbestemmelser.
Opgørelse af bopælstid 55. Opgørelsen af bopælstid efter § 10 i pensionsloven  

 sammenholdes med bestemmelserne i 1408/71 om optjeningstid.
Med hensyn til  

 optjeningstid henvises til dette kapitels afsnit 3.
Indtægtsregulering 56. Ved beregning af pensionen anvendes bestemmelserne  

 i pensionsloven.
Indtægtsreguleringen foretages i overensstemmelse med  

 reglerne i pensionsloven.
-------------------------------------------------------------------- AFSNIT 7 PERSONER DER HAR VÆRET OMFATTET AF LOVGIVNINGEN I TO ELLER FLERE MEDLEMSSTATER.
Særlige bestemmelser for fastsættelse af pension 57. For personer, der har været omfattet af  

 lovgivningen i to eller flere medlemsstater gælder særlige bestemmelser for  

 fastsættelse af pensionen i kap. 2 og kap. 3 i 1408/71. Disse bestemmelser  

 har været genstand for en omfattende revision, som har medført væsentlige  

 ændringer. Ændringerne har været nødvendige dels som en følge af EF-  

 Domstolens retspraksis dels for at rette op på eksisterende mangler og for at  

 skabe større klarhed. Ændringerne er vedtaget i EF-forordning 1248/92, som  

 trådte i kraft den 1.5.92.
58. Den danske pensionsydelse skal fastsættes i  

 overensstemmelse med bestemmelserne i kap. 2 og kap. 3 i 1408/71, når den  

 person, der har erhvervet ret til en dansk social pension, tillige har  

 erhvervet ret til en pensionsydelse i en eller flere andre medlemsstater.
I  

 de tilfælde, hvor en person har været omfattet af lovgivningen i to eller  

 flere medlemsstater, indeholder 1408/71 særlige bestemmelser for fastsættelse  

 af ydelser ved invaliditet i kap. 2. art. 37 - 43, og særlige bestemmelser  

 for fastsættelse af ydelser ved alderdom og dødsfald i kap. 3. art. 44 - 51.
59. I kap. 2 (ydelser ved invaliditet) i 1408/71  

 sondres der mellem, om den pågældende udelukkende har været omfattet af  

 lovgivninger, hvorefter beregningen af ydelser ved invaliditet er uafhængig  

 af forsikringsperiodens længde, eller om der blot i en medlemsstat anvendes  

 en lovgivning, hvorefter beregningen af pension er afhængig af  

 forsikringsperiodens længde.
Størrelsen af en dansk førtidspension er  

 afhængig af optjeningstidens længde.
Fastsættelse af en dansk førtidspension  

 falder derfor ind under art. 40, stk. 1. i kap. 2. Imidlertid fastslår art.  

 40, stk.1. blot, at bestemmelserne i kap. 3 - om fastsættelse af ydelser ved  

 alderdom og dødsfald - finder tilsvarende anvendelse.
 60. Beregningen af både den danske førtidspension  

 (ydelser ved invaliditet) og den danske folkepension (ydelser ved alderdom)  

 skal således foretages i overensstemmelse med bestemmelserne i kap. 3 i  

 1408/71.
Den særlige beregningsmetode 61. Art. 46 i kap. 3 i 1408/71 indeholder  

 bestemmelserne om hvilken beregningsmetode, der skal anvendes ved  

 fastsættelsen af pensionsydelsen:
 1. Er de foreskrevne betingelser i den nationale  

 lovgivning for ret til pension opfyldt uden at anvende  

 sammenlægningsbestemmelsen i art. 45 skal pensionen fastsættes i  

 overensstemmelse med bestemmelserne i art. 46, stk.1.
2. Er betingelserne i den nationale lovgivning for ret  

 til pension kun opfyldt, såfremt der anvendes sammenlægning, fastsættes  

 pensionen i overensstemmelse med art. 46, stk.  

 2.(Sammenlægningsbestemmelserne er nærmere gennemgået i dette kapitels afsnit  

 4.) 62. I § 10 i pensionsloven anvendes en  

 beregningsmetode, som kan beregne den danske pension uden at anvende  

 sammenlægningsbestemmelserne, idet den danske pension kan beregnes helt ned  

 til 1/40, hvilket svarer til 1 års dansk optjeningstid.
Det er den mindste  

 ydelse, som en medlemsstat har pligt til at tilkende i henhold til art. 48.  

 stk.1. i 1408/71. Det er altså ikke nødvendigt at anvende  

 sammenlægningsbestemmelserne for at beregne en dansk pension, og  

 fastsættelsen af den danske pension skal således ske i overensstemmelse med  

 art. 46, stk. 1.
 63. Art. 46, stk. 1. indeholder i litra a)  

 bestemmelsen om, at pension dels skal beregnes i henhold til de bestemmelser,  

 som fremgår af den nationale lovgivning (d.v.s. pensionen beregnes efter de  

 bestemmelser, som gælder i pensionsloven), dels skal beregnes efter den  

 særlige beregningsmetode, som fremgår i art. 46, stk. 2.
64. Art. 46, stk. 1, litra b), der er indsat især med  

 henblik på den danske pensionslovgivning, åbner imidlertid mulighed for at  

 undlade at anvende den særlige beregningsmetode efter art. 46, stk. 2.,  

 såfremt pensionsberegningen efter den nationale lovgivning giver mindst det  

 samme beløb som beregningen efter den særlige beregningsmetode i art. 46,  

 stk. 2. Det forudsættes samtidig, at den nationale lovgivning ikke indeholder  

 bestemmelser som dem, der er omhandlet i art. 46b og art. 46c om forbud mod  

 dobbeltydelser.
I bilag IV til forordning 1408/71 i afsnit C er der for hver  

 medlemsstat anført de tilfælde, hvor begge beregninger giver et sådant  

 resultat.
65. Danmark har i bilag IV, afsnit C til 1408/71  

 angivet, at pensioner fastsat i overensstemmelse med lov om social pension  

 beregnes alene efter den nationale lovgivning med undtagelse af pension, der  

 er tilkendt efter § 68 i pensionsloven - det vil sige fuld folkepension efter  

 10 års bopæl i Danmark, tilkendt senest fra 1.10.89 - samt de  

 førtidspensioner, hvis størrelse fastsættes i henhold til gældende lovgivning  

 før den 1. oktober 1984.( Det har dog ikke været tanken, at der ved beregning  

 af de pensioner, der er nævnt som undtaget, skal anvendes den særlige  

 beregningsmetode i art. 46, stk. 2. Også i disse tilfælde anvendes dansk  

 lovgivning alene.) Beregning af dansk pension 66. Danmark har således i bilag IV, afsnit C  

 tilkendegivet, at beregning af dansk pension efter bestemmelserne i  

 pensionsloven giver et for pensionisten bedre eller samme resultat som det  

 resultat, der ville kunne opnås ved anvendelse af den særlige  

 beregningsmetode i art. 46, stk. 2. Danmark har samtidig tilkendegivet, at  

 pensionsloven ikke indeholder de i art. 46b og art. 46c i 1408/71 omhandlede  

 forbud mod dobbeltydelser.
I pkt. 70 - 74 i dette afsnit gennemgåes  

 bestemmelserne i art. 46a - art. 46c i 1408/71.
67. Den danske pension (førtidspension,  

 invaliditetsydelse samt folkepension) beregnes udelukkende ved anvendelse af  

 bestemmelserne i pensionsloven.
Pensionen skal beregnes med ydelser, som er  

 tilkendt efter §§ 12 - 18 i pensionsloven uanset, at pågældende har bopæl i  

 en anden medlemsstat.
Opgørelse af bopælstid 68. Ved opgørelse af bopælstid efter § 10 i  

 pensionsloven tages hensyn til de optjeningstider, som fremgår af dette  

 kapitels afsnit 2 om optjening.
De særlige forsikringstider under 1 år, som  

 er tilbagelagt efter en anden medlemsstats lovgivning, men som ikke har  

 medført en pligt for denne medlemsstat til at udbetale en ydelse, medregnes  

 som om det var danske optjeningstider.
Der henvises til dette kapitels afsnit  

 4 under pkt. 48 om mindsteforsikringstid.
Indtægtsregulering 69. Ved opgørelse af indtægtsgrundlaget og ved  

 beregningen af pensionsydelsen anvendes bestemmelserne i §§ 27 - 31 i  

 pensionsloven.
Når pensionen efter § 49 i pensionsloven skal reguleres,  

 foretages denne regulering uden det er nødvendigt at foretage en fornyet  

 beregning.
Dette fremgår af art. 51 i 1408/71. Derimod skal der i tilfælde af  

 ændring af reglerne for fastsættelse eller beregning af ydelser foretages  

 fornyet beregning i overensstemmelse med art. 46 i 1408/71.
Art, 46a - 46c, i kap. 3 i 1408/71 70. I art. 46a - 46c er der fastsat bestemmelser, der  

 har til formål at regulere anvendelsen af de nationale regler om forbud mod  

 dobbeltydelser, som det efter art. 12, stk. 2 i 1408/71 er tilladt at anvende  

 (der henvises til dette kapitels pkt. 58), når en pension beregnes efter  

 national lovgivning.
Det er vigtigt i den forbindelse at skelne imellem  

 ydelser af samme art og ydelser af forskellig art.
71. I art. 46a er der fastsat en definition af ydelser  

 af samme art og ydelser af forskellig art.
Art. 46a stk. 1. indeholder en  

 definition af sammenfald af ydelser af samme art og art. 46a stk. 2  

 indeholder en definition af sammenfald af ydelser af forskellig art :
stk. 1 Ved sammenfald af ydelser af samme art forstås ydelser ved invaliditet,  

 alderdom og til efterladte, som beregnes eller udredes på grundlag af  

 forsikrings- og/eller bopælsperioder, der er tilbagelagt af en og samme  

 person. (I bilag VI til 1408/71 under afsnit B pkt. 9 har Danmark meddelt at:  

 »såfremt en person, der oppebærer en dansk alderspension eller eventuelt  

 førtidspension, ligeledes har ret til en efterladtepension fra en anden  

 medlemsstat, anses disse pensioner ved anvendelsen af dansk lovgivning for at  

 være ydelser af samme art i den i forordningens art. 46a, stk.1, omhandlede  

 forstand, forudsat at den pågældende, hvis forsikrings- eller bopælsperioder  

 danner grundlag for beregningen af efterladtepensionen, har tilbagelagt  

 bopælsperioder i Danmark.«) stk. 2.  Ved sammenfald af ydelser af forskellig art  

 forstås sammenfald af ydelser, der ikke kan betragtes som ydelser af samme  

 art i den under stk. 1. nævnte forstand.
72. Art. 46a, stk. 3 er en generel bestemmelse, hvis  

 indhold har til formål at regulere en medlemsstats muligheder for at anvende  

 bestemmelser i den nationale lovgivning, der vedrører nedsættelse,  

 midlertidig inddragelse eller bortfald af ydelser ved invaliditet, alderdom  

 eller til efterladte, når der samtidig er ret til en ydelse fra en anden  

 medlemsstat.
Hvis en medlemsstats lovgivning indeholder bestemmelser om, at  

 en ydelse ved invaliditet, alderdom eller til efterladte skal nedsættes  

 (indtægtsreguleres), stilles i bero eller bortfalde, når der samtidig består  

 ret til en ydelse af samme art eller består ret til en anden ydelse eller  

 andre indtægter, skal disse bestemmelser være i overensstemmelse med de  

 regler, der er fastsat i art. 46 stk. 3. under litra a) - d). Disse regler er  

 nærmere:
1. Der skal være hjemmel i den nationale lovgivning  

 til at medregne ydelser eller indtægter opnået i udlandet.
Litra a).  

 Betingelse for at anvende bestemmelser i en medlemsstats lovgivning om, at en  

 pensionsydelse skal nedsættes, stilles i bero eller bortfalde  

 (indtægtsregulering), når modtageren samtidig får udbetalt andre sociale  

 ydelser eller har andre indtægter af enhver art, på ydelser der samtidig er  

 erhvervet ret til efter lovgivningen i en anden medlemsstat og indtægter  

 modtaget på en anden medlemsstats område er, at der i den nationale  

 lovgivning er en klar hjemmel hertil.
Den nationale lovgivning skal indeholde  

 bestemmelser, der klart fastslår medregning af ydelser eller indtægter, der  

 er opnået i udlandet.
2. De beløb, der således kan medregnes, skal medregnes  

 inden fradrag af skat, sociale sikringsbidrag og andre individuelle  

 indeholdelser.
Litra b).
3. Der må ikke medtages beløb, som udbetales af en  

 anden medlemsstat på grundlag af en frivillig eller fortsat frivillig  

 forsikring.
Litra c). Uanset, at der er hjemmel i en medlemsstats lovgivning  

 til at medregne ydelser eller indtægter opnået i udlandet, må der ikke  

 medregnes ydelsesbeløb, hvortil der er erhvervet ret efter lovgivningen i en  

 anden medlemsstat og som udredes på grundlag af en frivillig eller en fortsat  

 frivillig forsikring.
4. Pensionen må højst nedsættes, stilles i bero eller  

 bortfalde med et beløb, der svarer til den ydelse eller de indtægter, der er  

 erhvervet i en anden medlemsstat.
Litra d). Litra d) i art. 46a, stk. 3  

 finder dog ikke anvendelse på pensioner, der fastsættes efter dansk  

 lovgivning.
Dette er meddelt i bilag VI, rubrik B til 1408/71 under pkt. 7.  

 Baggrunden herfor er, at ved anvendelse af den beregningsmetode, som er  

 fastsat i pensionsloven, vil ydelserne eller indtægterne fra andre stater  

 blive medregnet proratarisk svarende til bopælstiden i Danmark.
73. Art. 46b indeholder de særlige bestemmelser om  

 sammenfald af ydelser af samme art, der udbetales i henhold til lovgivningen  

 i to eller flere medlemsstater.
Bestemmelsen i stk. 1 indeholder en  

 undtagelse fra art. 12, stk. 2, idet de nationale regler om forbud mod  

 dobbeltydelser ikke kan anvendes på en pension fra en anden medlemsstat, når  

 pensionen er beregnet efter art. 46, stk. 2, i 1408/71.
I art. 46b, stk. 2 findes en regel om, at pensioner fra en anden  

 medlemsstat, når de er beregnet efter national lovgivning i medfør af art.  

 46, stk. 1, kan nedsættes etc. i visse tilfælde for at undgå urimelige  

 dobbeltydelser.
Reglen er meget snæver og anvendes kun på pensioner, der er  

 fastsat uden hensyn til forsikrings- eller bopælsperioder, eller som  

 indeholder fiktive perioder.
 Det er reglerne i art. 46b, stk. 2, litra a) og b), der finder anvendelse  

 ved beregning af de særlige former for dansk pension, der er fastsat uden  

 hensyn til bopælsperioder, eller som indeholder fiktive perioder, jf. foran  

 pkt. 65 om folkepension efter den gamle tiårsregel og førtidspension fastsat  

 før den 1. oktober 1984. Disse pensioner vil i løbet af nogle år forsvinde,  

 og art. 46b finder ikke anvendelse på de almindelige danske social pensioner.
74. Art. 46c indeholder særlige bestemmelser om,  

 hvordan en pension skal beregnes i de tilfælde, hvor to eller flere  

 medlemsstater samtidig anvender bestemmelser om, at en pension skal  

 nedsættes, stilles i bero eller bortfalde, når modtageren samtidig har andre  

 ydelser eller indtægter.
I bilag VI til forordning 1408/71 rubrik B, pkt. 7  

 er det meddelt, at art. 46c, stk. 1 og 3, ikke finder anvendelse på  

 pensioner, der fastsættes efter dansk lovgivning.
Den beregningsmetode, der  

 anvendes i pensionsloven, giver et gunstigere resultat for  

 pensionsmodtageren, end den beregningsmetode, der anvises i art. 46c.
-------------------------------------------------------------------- C.
SAGSBEHANDLINGEN AFSNIT 8 INDLEDNING Regler om den praktiske gennemførelse af 1408/71 75. 574/72 indeholder bestemmelser om den praktiske  

 gennemførelse af 1408/71. I art. 35 - 59 i afsnit III i 574/72 findes  

 bestemmelserne til gennemførelse af de særlige bestemmelser i 1408/71 vedr.  

 fastsættelse af pensionsydelser, når en person har været omfattet af  

 lovgivningen i to eller flere medlemsstater.
Når en person er omfattet af  

 anvendelsesområdet for 1408/71, kan der blive tale om indhentelse af  

 oplysninger fra øvrige medlemsstater.
I art. 84 i 1408/71 er det derfor  

 fastslået, at medlemsstaternes myndigheder og institutioner skal yde hinanden  

 gensidig bistand med henblik på anvendelsen af forordningen, som om det  

 drejede sig om anvendelsen af deres egen lovgivning.
Til brug herfor skal  

 hver medlemsstat i henhold til art. 4 i 574/72 i et bilag angive henholdvis  

 den kompetente myndighed, den kompetente institution samt bopælsstedets  

 institution.
76. I bilag 1 til 574/72 er angivet de kompetente  

 myndigheder i de enkelte medlemsstater.
For Danmarks vedkommende drejer det  

 sig om: Socialministeren, Arbejdsministeren, Sundhedsministeren.
I bilag 2  

 til 574/72 er angivet de kompetente institutioner i de enkelte medlemsstater.  

 For Danmarks vedkommende er den kompetente institution for så vidt angår  

 ydelser efter den sociale pensionslovgivning Socialministeriet (1.8.93  

 Direktoratet for Social Sikring og Bistand). I bilag 3 er angivet  

 bopæls-stedets institutioner.
For Danmarks vedkommende er denne institution  

 for så vidt angår ydelser efter den sociale pensionslovgivning  

 Socialministeriet (1.8.93 Direktoratet for Social Sikring og Bistand).
77. De kompetente myndigheder kan udpege  

 kontaktorganer, der er berettiget til at træde i direkte forbindelse med  

 hinanden.
Også personer, der har bopæl på en medlemsstats område eller  

 opholder sig der, kan rette henvendelse til en anden medlemsstats  

 institution, enten direkte eller gennem kontaktorganerne.
I bilag 4 til  

 574/72 er angivet de enkelte medlemsstaters kontaktorganer.
For Danmarks  

 vedkommende er Socialministeriet (1.8.93 Direktoratet for Social Sikring og  

 Bistand) kontaktorgan for ydelser efter den sociale pensionslovgivning.
 78. Socialministeriet (1.8.93 Direktoratet for Social  

 Sikring og Bistand) er således både den kompetente institution samt  

 kontaktorgan i forhold til den praktiske gennemførelse af anvendelsen af  

 forordningens bestemmelser på det sociale pensionsområde.
Blanketter til brug for sagsbehandlingen 79. Ved behandling af en pensionssag kan der være  

 involveret flere medlemsstater.
For at forenkle sagsgangen imellem  

 medlemsstaterne har Den Administrative Kommission i henhold til art. 2 i  

 574/72 udarbejdet et blanketmateriale.
Disse blanketter omtales under de  

 følgende afsnit.
Derudover findes der som bilag til dette hæfte en  

 blanketvejledning, som nærmere beskriver de enkelte blanketter.
Varetagelse af administrationen af Lov om social pension 80. I § 57 i pensionsloven er det fastsat, at  

 kommunalbestyrelsen i bopælskommmunen eller seneste bopælskommune varetager  

 administrationen af denne lov, medmindre andet er fastsat.
I § 37 i  

 Socialministeriets bekendtgørelse nr. 814 af 10.12.91 er visse kommunale  

 beføjelser overdraget til Socialministeriet, når der ved behandling af en  

 pensionssag samtidig anvendes de særlige bestemmelser i 1408/71 kap. 3. De  

 beføjelser, der er overdraget til Socialministeriet, er nærmere:
 Varetagelse af administration af lov om social pension for personer med  

 bopæl uden for Danmark, når pensionen skal fastsættes efter bestemmelserne i  

 1408/71, afsnit III, kap. 3. Undtaget herfra er kommmunalbestyrelsens  

 kompetence efter lovens §§ 23 og 59, jf. § 52, stk. 4, samt afgørelser om  

 personligt tillæg.
 81. I alle andre tilfælde er det således  

 bopælskommunen eller seneste bopælskommune, der varetager administrationen af  

 lov om social pension.
82. Administrationen af lov om social pension  

 varetages således dels af Socialministeriet dels af bopælskommunen eller  

 seneste bopælskommune.
Afsnit 9 omhandler sagsbehandlingen for de personer,  

 der udelukkende har været omfattet af dansk lovgivning.
Afsnit 10 omhandler  

 sagsbehandlingen for de personer, der har været omfattet af dansk lovgivning  

 og lovgivningen i en eller flere andre medlemsstater.
-------------------------------------------------------------------- AFSNIT 9 PERSONER, DER UDELUKKENDE HAR VÆRET OMFATTET AF DANSK LOVGIVNING.
Indgivelse af ansøgning 83. Ansøgning om social pension indgives til  

 kommunalbestyrelsen bopælskommunen eller, såfremt ansøgeren har bopæl på en  

 anden medlemsstats område, til seneste bopælskommune.
Har ansøger aldrig haft  

 bopæl i Danmark, indgives ansøgning til Socialministeriet (1.8.93  

 Direktoratet for Social Sikring og Bistand).
Behandling af pensionsbegæringen 84. Ved undersøgelsen af, om de formelle betingelser  

 for ret til pension er opfyldt, koordineres pensionslovens bestemmelser med  

 bestemmelserne i 1408/71, som er nærmere gennemgået i dette kapitels afsnit 1  

 - 4. Er betingelserne for ret til pension opfyldt, behandles begæringen om  

 pension iøvrigt i henhold til bestemmelserne i pensionsloven.
 85. Viser det sig under behandling af  

 pensionsbegæringen fra en ansøger med bopæl på en anden medlemsstats område,  

 at yderligere lægelige oplysninger er nødvendige, kan kommunalbestyrelsen  

 begære den pågældende lægeundersøgt på den anden medlemsstats område i  

 henhold til art. 87 i 1408/71. Udgifterne hertil afholdes af  

 kommunalbestyrelsen.
Pensionsberegningen 86. Når pension er tilkendt, beregnes pensionen efter  

 reglerne i pensionsloven, idet der tages hensyn til de optjeningstider, der  

 følger af anvendelsen af 1408/71. Der henvises til afsnit 3 om optjening og  

 afsnit 6 om pensionsberegningen.
Hvis det ved opgørelse af indtægtsgrundlaget  

 er nødvendigt at indhente oplysninger fra øvrige medlemsstater, er de øvrige  

 medlemsstaters institutioner på begæring forpligtet til at meddele alle  

 nødvendige oplysninger i henhold til art. 7, stk. 2. i 574/72.
Pensionsmeddelse og udbetaling 87. Meddelelse om pensionstilkendelse eller afslag  

 gives med klagevejledning i overensstemmelse medbestemmelserne i  

 pensionsloven.
Udbetaling af pension sker efter reglerne herom i  

 pensionsloven.
Indgivelse af klage 88. Ved indgivelse af klage over en pensionsafgørelse  

 anses datoen for klagens indgivelse til en institution, myndighed eller  

 domstol i en anden medlemsstat som dato for indgivelse af klage til de danske  

 myndigheder i henhold til art. 86 i 1408/71.
Andre ydelser 89. En pensionsansøger eller pensionist med bopæl på  

 en anden medlemsstats område kan være berettiget til naturalydelser for dansk  

 regning.
Ligeledes kan en pensionsansøger eller pensionist under midlertidigt  

 ophold i en anden medlemsstat være berettiget til naturalydelser for dansk  

 regning.
Der henvises til hæfte 2 vedr. sygehjælp.
-------------------------------------------------------------------- AFSNIT 10 PERSONER, DER HAR VÆRET OMFATTET AF DANSK LOVGIVNING OG LOVGIVNINGEN I EN ELLER FLERE ANDRE MEDLEMSSTATER Indgivelse af ansøgning 90. I art. 36 i 574/72 er fastsat bestemmelser for  

 indgivelse af ansøgning, når en person har været omfattet af lovgivningen i  

 to eller flere medlemsstater.
Her fremgår, at ansøgeren skal indgive begæring  

 til bopælsstedets instititution efter den lovgivning, som gælder for denne  

 institution.
91. I de tilfælde, hvor ansøgeren ikke har været  

 omfattet af bopælsstedets lovgivning men af lovgivningen i andre  

 medlemsstater, kan ansøgeren vælge at indgive ansøgning direkte til den  

 institution af hvis lovgivning, han senest har været omfattet.
I de tilfælde,  

 hvor ansøgeren senest været omfattet af dansk lovgivning men ikke været  

 omfattet af bopælslandets lovgivning, indgives ansøgning til  

 Socialministeriet (1.8.93 Direktoratet for Social Sikring og Bistand) som  

 kompetent institution.
I de tilfælde, hvor ansøgeren har bopæl i Danmark men  

 ikke været omfattet af dansk lovgivning, kan ansøgning indgives til  

 Socialministeriet (1.8.93 Direktoratet for Social Sikring og Bistand), som  

 videresender ansøgningen til den medlemsstats institution, af hvis lovgivning  

 ansøgeren senest har været omfattet, med angivelse af ansøgningsdato.
92. Ansøgning indgivet til en medlemsstats institution  

 medfører automatisk samtidig fastsættelse af ydelser efter lovgivningen i  

 samtlige de medlemsstater, hvis betingelser ansøgeren opfylder.
Dette er  

 fastslået i art. 36, stk. 4. i 574/72. Der gælder dog en enkelt undtagelse  

 herfra.
Hvis der er indgivet ansøgning om alderspension i en medlemsstat og  

 ansøgeren ønsker at udsætte ansøgning om alderspension, som han ellers har  

 erhvervet ret til i medfør af lovgivningen i en eller flere andre  

 medlemsstater, kan fastsættelse af ydelser fra de øvrige medlemsstater  

 udsættes i henhold til art. 44, stk. 2. i 1408/71. Ansøgeren kan således ikke  

 beslutte, at ansøgning om ydelser ved invaliditet i de øvrige medlemslande  

 skal stilles i bero.
93. Har en person været omfattet af dansk lovgivning  

 og lovgivningen i en eller flere andre medlemsstater, varetages  

 administrationen af Lov om social pension som omtalt under pkt. 80 - 82 dels  

 af Socialministeriet dels af ansøgerens bopælskommmune.
For at lette  

 overskueligheden i fremstillingen af sagsbehandlingsreglerne, vil der i det  

 følgende blive sondret imellem, om ansøgeren har bopæl i Danmark, eller  

 ansøgeren har bopæl på en anden medlemsstats område.
I.
BOPÆL I DANMARK Indgivelse af ansøgning 94. Har en person været omfattet af dansk lovgivning  

 og har bopæl i Danmark, indgives ansøgning om dansk pension til  

 kommunalbestyrelsen i bopælskommunen i overensstemmelse med de regler, der er  

 fastsat herom i Lov om social pension.
Søges der kun pension fra andre  

 medlemsstater (f.eks. alders-, og efterladtepension) men ikke samtidig dansk  

 pension, indgives ansøgningen til Socialministeriet (1.8.93 Direktoratet for  

 Social Sikring og Bistand).
Behandling af ansøgning om dansk pension 95. Ansøgning om dansk pension behandles af  

 bopælskommunen i overensstemmelse med reglerne i pensionsloven.
Ved  

 undersøgelse af om de formelle betingelser for ret til dansk pension er  

 opfyldt, koordineres pensionslovens bestemmelser med bestemmelserne i  

 1408/71, som er nærmere gennemgået i dette kapitels afsnit 1 - 4. Er den  

 samlede optjeningstid mindre end 1 år, er de formelle betingelser for ret til  

 dansk pension ikke opfyldt.
Afgørelse med klagevejledning sendes til  

 ansøgeren.
Samtidig med sagens behandling i bopælskommunen, sendes kopi af  

 sagens akter (herunder kopi af dokumentation for den danske optjeningstid)  

 med angivelse af ansøgningsdato til Socialministeriet (1.8.93 Direktoratet  

 for Social Sikring og Bistand). Socialministeriet (1.8.93 Direktoratet for  

 Social Sikring og Bistand) sørger herefter for, at ansøgning vedlagt blanket  

 E 205 DK med angivelse af de danske optjeningstider bliver videresendt til  

 den institution af hvis lovgivning, ansøgeren senest har været omfattet i  

 overensstemmelse med art. 36 i 574/72.
96. Såfremt den danske optjeningstid er over 1 år men  

 ikke opfylder mindstebopælskravet på 3 år i henhold til § 4 i pensionsloven,  

 anvendes forsikrings- eller bopælsperioder tilbagelagt i øvrige medlemsstater  

 til opfyldelse af mindstebopælskravet.
Der henvises til dette kapitels afsnit  

 4 om mindstebopæl.
Hvis ansøgeren ikke allerede er i besiddelse af  

 dokumentation for tilbagelagte forsikrings- eller bopælsperioder fra de  

 medlemsstater, af hvis lovgivning han har været omfattet, indhentes disse  

 oplysninger gennem Socialministeriet (1.8.93 Direktoratet for Social Sikring  

 og Bistand), som er kompetent institution.
97. Ved opgørelse af bopælstid anvendes de  

 optjeningstider, der er fremkommet ved anvendelse af danske pensionsregler  

 sammenholdt med bestemmelserne i 1408/71. Der henvises til dette kapitels  

 afsnit 3 vedr. optjening.
Ved behandlingen af ansøgning om ydelser fra øvrige  

 medlemsstater, kan det i visse tilfælde blive nødvendigt at omberegne den  

 danske pensionsydelse.
Det drejer sig om tilfælde, hvor forsikringstiden i en  

 eller flere af de øvrige medlemsstater er mindre end 1 år, og dette ikke  

 giver ret til ydelser efter medlemsstatens lovgivning.
I så fald medregnes  

 disse tider, som om det var danske optjeningstider.
Der henvises til dette  

 kapitels afsnit 4. pkt. 48.
98. Ved beregning af størrelsen af den danske pension  

 anvendes bestemmelserne i pensionsloven.
Opmærksomheden henledes særligt på  

 de ydelser og indtægter, der ikke indgår i indtægtsgrundlaget ved beregningen  

 af den danske pension.
Der henvises til dette kapitels afsnit 7 vedr.  

 pensionsberegning.
Har en ansøger anmodet om, at ansøgning om alderspension  

 fra en anden medlemsstat må blive stillet i bero eller udsat i henhold til  

 art. 44, stk. 2 i 1408/71, kan et sådant afkald ikke betragtes som en  

 disposition, der forringer pensionistens økonomiske stilling efter § 28. stk.  

 3, litra 4) i pensionsloven.
99. Samtidig med behandlingen af den danske  

 pensionsansøgning indsender kommunen kopi af de sagsakter, der anvendes ved  

 behandlingen af begæringen om danske pensionsydelser til Socialministeriet  

 (1.8.93 Direktoratet for Social Sikring og Bistand). Kommunen skal i alle  

 pensionssager, der indsendes til Socialministeriet (1.8.93 Direktoratet for  

 Social Sikring og Bistand), vedlægge nøjagtige oplysninger om bopælsperioder  

 eller dermed ligestillede perioder.
Når den danske pension enten er tilkendt  

 eller afslået vedlægges tillige kopi af afgørelsen.
 100. Ved ansøgning om førtidspension skal der  

 vedlægges kopi af samtlige lægelige akter, der ligger til grund for  

 behandlingen af den danske ansøgning.
Behandling af begæring om pension fra øvrige medlemsstater 101. Begæring om pension fra øvrige medlemsstater  

 behandles af Socialministeriet (1.8.93 Direktoratet for Social Sikring og  

 Bistand) som kompetent institution, der herefter betegnes som den behandlende  

 institution i henhold til art. 41 i 574/72. Begæring om pension fra øvrige  

 medlemsstater kan ske i form af ansøgning om alders-, invaliditets-, eller  

 efterladtepension.
Oplysninger til brug for disse pensionsansøgninger  

 indhentes dels fra bopælskommunen dels fra ansøgeren selv.
 102. Socialministeriet (1.8.93 Direktoratet for Social  

 Sikring og Bistand) sender ansøgning om pension til de øvrige medlemsstaters  

 berørte institutioner ved hjælp af specielle blanketter i henhold til art.  

 41, stk. 2 i 574/72. Således anvendes Blanket E 202 ved ansøgning om  

 alderspension, Blanket E 203 ved ansøgning om efterladtepension og Blanket E  

 204 ved ansøgning om en invalidepension/ førtidspension.
 103. Socialministeriet (1.8.93 Direktoratet for Social  

 Sikring og Bistand) skal som den behandlende institution vedlægge en  

 opgørelse over de danske optjeningstider i form af Blanket E 205 i henhold  

 til art. 43 i 574/72. Tillige skal vedlægges en oversigt i form af Blanket E  

 207 over de forsikringtider, som ansøgeren har tilbagelagt efter lovgivningen  

 i de berørte medlemsstater i henhold til art. 42. Oplysningerne hertil  

 indhentes fra ansøgeren selv eller fra de sagsakter, som kommunen har  

 indsendt.
104. Enhver af de berørte institutioner fremsender en  

 opgørelse over de forsikringstider i form af blanket E 205, som ansøgeren har  

 tilbagelagt efter den lovgivning, som gælder for institutionen.
Blanket E 205  

 fra de øvrige medlemsstater anvendes ved behandlingen af ansøgning om dansk  

 pension til opfyldelse af mindstebopælskravet i pensionsloven.
Såfremt  

 forsikringstiden efter den eller de berørte institutioners lovgivning er  

 mindre end 1 år og dermed ikke giver ret til en ydelse efter den berørte  

 medlemsstats lovgivning, medregnes disse tider som dansk optjeningstid i  

 henhold til art. 48, stk. 2. i 1408/71.
Behandling af begæring om pension ved invaliditet 105. Ved ansøgning om ydelser ved invaliditet  

 vedlægges kopi af de lægelige akter, der har ligget til grund for  

 behandlingen af den danske førtidspension I art. 40 i 574/72 er det  

 fastslået, at en medlemsstats institution ved fastsættelse af  

 invaliditetsgraden skal tage sådanne lægelige dokumenter og erklæringer i  

 betragtning, som institutionen har indhentet fra enhver anden medlemsstat.
106. Det er tanken, at en afgørelse, der er truffet af  

 den behandlende institution angående en ansøgers invaliditet, er bindende for  

 institutionen i enhver anden berørt medlemsstat i henhold til art. 40, stk.  

 4. i 1408/71. Før en sådan afgørelse er bindende for de øvrige medlemsstater  

 forudsætter det, at det i bilag V til 1408/71 er anerkendt, at der er  

 overensstemmelse mellem de i disse staters lovgivning fastlagte kriterier for  

 invaliditet.
Det vil naturligvis lette sagsbehandlingen, når den berørte  

 institution kan lægge en afgørelse angående en ansøgers invaliditet, som er  

 truffet af den behandlende institution, til grund som om det var en afgørelse  

 truffet af den berørte institution.
For en række medlemsstater er der  

 allerede udarbejdet en tabel i bilag V til 1408/71, der viser i hvilke  

 tilfælde der er overensstemmelse mellem de i disse staters lovgivninger  

 fastlagte kriterier for invaliditet.
For Danmarks vedkommende er en sådan  

 tabel endnu ikke aktuel.
107. Der foreligger således endnu ikke en tabel for  

 Danmarks vedkommende, der viser overensstemmelse mellem de efter dansk  

 lovgivning fastlagte kriterier for invaliditet og de kriterier, der er  

 fastlagt efter lovgivningen i de øvrige medlemsstater.
Såfremt de lægelige  

 akter, som har ligget til grund for den danske afgørelse, når Danmark er den  

 behandlende institution, ikke tilstrækkeligt belyser, om  

 invaliditetsbetingelserne for erhvervelse af ret til en ydelse er opfyldt  

 efter lovgivningen i de berørte medlemsstater, bevarer enhver institution  

 retten til at lade ansøgeren undersøge af en af den selv udpeget læge.
I  

 praksis sker dette nomalt ved, at den berørte institution anmoder  

 Socialministeriet (1.8.93 Direktoratet for Social Sikring og Bistand) som  

 kontaktorgan, om at være behjælpelig med indhentelse af nærmere oplysninger.  

 Socialministeriet (1.8.93 Direktoratet for Social Sikring og Bistand) sørger  

 herefter for, at ansøgeren evt. indkaldes til undersøgelse af en speciallæge  

 og videresender disse oplysninger til den berørte institution.
Afgørelse truffet af de berørte medlemsstater 108. Når der af den berørte udenlandske institution er  

 truffet afgørelse enten om tilkendelse eller afslag på ansøgning om ydelse,  

 sendes afgørelsen til Socialministeriet (1.8.93 Direktoratet for Social  

 Sikring og Bistand) som behandlende institution i henhold til art. 48 i  

 574/72. Foruden den udenlandske afgørelse sender den berørte institution  

 Blanket E 210. Her fremgår dato for tilkendelse af pension samt størrelsen af  

 den årlige ydelse på tilkendelsestidspunktet.
Begrundelsen for afslag vil  

 også fremgå af Blanket E 210. Der skal også altid være vedlagt en  

 klagevejledning i form af Blanket E 212, der angiver klageadgang i det  

 pågældende land.
109. Socialministeriet (1.8.93 Direktoratet for Social  

 Sikring og Bistand) sender afgørelsen til ansøgeren tillige med oplysning om  

 klageadgang.
Socialministeriet (1.8.93 Direktoratet for Social Sikring og  

 Bistand) sender kopi af afgørelsen til kommunen.
Hvis der er tilkendt  

 pension, anmodes kommunen om at underrette skattemyndigheden om den trufne  

 afgørelse.
Udbetaling af pension og pensionsefterbetaling 110. Samtidig med afgørelsen meddeler den udenlandske  

 berørte institution om der foreligger en pensionsefterbetaling samt  

 størrelsen af denne.
Såfremt Socialministeriet (1.8.93 Direktoratet for  

 Social Sikring og Bistand) ved fremsendelse af ansøgning om pension til den  

 berørte institution har oplyst, at der i henhold til art. 111 i 574/72 er  

 refusionskrav i en eventuel pensionsefterbetaling, vil  

 pensionsefterbetalingen blive sendt til Socialministeriet (1.8.93  

 Direktoratet for Social Sikring og Bistand). Det er Socialministeriets  

 (1.8.93 Direktoratet for Social Sikring og Bistand) opgave at påse, at  

 betingelserne for en eventuel modregning efter bestemmelsen i 574/72 er  

 opfyldt.
Der henvises til dette kapitels afsnit 11 vedr. modregning.
Er  

 betingelserne for modregning opfyldt, udbetales pensionsefterbetalingen til  

 kommunen og resten sendes til pensionisten.
 111. Det er kun pensionsefterbetalingen, der eventuelt  

 fremsendes til Socialministeriet (1.8.93 Direktoratet for Social Sikring og  

 Bistand). Den løbende pensionsydelse udbetales direkte til pensionisten selv  

 af den udenlandske institution.
Sammenfattende meddelelse 112. Når alle afgørelser er indkommet fra de berørte  

 medlemsstater, udfærdiger Socialministeriet (1.8.93 Direktoratet for Social  

 Sikring og Bistand) som behandlende institution en sammenfattende meddelelse  

 i form af Blanket E 211 om alle afgørelser og sender denne til pensionisten  

 og til de berørte institutioner.
Det er først ved modtagelse af den  

 sammenfattende meddelelse, at klagefristen over en afgørelse løber.
Dette er  

 fastslået i art. 48 i 574/72. Den sammenfattende meddelelse skal indeholde  

 oplysninger om ydelsernes størrelse på det tidspunkt, hvor der er tilkendt  

 pension fra to eller flere medlemsstater (samordningstidspunktet).  

 Oplysninger om størrelsen af den danske pension på samordningstidspunktet  

 indhentes fra kommunen.
Kommunens forpligtelser iøvrigt 113. Bopælskommunen varetager fortsat efter samordning  

 administrationen af den danske pension (der henvises til dette kapitels pkt.  

 80 - 82) herunder udbetaler fortsat den danske pension.
Kommunen skal besvare  

 forespørgsler fra udenlandske institutioner, f.eks. om størrelsen af  

 pensionistens indtægter, og give meddelelse til de udenlandske  

 pensionsudbetalende institutioner om civilstand, flytning m.v.
 114. Ved dødsfald skal kommunen give meddelelse til  

 Socialministeriet (1.8.93 Direktoratet for Social Sikring og Bistand) med  

 henblik på eventuel ansøgning om efterladtepension fra anden medlemsstat.
 115. Flytter pensionisten til en anden medlemsstat  

 skal kommunen give meddelelse til Socialministeriet (1.8.93 Direktoratet for  

 Social Sikring og Bistand) med henblik på Socialministeriets (1.8.93  

 Direktoratet for Social Sikring og Bistand) overtagelse af  

 pensionsudbetalingen i overensstemmelse med § 37 i Socialministeriets  

 bekendtgørelse nr. 814 af 10.12. 1991 om social pension.
II.
BOPÆL PÅ EN ANDEN MEDLEMSSTATS OMRÅDE Indledning 116. Her vil kort blive beskrevet sagsbehandlingen af  

 en pensionssag for de personer, der har bopæl på en anden medlemsstats område  

 og både har været omfattet af dansk lovgivning og lovgivningen i  

 bopælsstaten.
Der henvises iøvrigt til de foregående punkter i dette afsnit.
Indgivelse og behandling af ansøgning 117. Ansøgning indgives til institutionen i  

 bopælstaten i overensstemmelse med de regler, som gælder for denne  

 institution.
Denne institution er herefter den behandlende institution.
Der  

 gælder for denne institution de samme regler som beskrevet ovenfor.
 118. Den behandlende institution sender den officielle  

 ansøgning om dansk pension til Socialministeriet (1.8.93 Direktoratet for  

 Social Sikring og Bistand) som kompetent institution i form af Blanket E 202  

 (alderspension), Blanket E 203 (efterladtepension), Blanket E 204  

 (førtidspension) tillige med Blanket E 207, som indeholder en oversigt over  

 de perioder, som ansøgeren har opgivet som værende dansk optjeningstid.  

 Derudover vedlægges Blanket E 205, som angiver de forsikringstider, som  

 ansøgeren har tilbagelagt efter den behandlende institutions lovgivning.  

 Drejer det sig om en ansøgning om førtidspension, vil der desuden være  

 vedlagt lægelige akter.
119. Socialministeriet (1.8.93 Direktoratet for Social  

 Sikring og Bistand) undersøger om de formelle betingelser for tilkendelse af  

 dansk pension er opfyldt, og der sendes en Blanket E 205 med opgørelse af de  

 danske optjeningstider til den behandlende institution.
Er de formelle  

 betingelser for tilkendelse af pension opfyldt, men har ansøgeren endnu ikke  

 opnået alderen for tilkendelse af folkepension, undersøger Socialministeriet  

 (1.8.93 Direktoratet for Social Sikring og Bistand) igennem den behandlende  

 institution, om der i stedet skal søges en førtidspension.
120. For at afgøre om de materielle betingelser for  

 tilkendelse af en førtidspension er opfyldt, sendes sagen til  

 kommunalbestyrelsen i ansøgerens seneste bopælskommune til afgørelse heraf,  

 idet Socialministeriet (1.8.93 Direktoratet for Social Sikring og Bistand)  

 ikke har kompetence til at afgøre dette spørgsmål.
Der henvises til dette  

 kapitels pkt. 80 - 82.
121. Kommunen undersøger om de materielle betingelser  

 for tilkendelse af førtidspension er opfyldt i overensstemmelse med  

 bestemmelserne i pensionsloven.
I det omfang der ønskes yderligere  

 oplysninger f.eks. i form af lægeerklæringer, indhentes disse igennem  

 Socialministeriet (1.8.93 Direktoratet for Social Sikring og Bistand) som  

 kompetent institution.
 122. Når der er truffet afgørelse enten i form af  

 afslag på førtidspension eller tilkendelse af en førtidspension, indsendes  

 afgørelsen til Socialministeriet (1.8.93 Direktoratet for Social Sikring og  

 Bistand).
Afgørelse om dansk pension 123. Socialministeriet (1.8.93 Direktoratet for Social  

 Sikring og Bistand) sender afgørelsen med klagevejledning til den behandlende  

 institution.
Er der tilkendt pension, indhentes indtægtsoplysninger til brug  

 for beregningen af den danske pension.
Socialministeriet (1.8.93 Direktoratet  

 for Social Sikring og Bistand) beregner størrelsen af den danske pension og  

 sender den officielle afgørelse i form af Blanket E 210 med klagevejledning i  

 form af Blanket E 212 til den behandlende institution.
Udbetaling af pension og pensionsefterbetaling 124. Socialministeriet (1.8.93 Direktoratet for Social  

 Sikring og Bistand) udbetaler den danske pension med undtagelse af personlige  

 tillæg.
Der henvises til dette kapitels pkt. 80. Hvis der er refusionskrav i  

 den danske pensionsefterbetaling, sendes denne til den behandlende  

 institution, i modsat fald sendes efterbetalingen til pensionisten.
-------------------------------------------------------------------- AFSNIT 11 MODREGNING 125. Art. 111 i 574/72 indeholder regler for de  

 sociale sikringsinstitutioners tilbagesøgning af uberettiget modtagne beløb.  

 Når det ved fastsættelse eller fornyet fastsættelse af en pensionsydelse i  

 henhold til 1408/71 afsnit III, kap. 3 viser sig, at en institution har  

 udbetalt et større beløb, end pensionsmodtageren er berettiget til, er der  

 under visse betingelser efter art. 111, stk.1. mulighed for, at disse beløb  

 kan kræves tilbageholdt i de endnu ikke erlagte pensionsydelser, som  

 udbetales fra en anden medlemsstats institution.
For at en sådan modregning  

 kan finde sted kræves:
 - at det for meget udbetalte beløb er fremkommet ved, at pensionen skal  

 fastsættes efter 1408/71 afsnit 3, kap. 3. Årsagen til, at der er udbetalt et  

 større beløb end pensionsmodtageren er berettiget til, skal således være  

 begrundet i, at pensionen fastsættes efter kap. 3. Det kan f. eks. være, at  

 der ved opgørelsen af den danske bopælstid er medtaget optjeningstid, som  

 viser sig at skulle medtages af en anden medlemsstats institution, idet  

 pensionsmodtageren for denne periode var omfattet af den anden medlemsstats  

 lovgivning.
 - at der foreligger en pensionsefterbetaling.
Hvis disse betingelser er opfyldt, kan den institution, der har udbetalt  

 pensionsmodtageren et større beløb, end han er berettiget til, kræve det for  

 meget udbetalte beløb tilbageholdt i den pensionsefterbetaling, som det  

 påhviler institutionen i den anden medlemsstat at udbetale til  

 pensionsmodtageren.
Den sidstnævnte institution overfører det tilbageholdte  

 beløb til kreditorinstitutionen.
126. Hvis betingelserne for at kræve det for meget  

 udbetalte beløb tilbageholdt efter art. 111, stk 1. ikke er opfyldt, finder  

 bestemmelserne i stk. 2 anvendelse.
I art. 111, stk. 2. er fastsat  

 betingelserne for modregning i en ydelse, som det påhviler en institution i  

 en anden medlemsstat at udrede.
Hvis en institution i en medlemsstat har  

 udbetalt en større ydelse, end modtageren er berettiget til, kan dette beløb  

 under visse nærmere betingelser kræves tilbageholdt i de ydelser, som det  

 påhviler institutionen i en anden medlemsstat at udrede.
Det kan typisk dreje  

 sig om udbetalte personlige tilæg, som ønskes modregnet i den pensionsydelse,  

 som udbetales af institutionen i en anden medlemsstat.
For at en sådan  

 modregning kan finde sted, skal der være hjemmel hertil i begge landes  

 lovgivning.
127. Efter bestemmelsen i art. 111, stk. 3. kan  

 ydelser, der er udbetalt som forsorgshjælp (kontanthjælp) for et tidsrum,  

 hvor modtageren havde ret til ydelser f.eks. pension efter en anden  

 medlemsstats lovgivning, kræves tilbageholdt i de beløb, som den  

 pensionsudbetalende institution udbetaler den pågældende.
Det er en  

 betingelse, at der i lovgivningen i den stat, der har et  

 tilbagebetalingskrav, er hjemmel til at kræve, at beløbet tilbageholdes  

 (modregnes) i en pensionsydelse.
Herudover kræves det, at der i lovgivningen  

 i den medlemsstat, der skal foretage tilbageholdelsen, er hjemmel til at  

 foretage en sådan tilbageholdelse.
Der skal altså både - være hjemmel til at kræve forsorgshjælpen tilbagebetalt - være hjemmel til at kræve, at denne tilbagebetalingspligtige  

 forsorgshjælp kan modregnes i en pensionsydelse.
Disse betingelser skal være opfyldt efter begge landes lovgivning.
Dansk  

 lovgivning har i bistandslovens kap. 6 en række bestemmelser om  

 tilbagebetaling af udbetalt kontanthjælp.
Der findes således hjemmel i dansk  

 lovgivning til at kræve en forsorgshjælp tilbagebetalt.
Herudover kræves, at der er hjemmel til at kræve forsorgshjælpen modregnet  

 i en pensionsydelse.
Efter danske retsregler er der mulighed for at anvende  

 modregning i 3 situationer:
- tvungen modregning (direkte hjemmel i lovgivning) - dansk rets almindelige regler om modregning - aftalt modregning Der findes ikke i pensionsloven direkte hjemmel til at modregne udbetalt  

 kontanthjælp i en pensionsydelse.
Der er således ikke tvungen modregning.
For  

 at kræve modregning efter dansk rets almindelige regler skal visse  

 betingelser være opfyldt:
- det krav, der søges modregnet, skal være retsgyldigt (kontanthjælpen  

 skal kunne kræves tilbagebetalt) - kravet samt den ydelse, der kræves modregnet i, skal være forfaldent.  

 (der kan altså ikke modregnes i en løbende pensionsydelse) - der skal være en snæver indbyrdes sammenhæng mellem det krav, der søges  

 modregnet og den ydelse, der søges modregnet i.
Når det siges, at der skal være en indbyrdes snæver sammenhæng, betyder  

 det, at kontanthjælpen skal være ydet til at dække samme formål som  

 pensionsydelsen.
Kontanthjælp, der er ydet efter bistandslovens § 37, er  

 bestemt til at dække almindelige leveomkostninger.
Pension tilkendt efter  

 pensionsloven anses at skulle dække pensionistens almindelige  

 leveomkostninger med undtagelse af invaliditetsbeløb, plejetillæg og  

 invaliditetsydelse.
De sidstnævnte ydelser er tilkendt til at dække særlige  

 omkostninger, og der består derfor ikke den snævre indbyrdes sammenhæng.  

 Modregning af kontanthjælp i disse ydelser kan derfor ikke finde sted.
Den  

 del af kontanthjælpen, der er ydet til dækning af pensionistens almindelige  

 leveomkostninger, vil kunne modregnes i en pensionsefterbetaling.
Udelukket  

 fra modregning er således den kontanthjælp, der er ydet til en eventuel  

 ægtefælle eller børn.
Der henvises til Socialministeriets vejledning af 5.  

 marts 1987 om kontanthjælp efter bistandsloven samt til Socialstyrelsens  

 vejledning nr. 6 af 29. oktober 1990. Når en forsorgshjælp, som er udbetalt  

 efter en anden medlemsstats lovgivning, kræves modregnet i en dansk  

 pensionsydelse, må det altid undersøges, om der er hjemmel hertil efter dansk  

 lovgivning.
Men der skal altså også være hjemmel hertil efter lovgivningen i  

 den medlemsstat, som kræver modregning foretaget.
Når der søges modregnet i  

 en udenlandsk pensionsefterbetaling for udbetalt dansk kontanthjælp skal  

 betingelserne herfor ligeledes være opfyldt efter begge landes lovgivning.
128. En person, der har modtaget kontanthjælp, kan  

 have skrevet under på en tilbagebetalingserklæring.
Kommunen har herefter et  

 krav om tilbagebetaling af ydet kontanthjælp, men der kan kun kræves  

 modregning i en pensionsefterbetaling for den del af kravet, hvor  

 modregningsbetingelserne i øvrigt er opfyldt.
En tilbagebetalingserklæring  

 kan have form som en egentlig transporterklæring - aftalt modregning.
En  

 transporterklæring skal dog respektere de krav, der opstår efter art. 111 i  

 574/72, idet disse krav i kraft af den lovmæssige bestemmelse har forrang.
-------------------------------------------------------------------- AFSNIT 12 OVERSÆTTELSE 129. Enhver medlemsstat kan ved anvendelsen af  

 bestemmelserne i 1408/71 og ved anvendelsen af bestemmelserne om den  

 praktiske gennemførelse heraf i 574/72 benytte sig af medlemsstatens  

 officielle sprog.
I art. 84, stk. 4. i 1408/71 er det fastsat, at begæringer  

 eller dokumenter, der forelægges en medlemsstats myndigheder, institutioner  

 eller domstole, ikke kan afvises med den begrundelse, at de er affattet på en  

 anden medlemsstats officielle sprog.
130. Det kan naturligvis medføre vanskeligheder og en  

 længere sagsbehandlingstid at skulle oversætte dokumenter.
Også af den grund  

 er der udarbejdet det omfattende Blanketsystem, som gør sagsbehandlingen mere  

 overskuelig.
Disse Blanketter findes på alle medlemsstaternes oficielle  

 sprog.
Som bilag til dette hæfte er der medtaget en blanketvejledning, som  

 nærmere beskriver de blanketter der anvendes ved behandling af en  

 pensionssag.
131. Viser det sig at være nødvendigt at få sagsakter  

 oversat, indeholder 1408/71 i art. 81, litra b) bestemmelser herom.
Her er  

 det fastsat, at Den Administrative Kommission efter anmodning af de  

 kompetente myndigheder, institutioner og domstole i medlemsstaterne skal  

 foretage oversættelse af dokumenter, der vedrører anvendelsen af denne  

 forordning, især oversættelse af begæringer indgivet af personer, der kan  

 være omfattet af bestemmelserne i denne forordning.
I praksis foregår dette  

 ved, at de akter, der ønskes oversat, sendes direkte til Kommissionen til  

 oversættelse.
Der anvendes en bestemt formular ved anmodningen.
Som bilag til  

 denne vejledning vedlægges et eksemplar af en følgeseddel samt vejledning om  

 fremgangsmåden.
132. Oversættelse af f.eks. lægeerklæringer  

 forudsætter imidlertid et godt kendskab til lægevidenskabelig terminologi.  

 Den Administrative Kommission har tidligere oplyst, at de derværende  

 oversættere ikke har dette kendskab.
Kommissionen har derfor - for ikke  

 unødigt at forsinke behandlingen af de pågældende personers  

 pensionsansøgninger - foreslået, at medlemsstaterne selv foranlediger disse  

 erklæringer oversat.
Kommissionen har samtidig oplyst, at udgiften til  

 oversættelse vil kunne refunderes helt eller delvist.
Den praktiske fremgangsmåde er herefter, at kvittering for udgiften til  

 oversættelse i form af faktura i 2 eksemplarer ( som skal være bekræftet af  

 Socialministeriet (1.8.93 Direktoratet for Social Sikring og Bistand))  

 tillige med kopi af oversættelsen og angivelse af bankkonto fremsendes til  

 generalsekretæren for Den Administrative Kommission for Koordinering af  

 Sociale Sikringsordninger, 200, Rue de la Loi, B-1049 Bruxelles.
Her oplyses  

 de nøjagtige refusionstakster.
 133. Da Socialministeriet (1.8.93 Direktoratet for  

 Social Sikring og Bistand) ikke foretager en social og/eller helbredsmæssig  

 vurdering af førtidspensionssager, er det ikke muligt for Socialministeriet  

 (1.8.93 Direktoratet for Social Sikring og Bistand) at vurdere om f.eks. en  

 håndskreven lægeerklæring kan læses af lægekonsulenter, men Socialministeriet  

 (1.8.93 Direktoratet for Social Sikring og Bistand) kan som kontaktorgan  

 eventuelt anmode den anden medlemsstats institution om at fremsende  

 dokumenter, som er mere læsbare.
-------------------------------------------------------------------- KAPITEL 3. ATP Arbejdsmarkedets Tillægspension 1. Arbejdsmarkedets Tillægspension (ATP) blev oprettet  

 ved lov nr. 46 af 7. marts 1964 som en selvstændig selvejende institution med  

 det formål at udbetale tillægspension til lønmodtagere m.fl.
Ordningen trådte  

 i kraft den 1. april 1964. ATP-loven er senest offentliggjort som  

 lovbekendtgørelse nr. 104 af 4. marts 1993.
 Arbejdsmarkedets Tillægspension er som en lovbunden pensionsordning  

 omfattet af EF-forordning 1408/71. For udenlandske lønmodtagere gælder i  

 øvrigt Arbejdsministeriets bekendtgørelse nr. 20 af 26. januar 1970 om visse  

 udenlandske lønmodtageres medlemskab af Arbejdsmarkedets Tillægspension.
Personkreds, ATP-lovens kap.
II 2. Tillægspensionsordningen omfatter alle lønmodtagere  

 i alderen 16 - 66 år, der er beskæftiget her i landet i mindst 9 timer om  

 ugen hos samme arbejdsgiver.
Ordningen omfatter således også udenlandske  

 lønmodtagere herunder borgere fra andre EF-lande, der er beskæftiget her i  

 landet.
ATP-ordningen tager således højde for ligebehandlingsprincippet i  

 art. 3 i forordning-1408/71.
 De såkaldte løsarbejdere, dvs. lønmodtagere, der typisk har beskæftigelse  

 hos flere arbejdsgivere inden for den enkelte uge, er omfattet af ordningen  

 uden hensyn til beskæftigelsens omfang.
Omfattet er endvidere, efter § 2, stk. 1 b), danske lønmodtagere, der er  

 beskæftiget i udlandet for den danske stat eller for danske virksomheder og  

 institutioner.
For danske lønmodtageres beskæftigelse i et andet nordisk land  

 eller i et EF-land gælder imidlertid beskæftigelseslandets  

 pensionslovgivning.
Dog kan danske lønmodtagere, der for deres arbejdsgivers  

 regning er udsendt til midlertidigt arbejde i disse lande i højst 12 måneder,  

 fortsat være medlem af ATP.
Perioden kan dog forlænges.
Tilsvarende regler  

 gælder for udenlandske lønmodtageres beskæftigelse i Danmark.
Danske lønmodtagere, der er beskæftiget på danske skibe, er omfattet af  

 tillægspensionsordningen.
Det samme gælder lønmodtagere fra de andre nordiske  

 lande, fra EF-landene eller andre lande, med hvilke der foreligger  

 konvention.
For beskæftigelse i Grønland og på Færøerne gælder særlige  

 regler.
 Lønmodtagere, der er beskæftiget for visse danske, hovedsagelig  

 kulturelle, organisationer i Sydslesvig, fx Dansk Skoleforening for  

 Sydslesvig, er omfattet af ATP, som om de er beskæftiget her i landet.
 Medlemskab af tillægspensionsordningen er obligatorisk for de  

 lønmodtagere, der er omfattet af loven.
Selvstændige erhvervsdrivende er som hovedregel ikke omfattet af  

 ordningen.
Dog kan selvstændige erhvervsdrivende, der som lønmodtagere har  

 været medlemmer af ATP i sammenlagt 3 år og har betalt bidrag svarende til 3  

 års-bidrag, efter eget ønske bevare medlemskabet i ordningen, jf.
ATP-lovens  

 § 2, stk. 2. De skal i så fald selv betale hele bidraget.
Med en ændring af ATP-loven (§ 2a) er der skabt mulighed for indbetaling  

 af bidrag for lønmodtagere, der modtager dagpenge under arbejdsløshed, sygdom  

 og barsel.
Ordningen træder i kraft den 1. oktober 1993. Ordningen vil også  

 gælde for EF-borgere og andre udenlandske statsborgere, for så vidt de er  

 dagpengeberettigede efter dansk lovgivning, på samme måde som for danske  

 statsborgere.
ATP-ordningens finansiering, ATP-lovens § 15 3. Tillægspensionsordningen finansieres af bidrag, der  

 udredes af arbejdsgiverne og lønmodtagerne med henholdsvis 2/3 og 1/3.  

 Bidragets størrelse afhænger af antallet af beskæftigede timer og udgør (for  

 tiden) for en fuldtidsbeskæftiget 2.332, 80 kr. om året.
For visse offentligt  

 ansatte er det aftalt, at der kun skal betales et bidrag, der for tiden  

 svarer til halvdelen af det nævnte beløb (§ 4a).
 Arbejdsgiverne tilbageholder lønmodtagerbidraget ved lønudbetaling og  

 indbetaler det samlede bidrag kvartalsvis til ATP.
Ydelserne 4. Tillægspensionsordningen er forsikringsteknisk  

 opbygget således, at ordningen finansielt hviler i sig selv uden tilskud fra  

 staten, idet bidragene fra lønmodtagerne og arbejdsgiverne, forrentet med en  

 grundlagsrente på 4 1/2 pct., dækker ordningens pensionsforpligtelser samt  

 forpligtelser over for efterladte.
Egenpension, ATP-lovens kap.
III 5. Tillægspension i form af egenpension med tillæg af  

 bonus udbetales tidligst fra det fyldte 67. år og kun efter anmodning.
Hertil  

 anvendes en særlig blanket.
Til medlemmer, der har bopæl i Danmark, og derfor  

 er omfattet af CPR, sender ATP normalt blanketten nogle måneder før de fylder  

 67 år.
Medlemmer, der har bopæl udenfor Danmark, skal selv henvende sig til  

 ATP for at få udbetalt pension.
EF-borgere kan også henvende sig til  

 pensionsmyndighederne i det land, hvor de bor.
Anmodningen om pension vil  

 derfra blive sendt til Danmark.
For medlemmer, der kun har været beskæftiget i Danmark, beregnes pensionen  

 udelukkende på grundlag af de indbetalte bidrag.
Pensionen er således helt  

 afhængig af medlemmernes beskæftigelse i Danmark.
For tiden indtil den 1.  

 juli 1992 giver bidrag indbetalt i tiden efter det fyldte 60. år højere  

 pension end bidrag indbetalt før det 60. år.
Hertil kommer, at medlemmer, der  

 indtrådte i ordningen i dennes første år (dvs. i perioden 1. april 1964 - 31.  

 marts 1965) får højere pension af bidrag indbetalt inden den 1. januar 1982  

 end medlemmer indtrådt på et senere tidspunkt.
Denne begunstigelse af  

 ordningens oprindelige medlemmer blev ophævet i forbindelse med  

 bidragsopskrivningen pr. 1. januar 1982, for så vidt angår bidrag indbetalt  

 efter dette tidspunkt.
 Beregningsreglen er efter den 1. juli 1992 den, at der opnås en årlig  

 pension på 100 kr. for hvert indbetalt bidrag på 396 kr.
 De særlige beregningsregler, der gælder, når en lønmodtager også har været  

 beskæftiget i et andet EF-land er omtalt nedenfor.
Bonus 6. ATP's renteindtægter ud over grundlagsrenten på 4  

 1/2 pct., der anvendes til dækning af ordningens pensionsforpligtelser,  

 fordeles efter fradrag af realrenteafgift blandt medlemmer og pensionister  

 som bonus.
Udbetaling 7. Tillægspension og bonus udbetales månedsvis forud,  

 dog at bestyrelsen for ATP kan bestemme, at pensionsbeløb af mindre størrelse  

 skal udbetales årsvis eller som kapitaliserede engangsbeløb.
Pensionen  

 udbetales til pensionisterne, uanset i hvilket land de har bopæl.  

 Eksportabilitetsprincippet i art. 10 i forordning-1408/71 er således fuldt  

 gennemført.
Et ATP-medlem, der bliver 67 år den 1. juli 1993, og som har været  

 omfattet af ordningen siden dens start den 1. april 1964 og betalt fuldt  

 bidrag, vil have ret til en årlig ydelse på ca. 11.400 kr.
Pensionen  

 beskattes som A-indkomst.
For pensionister, der bor i udlandet, kan  

 dobbeltbeskatningsoverenskomster betyde, at der ikke skal betales skat til  

 Danmark.
Ydelser til efterladte, ATP-lovens kap.
IV 8. Efter ATP-lovens § 11 udbetales der til  

 efterlevende ægtefæller efter medlemmer af tillægspensionsordningen, som er  

 født den 1. juli 1925 eller senere, og som dør den 1. juli 1992 eller senere,  

 ved dødsfaldet et engangsbeløb.
Beløbet svarer til den kapitaliserede værdi  

 af en pensionsydelse, der udgør 35 pct. af den egenpension og bonuspension,  

 som afdøde havde optjent ret til ved dødsfaldet.
Ud over ydelsen efter ATP-lovens § 11 udbetales der (efter § 12) til  

 efterlevende ægtefæller efter ATP-medlemmer, der er født i perioden 1. juli  

 1925 - 30. juni 1941, og som dør den 1. juli 1992 eller senere, et  

 engangsbeløb.
Beløbet svarer til den kapitaliserede værdi af en  

 pensionsydelse, der udgør indtil 15 pct. af den egenpension og bonuspension,  

 som afdøde havde optjent ret til den 1. juli 1992. Engangsbeløbet beregnes  

 under hensyn til den egenpension, som den efterlevende er berettiget til fra  

 sit fyldte 67. år, idet der medregnes forventede bidrag indtil dette  

 tidspunkt.
I de tilfælde, hvor afdøde var fyldt 67 år den 1. juli 1992, eller hvor  

 han var afgået ved døden før dette tidspunkt og den efterlevende ægtefælle  

 ikke var fyldt 62 år (§ 13), udbetales ligeledes et engangsbeløb.
Beløbet  

 beregnes som den kapitaliserede værdi af halvdelen af afdødes egenpension og  

 bonuspension, og der tages hensyn til størrelsen af den efterlevendes ret til  

 egenpension fra det fyldte 67. år.
I disse tilfælde skal ægteskabet have  

 bestået i mindst 10 år, og afdøde skal have opnået ret til fuld pension for i  

 alt 10 år.
 For medlemmer, der har været beskæftiget i flere EF-lande, medregnes efter  

 art. 45 i forordning-1408/71 ved opgørelsen af pensionsretten på 10 år  

 beskæftigelsen i de øvrige EF-lande.
 For ægtefælleydelsen gælder lov nr. 103 af 14. marts 1941 om bevarelse af  

 enkepensionsret ved separation og skilsmisse.
Efter ATP-lovens § 11a udbetales der til børn (biologiske børn såvel som  

 adoptivbørn) efter medlemmer af tillægspensionsordningen, der er født den 1.  

 juli 1925 eller senere, og som dør den 1. juli 1992 eller senere, et  

 engangsbeløb.
Beløbet, der udbetales ved dødsfaldet, svarer til den  

 pensionsret i form af egenpension og bonuspension fra det 67. år, som  

 medlemmet havde optjent ret til ved dødsfaldet.
Beløbet udbetales til værgen.
 Af engangsydelserne til de efterladte beregnes en afgift til staten på 40  

 pct. i henhold til pensionsbeskatningsloven.
 Ydelserne til de efterladte udbetales efter anmodning til de berettigede  

 uden hensyn til deres nationalitet og uden hensyn til i hvilket land de har  

 bopæl.
Pensionsberegning i de tilfælde, hvor ATP-medlemmet også har været  

 beskæftiget i et andet EF-land 9. For lønmodtagere, der har været beskæftiget i to  

 eller flere EF- lande, er der i forordning-1408/71, art. 46, specielle  

 pensionsberegningsregler.
Formålet med disse regler er at sikre, at vandrende  

 arbejdstagere ikke blive diskrimineret i forhold til arbejdstagere, der ikke  

 flytter.
For ATP-medlemmer sker beregningen på følgende måde, og det gælder både  

 for egenpensionen ved 67-året samt den pension, der ligger til grund for  

 beregningen af ægtefælle- og børneydelsen i ATP- lovens kap.
IV:
Først beregnes den pension, det pågældende medlem er berettiget til efter  

 ATP-loven.
Pensionen beregnes på grundlag af de indbetalte bidrag på samme  

 måde som for de medlemmer, der kun har været beskæftiget i Danmark.
Derefter beregnes en pro rata temporis-pension.
Det vil sige en  

 forholdsmæssig pension beregnet på grundlag af den pension, der ville have  

 kunnet udbetales, hvis alle forsikringsperioderne havde ligget i Danmark.  

 Beregningen sker efter forholdet mellem den faktiske beskæftigelsesperiode i  

 Danmark og summen af alle forsikringsperioder i alle EF-lande.
 ATP-medlemmet har ret til det største af de pensionsbeløb, der således er  

 beregnet.
-------------------------------------------------------------------- BILAG 1 Dette bilag indeholder et eksemplar af en følgeseddel til brug ved  

 anmodning om oversættelse.
 Der henvises til denne vejlednings kapitel 2 afsnit 12.
VEJLEDNING 1. Denne følgeseddel fremsendes i to eksemplarer.
En  

 af disse følgesedler vil blive returneret til afsender sammen med  

 oversættelsen.
Oversættelsen vil blive fremsendt i et enkelt eksemplar.
2. De bedes fremsendes en letlæselig fotokopi, som vil  

 blive arkiveret i oversætelsesafdelingens dokumentsamling.
Medmindre der er  

 tale om særlige tilfælde bedes De ikke fremsende originalen.
3. En og samme følgeseddel vedlægges kun dokumenter  

 vedrørende samme forsikret og samme sag, som er udfærdiget på samme sprog og  

 skal oversættes til samme sprog.
I de øvrige tilfælde udfærdiges to eller  

 flere forskellige følgesedler (altid i to eksemplarer).
4. De bedes udfylde følgesedlen korrekt.
De bedes  

 navnlig anføre den nøjagtige adresse på afsenderinstitutionen.
 5. Dokumenterne og følgesedlerne fremsendes som  

 ikke-anbefalede »breve«.
-------------------------------------------------------------------- BILAG 2 BLANKETVEJLEDNING Dette bilag indeholder en gennemgang af de blanketter, der anvendes i  

 forbindelse med behandling af en ansøgning om en social pension.
 Der henvises til denne vejlednings kapitel 2.
Der er tillige i forbindelse med gennemgangen vedlagt en kopi af hver  

 blanket, således som blanketterne er optrykt i De Europæiske Fællesskabers  

 Tidende (Blanketsamling), nr.
L 192 af 15. juli 1986. Der er for øjeblikket  

 nedsat en arbejdsgruppe under Den Administrative Kommission, der har til  

 formål at gennemgå blanketterne med henblik på en revision.
E-blanketterne har en fuldstændig ensartet, trykt tekst i hver af  

 EF-staternes sprog.
Når en blanket modtages på et fremmed sprog, kan teksten  

 altid læses ved hjælp af den blanket, som er udformet på modtagerens eget  

 sprog.
 Den fælleseuropæiske blanketsamling og blanketterne kan købes hos J.H.  

 Schulz Information A/S, Herstedvang 10 - 12, 2620 Albertslund, telefon 43 63  

 23 00, lokal 275 eller 276.
-------------------------------------------------------------------- BLANKET E 202 BEHANDLING AF EN BEGÆRING OM ALDERSPENSION Der henvises til denne vejlednings kapitel 2, afsnit 10.
 Denne blanket anvendes ved ansøgning om en alderspension til en  

 arbejdstager eller selvstændig erhversdrivende, som er omfattet af 1408/71.
 Blanketten anvendes i de situationer, hvor arbejdstageren eller den  

 selvstændige erhvervsdrivende har været omfattet af lovgivningen i to eller  

 flere medlemsstater.
Blanketten udfyldes af den behandlende institution ( i Danmark er den  

 behandlende institution Socialministeriet dog fra 1.8.93 Direktoratet for  

 Social Sikring og Bistand) Blanketten indeholder i afsnit A oplysninger om den forsikrede person.  

 Afsnit B indeholder oplysninger om den forsikredes familiforhold.
Afsnit C  

 indeholder forskellige oplysninger.
I rubrik 12 angives dato for indgivelse af ansøgning.
I rubrik 15 angives  

 om der skal foretages tilbageholdelser med henblik på modregning i henhold  

 til art. 111 i 574/72.
 I rubrik 16 angives om der vedlægges blanket E 205 (en opgørelse over  

 forsikringsperioder (optjeningsperioder), der er tilbagelagt efter den  

 lovgivning, som anvendes af den behandlende institution).
 I rubrik 16 angives endvidere om der vedlægges blanket E 207 (oplysninger  

 om den forsikredes beskæftigelsesperioder i medlemsstaterne).
 Blanketten sendes til hver af de institutioner (den berørte institution),  

 hvor arbejdstageren eller den selvstændige erhversdrivende har været  

 forsikret.
---------------------------------------------------------------- BLANKET E 204 BEHANDLING AF EN BEGÆRING OM INVALIDEPENSION Der henvises til denne vejlednings kapitel 2, afsnit 10.
 Denne blanket anvendes ved ansøgning om en invalidepension til en  

 arbejdstager eller selvstændig erhvervsdrivende, som er omfattet af 1408/71.
 Blanketten anvendes i de situationer, hvor arbejdstageren eller den  

 selvstændige erhvervsdrivende har været omfattet af lovgivningen i to eller  

 flere medlemsstater.
 Blanketten udfyldes af den behandlende institution (i Danmark er den  

 behandlende institution Socialministeriet dog fra 1.8.93 Direktoratet for  

 Social Sikring og Bistand).
Blanketten indeholder i afsnit A oplysninger om den forsikrede person.  

 Afsnit B indeholder oplysninger om den forsikredes familieforhold.
Afsnit C  

 indeholder forskellige oplysninger.
I rubrik 13 angives dato for indgivelse af ansøgning.
I rubrik 15 angives  

 om der skal foretages tilbageholdelser med henblik på modregning i henhold  

 til art. 111 i 574/72.
 I rubrik 16 angives om der vedlægges blanket E 205 (en opgørelse over  

 forsikringsperioder (optjeningsperioder), der er tilbagelagt efter den  

 lovgivning, som anvendes af den behandlende institution).
I rubrik 16 angives tillige om der vedlægges blanket E 207 (oplysninger om  

 den forsikredes beskæftigelsesperioder i medlemsstaterne) I rubrik 16 angives endvidere om der vedlægges lægelige akter i form af  

 blanket E 213 og E 214.
 Blanketten sendes til hver af de institutioner ( den berørte institution),  

 hvor arbejdstageren eller den selvstændige erhvervsdrivende har været  

 forsikret.
-------------------------------------------------------------------- BLANKET E 203 BEHANDLING AF EN BEGÆRING OM PENSION TIL EFTERLADTE Der henvises til denne vejlednings kapitel 2, afsnit 10 Denne blanket anvendes ved ansøgning om alderspension til en efterladt  

 efter en arbejdstager eller en selvstændig erhvervsdrivende.
 Blanketten anvendes i de situationer, hvor den afdøde arbejdstager eller  

 selvstændige erhvervsdrivende har været omfattet af lovgivningen i to eller  

 flere medlemsstater.
 Blanketten udfyldes af den behandlende institution (i Danmark er den  

 behandlende institution Socialministeriet dog fra 1.8.93 Direktoratet for  

 Social Sikring og Bistand).
Blanketten indeholder i afsnit A oplysninger om den afdøde forsikrede.  

 Afsnit B indeholder oplysninger om de berettigede.
Afsnit C indeholder  

 forskellige oplysninger.
 I rubrik 15 angives dato for indgivelse af ansøgning.
 I rubrik 17 angives om der skal foretages tilbageholdelser med henblik på  

 modregning i henhold til art. 111 i 574/72.
I rubrik 18 angives om der vedlægges blanket E 205 ( en opgørelse over  

 forsikringsperioder (optjeningsperioder), der er tilbagelagt efter den  

 lovgivning, som anvendes af den behandlende institution) I rubrik 18 angives tillige om der vedlægges en blanket E 207 (  

 oplysninger om den afdøde forsikredes beskæftigelsesperioder i  

 medlemsstaterne ).
 Blanketten sendes til hver af de institutioner (den berørte institution),  

 hvor den afdøde arbejdstager eller selvstændige erhvervsdrivende har været  

 forsikret.
---------------------------------------------------------------- BLANKET E 205 ATTEST OM FORSIKRINGSFORLØB Der henvises til denne vejlednings kapitel 2 afsnit 3, 4 og 10.
 Denne blanket er en attest, der viser de perioder, i hvilke en  

 arbejdstager eller selvstændig erhvervsdrivende har optjent pensionsret i en  

 medlemsstat.
 Blanketten anvendes ved ansøgning om pension, når den forsikrede person  

 har været omfattet af lovgivningen i to eller flere medlemsstater.
 Blanketten kan anvendes til at sammenlægge perioder med i de tilfælde,  

 hvor den forsikrede ikke opfylder de i en medlemsstats lovgivning foreskrevne  

 betingelser om en vis minimums forsikringstid.
 Den behandlende institution (i Danmark er den behandlende institution  

 Socialministeriet dog fra 1.8.93 Direktoratet for Social Sikring og Bistand)  

 udfylder blanketten med de optjeningstider, som er tilbagelagt efter den  

 lovgivning, som anvendes af den behandlende institution.
 Blanketten sendes sammen med pensionsansøgningsblanketten (E 202, E 203, E  

 204) til hver af de institutioner (den berørte institution), hvor  

 arbejdstageren eller den selvstændige forsikrede har været forsikret.
 Hver af de berørte institutioner (i Danmark er den berørte institution  

 Socialministeriet dog fra 1.8.93 Direktoratet for Social Sikring og Bistand)  

 udfærdiger en blanket E 205 med de forsikringstider, som er tilbagelagt i  

 denne medlemsstat og sender blanketten til den behandlende institution.
-------------------------------------------------------------------- BLANKET E 207 OPLYSNINGER OM DEN FORSIKREDES BESKÆFTIGELSESPERIODER Der henvises til denne vejlednings kapitel 2 afsnit 3 og afsnit 10.
 Denne blanket indeholder oplysninger om den forsikredes beskæftigelses-  

 eller bopælsperioder i medlemsstaterne.
 Blanketten anvendes ved ansøgning om pension, når den forsikrede person  

 har været omfattet af lovgivningen i to eller flere medlemsstater.
 Oplysningerne i blanketten er til brug for udfærdigelse af blanket E 205.
Den behandlende institution (i Danmark er den behandlende institution  

 Socialministeriet dog fra 1.8.93 Direktoratet for Social sikring og Bistand)  

 udfylder blanketten.
Oplysningerne om beskæftigelses- og bopælsperioder i  

 blankettens rubrik 7 indhentes hos ansøgeren.
 Blanketten sendes sammen med pensionsansøgningsblanketten (E 202, E 203, E  

 204) til hver af de institutioner ( den berørte institution) hvor  

 arbejdstageren eller den selvstændige erhvervsdrivende har været forsikret.
 Hver af de berørte institutioner (i Danmark er den berørte institution  

 Socialministeriet dog fra 1.8.93 Direktoratet for Social Sikring og Bistand)  

 udfærdiger på baggrund af blanket E 207 en blanket E 205 og sender til den  

 behandlende institution.
Blanket E 210 Underretning om afgørelse truffet i en sag vedrørende begæring om  

 alderspension, invalidepension eller pension til efterladte Der henvises til denne vejlednings kapitel 2 afsnit 10.
 Denne blanket anvendes, når der er truffet afgørelse i en sag vedr.  

 ansøgning om alderspension, invalidepension (førtidspension), eller pension  

 til efterladte.
 Blanketten anvendes i de situationer, hvor den forsikrede har været  

 omfattet af lovgivningen i to eller flere medlemsstater.
 Blanketten udfyldes af den berørte institution (i Danmark er den berørte  

 institution Socialministeriet dog fra 1.8.93 Direktoratet for Social Sikring  

 og Bistand).
 Hvis ansøgning om pension er afslået angives grunden hertil i rubrik 8.
Hvis pension er tilstået efter lovgivningen i andre medlemsstater end  

 Danmark vil dato for pensionsydelsen fremgå af rubrik 9. I denne rubrik vil  

 tillige fremgå det årlige beløb på tilkendelsestidspunktet samt et eventuelt  

 fradrag.
Hvis dansk pension er tilstået vil oplysningerne stå i rubrik 10.
Blanketten sendes sammen med pensionsafgørelsen i 2 eksemplarer til den  

 behandlende institution (i Danmark er den behandlende institution  

 Socialministeriet dog fra 1.8.93 Direktoratet for Social sikring og Bistand) Den behandlende institution underretter ansøger om de trufne afgørelser.
-------------------------------------------------------------------- BLANKET E 211 SAMMENFATTENDE MEDDELELSE OM AFGØRELSERNE Der henvises til denne vejlednings kapitel 2 afsnit 10.
 Denne blanket er en sammenfattende meddelelse om de endelige  

 pensionsafgørelser, der er truffet af de enkelte berørte institutioner.
 Den behandlende institution (i Danmark er den behandlende institution  

 Socialministeriet dog fra 1.8.93 Direktoratet for Social Sikring og Bistand)  

 modtager de endelige afgørelser om pension fra de berørte institutioner (i  

 Danmark er den berørte institution Socialministeriet dog fra 1.8.93  

 Direktoratet for Social Sikring og Bistand).
 Hver af disse afgørelser skal angive den i den pågældende lovgivning  

 fastsatte klageadgang og klagefrist.
Den behandlende institution underretter ansøgeren om de trufne afgørelser  

 ved hjælp af blanket E 111. Blanket E 212 vedlægges tillige ( blanket E 212  

 er en oversigt over medlemsstaternes klageadgang samt frister herfor.) Blanketten indeholder i rubrik 4 oplysninger om, i hvilke medlemsstater  

 ansøgning om pension har været behandlet.
 I rubrik 5 angives i hvilke medlemsstater ansøgning om pension er afslået  

 samt årsag hertil.
I rubrik 6 angives i hvilke medlemsstater ansøgning om pension er  

 tilstået.
Tidspunktet fra hvilket pensionen ydes samt det årlige beløb vil  

 tillige fremgå.
 Samtidig med, at den behandlende institution sender blanket E 211 til  

 ansøgeren, sender den en genpart heraf til hver af de berørte institutioner.
-------------------------------------------------------------------- BLANKET E 213 OG BLANKET E 214 LÆGEERKLÆRINGER Der henvises til denne vejlednings kapitel 2 afsnit 9 og afsnit 10.
 Lægeerklæringer sendes sammen med ansøgninger om invalidepension  

 (førtidspension).
 Viser det sig under behandling af pensionssagen, at ydeligere lægelige  

 oplysninger er nødvendige kan oplysningerne indhentes ved anvendelse af  

 blanket E 213 og/eller E 214, når ansøgeren har bopæl på en anden  

 medlemsstats område.
