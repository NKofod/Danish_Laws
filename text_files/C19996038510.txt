Cirkulæreskrivelse om omlægning af  

 visse retsmedicinske ydelser Til samtlige politimestre, Politidirektøren i  

 København, Rigsadvokaten samt statsadvokaterne 1.  Omlægning med virkning fra den 1. oktober  

 1999.
 Efter drøftelser mellem Sundhedsministeriet,  

 Forskningsministeriet og Justitsministeriet finder der med virkning fra den  

 1. oktober 1999 en omlægning sted af en række retsmedicinske  

 ydelser.
 Omlægningen omfatter følgende ydelser:
- Personundersøgelser (i bl.a. volds- og  

 sædelighedssager) - Retslægelige obduktioner og eventuelle  

 findestedsundersøgelser - Ambulante mentalundersøgelser - Benådningssager Omlægningen indebærer, at embedslægerne  

 ikke længere skal varetage de nævnte opgaver.
Først og  

 fremmest medfører omlægningen en realitetsændring i  

 forhold til personundersøgelser, idet opgaverne på de  

 øvrige områder allerede i dag overvejende varetages af  

 andre.
 Embedslægerne skal fortsat bistå politiet  

 på andre områder, eksempelvis i forbindelse med udtagning af  

 blodprøver i faderskabssager.
 Omlægningen hviler på et notat af 18. maj  

 1998. Notatet, der er udarbejdet af Justitsministeriet i samarbejde med  

 Sundhedsministeriet og Forskningsministeriet, og som har været forelagt  

 for Samarbejdsudvalget vedrørende Retsmedicinske Ydelser,  

 vedlægges som bilag 1.
 2.  Personundersøgelser.
Ved omlægningen overføres ansvaret for  

 foretagelse af retslægelige undersøgelser af personers legeme i  

 bl.a. volds- og sædelighedssager (personundersøgelser) og  

 udstedelse af erklæringer i tilknytning hertil fra embedslægerne  

 til de retsmedicinske institutter.
Overførslen sker med henblik  

 på at sikre, at personundersøgelser til stadighed kan foretages  

 med den fornødne   og ensartede   høje ekspertise og  

 rutine.
 Samtidig er det særdeles vigtigt, at  

 personundersøgelser sker så skånsomt som muligt, og at der  

 i forbindelse med opgavevaretagelsen fra alle sider udvises en høj  

 grad af fleksibilitet og smidighed.
Det understreges, at der med den nye ordning ikke  

 tilsigtes nogen ændring af praksis med hensyn til, i hvilke sager der  

 skal rekvireres en egentlig retslægelig personundersøgelse.
I  

 voldssager, der vurderes at være ukomplicerede, vil undersøgelse  

 af ofre m.v. således fortsat skulle ske på f.eks. skadestuen med  

 henblik på udfærdigelse af sædvanlig politiattest.
 Det overlades til de retsmedicinske institutter at  

 vurdere, i hvilket omfang betjeningen af politikredsene vil  

 nødvendiggøre, at personundersøgelser i visse  

 tilfælde foretages på institutternes vegne af andre end  

 institutternes faste læger.
De retsmedicinske institutter har oplyst, at institutterne  

 hurtigst muligt vil tage initiativ til oprettelse af eksterne  

 undersøgelsessteder, med henblik på at kunne sikre en bedre  

 betjening af de politikredse, hvis geografiske placering medfører en  

 særlig lang transporttid til det nærmeste institut.
Ved  

 rekvirering af en personundersøgelse vil det retsmedicinske institut  

 efter drøftelse med den pågældende politikreds  

 træffe afgørelse om, hvor undersøgelsen mest  

 hensigtsmæssigt kan foretages.
I sager, hvor der er indgivet politianmeldelse, og ofret  

 ønsker at benytte sig af omsorgstilbud fra et eventuelt særligt  

 beredskab for volds- og voldtægtsramte kvinder i sundhedsvæsenets  

 regi, vil de retsmedicinske institutter tilstræbe, at  

 personundersøgelsen så vidt muligt foretages i tilknytning til  

 dette særlige beredskabs lokaliteter.
Også i disse situationer er  

 det vigtigt, at der fra alle involverede myndigheders side udvises den  

 fornødne fleksibilitet og smidighed for at sikre, at den  

 retslægelige undersøgelse kan gennemføres så  

 skånsomt som muligt.
 Det bemærkes i den forbindelse, at Sundhedsstyrelsen  

 i løbet af kort tid forventes at udsende en vejledning om den  

 fremtidige organisation af sundhedsvæsenets indsats for volds- og  

 voldtægtsramte kvinder.
 Politikredsenes rekvirering af retslægelige  

 personundersøgelser vil skulle ske ved henvendelse til de  

 retsmedicinske institutter på følgende telefonnumre:
 Retsmedicinsk Institut i København  

 (politikredsene 1-22):
 I dagtimerne:
35 32 61 70 Vagttelefon:
35 32 61 71 (oplyser telefonnr. m.v. på vagthavende læge  

 og laboratoriebetjent) Retsmedicinsk Institut i Odense (politikredsene  

 23-26):
 I dagtimerne:
65 50 30 00 Vagttelefon:
65 50 30 19 (oplyser personsøgernr. m.v. på vagthavende  

 læge) Retsmedicinsk Institut i Århus (politikredsene  

 37-54):
 I dagtimerne:
86 12 56 77 Vagttelefon:
86 12 56 77 (oplyser personsøgernr. m.v. på vagthavende  

 læge) De retsmedicinske institutters bistand til politi og  

 anklagemyndighed ved foretagelse af personundersøgelser honoreres i  

 overensstemmelse med priserne for de retsmedicinske ydelser, som  

 fastsættes årligt.
Udgifterne afholdes over  

 strafferetsplejekontoen.
De aftalte takster for 1999 vedlægges som  

bilag 2.
 De retsmedicinske institutter og Forskningsministeriet har  

 oplyst, at den nærmere tilrettelæggelse af den permanente ordning  

 først vil kunne afsluttes i løbet af de kommende måneder.  

 I indkøringsfasen   særligt indtil de retsmedicinske institutter  

 har etableret eksterne undersøgelsessteder   må det derfor  

 påregnes, at personundersøgelser i videre omfang vil skulle  

 finde sted på de retsmedicinske institutter.
 3.  Retslægelige obduktioner og  

 findestedsundersøgelser.
Retslægelige obduktioner skal efter ligsynslovens §  

 10, stk. 1, udføres af en statsobducent.
Det fremgår af  

 bestemmelsen, at obduktionen foretages sammen med en embedslæge eller  

 en læge, der repræsenterer denne.
Efter omlægningen kan  

 retslægelige obduktioner fremover foretages uden embedslægernes  

 deltagelse, hvilket imidlertid i vidt omfang er i overensstemmelse med  

 praksis.
Når en person findes død under  

 mistænkelige omstændigheder, eller når det er  

 åbenbart, at der er begået et drab, vil kriminalpolitiet  

 sætte sig i forbindelse med en retslæge, som derefter sammen med  

 efterforskningslederen, Rigspolitichefens tekniske afdeling og eventuelt  

 Centralbureauet for identifikation foretager de indledende  

 undersøgelser på findestedet (findestedsundersøgelse),  

 jf. punkt 1.2. i Justitsministeriets cirkulære af 21. november 1995 om  

 foretagelse af retslægelige ligsyn og obduktioner m.v.
I disse  

 tilfælde kan der rettes henvendelse til de retsmedicinske institutter  

 med henblik på eventuel deltagelse i  

 findestedsundersøgelsen.
 4.  Ambulante mentalundersøgelser.
 Der er ikke med fratagelsen af embedslægernes  

 formelle ansvar for varetagelse af de ambulante mentalundersøgelser  

 tilsigtet nogen realitetsændring, idet disse undersøgelser de  

 seneste år i realiteten udelukkende har været foretaget af  

 Justitsministeriets Retspsykiatriske Klinik i København,  

 Retspsykiatrisk Klinik i Risskov samt privatpraktiserende speciallæger  

 i psykiatri.
 5.  Benådningssager.
 Embedslægernes   i praksis meget begrænsede  

 medvirken i benådningssager ophører helt, således at al  

 behandling af benådningsansøgninger samles hos  

 Kriminalforsorgens henholdsvis "Almenlægelige og Hygiejniske  

 Konsulent" og "Psykiatriske Konsulent".
 6.  Orientering af embedslægerne og de  

 retsmedicinske institutter.
 Til orientering vedlægges som bilag 3  

Sundhedsministeriets skrivelse af 7. september 1999 til samtlige  

 embedslægeinstitutioner og Landslægen på  

 Færøerne.
 Forskningsministeriet vil give universiteterne  

 særskilt besked om omlægningen.
Justitsministeriet, den 17. september  

 1999 Lars Bay Larsen Bilag 1 N O T A T om embedslægernes retsmedicinske ydelser.
1.         Baggrund Embedslægernes betjening af politi og retsvæsen har gennem  

 de seneste år flere gange været genstand for drøftelser  

 mellem Sundhedsministeriet og Justitsministeriet.
 Initiativet hertil blev først taget af Sundhedsministeriet i  

 1990 som led i en almindelig gennemgang af embedslægeområdet.
 Overvejelserne på området har på det seneste fået  

 fornyet aktualitet, ikke mindst fordi det fra politiets og  

 anklagemyndighedens side på ny er blevet anført, at situationen  

 i en række politikredse ikke er tilfredsstillende, navnlig i relation  

 til embedslægernes udførelse af personundersøgelser i  

 volds- og sædelighedssager.
Sigtet med dette notat er med udgangspunkt i de hidtidige overvejelser  

 sammenholdt med den nuværende situation på området - at skabe et overblik over den aktuelle situation på  

 området - at vurdere behovet for ændringer i det retsmedicinske  

 opgavevaretagelse - og at fremkomme med konkrete forslag til mulige ændringer på  

 området.
 2.	Generelle bemærkninger om den aktuelle struktur.
 Omfanget af de retsmedicinske opgaver, som det påhviler  

 embedslægerne at varetage, er nærmere fastlagt i  

 bekendtgørelse nr. 474 af 19. september 1974 om  

 embedslægeinstitutionernes virksomhed.
 Varetagelsen af de retsmedicinske opgaver i politikreds 1  

 (Københavns Politi) er imidlertid delt mellem Retsmedicinsk Institut,  

 Justitsministeriet, Retspsykiatrisk Klinik, samt stadslægen, ligesom  

 der i Århus Amt er etableret forskellige særordninger.
 Hertil kommer, at politi og anklagemyndighed også udenfor disse  

 områder efterhånden af forskellige årsager rekvirerer en  

 del retslægelige ydelser fra andre end embedslægerne.
 En oversigt over embedslægernes retslægelige ydelser  

 fremgår af bilag 1.
 En oversigt over ydelser foretaget i 1994 og 1995 af de retsmedicinske  

 institutter, Retspsykiatrisk Klinik, Risskov, Retspsykiatrisk Afdeling,  

 Middelfart, samt Justitsministeriet, Retspsykiatrisk Klinik fremgår af  

bilag 2.
 En talmæssig oversigt over embedslægernes retsmedicinske  

 ydelser i årene 1994, 1995 og 1996 er gengivet i bilag 3, mens  

 der i bilag 4 er gengivet en oversigt over antallet af de ydelser, som  

 er udført på de retsmedicinske institutter og af  

 Justitsministeriet, Retspsykiatrisk Klinik, samt antallet af ambulante  

 ydelser, udført af Retspsykiatrisk Klinik, Risskov, og Retspsykiatrisk  

 Afdeling, Middelfart, hvorved bemærkes, at de to afdelinger også  

 foretager mentalobservation af indlagte.
 3.	Generelle bemærkninger vedrørende den fremtidige  

 struktur.
 De fælles overvejelser vedrørende embedslægernes  

 fremtidige retsmedicinske virksomhed har hidtil og bør fortsat tage  

 udgangspunkt i følgende forudsætninger:
- Embedslægevæsenet bør fortsat varetage nogle  

 retsmedicinske opgaver, - eventuelle opgaveomlægninger bør tage udgangspunkt i en  

 kodificering af den praksis, der har udviklet sig på flere  

 områder, - kvaliteten af de retsmedicinske ydelser, som embedslægerne leverer,  

 må sikres, og embedslægerne må derfor sikres den  

 fornødne retsmedicinske uddannelse og efteruddannelse, - på områder, hvor antallet af retsmedicinske opgaver er meget  

 begrænset, bør mulighederne undersøges for at foretage en  

 specialisering/samling af opgaverne - uden for eller inden for  

 embedslægevæsenet.
- for politikredse, som ligger nær et af de 3 retsmedicinske  

 institutter, må det overvejes at samle de retsmedicinske opgaver  

 på institutterne, svarende til den nuværende ordning i  

 Københavns Kommune, - eventuelle opgaveomlægninger vil medføre merudgifter for  

 Justitsministeriet, men vil i et vist omfang modsvares af besparelser for  

 Sundhedsministeriet som følge af, at opgaver fjernes fra  

 embedslægevæsenet, - i det omfang embedslægerne fortsat skal varetage retsmedicinske  

 opgaver, der medfører behov for betjening hele døgnet,  

 bør der for embedslægerne etableres ordninger, der tilgodeser  

 dette behov, - Justitsministeriet vil i øvrigt bl.a. gennem de faglige udvalg  

 på området bidrage til at sikre en tilstrækkelig og  

 ensartet kvalitet af de retsmedicinske ydelser, som embedslægerne  

 fortsat skal levere.
 Til belysning af de økonomiske aspekter ved en eventuel  

 opgaveomlægning vedlægges som bilag 5 en oversigt over  

 priserne pr. 1. januar 1998 for retsmedicinske ydelser ved institutterne og  

 som bilag 6  en skønsmæssigt beregnet oversigt over  

 omkostningsniveauet for embedslægernes varetagelse af de enkelte  

 ydelser.
 4.	Status over embedslægernes retsmedicinske  

 ydelser.
A.
Ligsyn Efter ligsynslovens § 6, stk. 1, foretages retslægelige ligsyn af  

 politiet og en embedslæge i forening.
 I politikreds 1 (Københavns politi) foretages ligsyn dog af  

 Retsmedicinsk Institut, Retspatologisk afdeling, i København.
 Hvad angår ligsyn fra politikredsene 2-8 (Frederiksberg Kommune og  

 Københavns Amt) bemærkes, at ligene indbringes til  

 Retspatologisk Afdeling i København, hvor ligsynet afholdes af  

 embedslæge og politi, mens Retsmedicinsk Institut stiller betjent og  

 sekretærbistand til rådighed.
 Tilsvarende gør sig gældende for Retsmedicinsk Institut i  

 Odense, hvor ligene fra Odense politikreds indbringes til instituttet med  

 henblik på afholdelse af ligsyn ved en embedslæge.
 Vurdering.
 Der har under de seneste drøftelser mellem Sundhedsministeriet og  

 Justitsministeriet været principiel enighed om at udskille  

 spørgsmålet om foretagelse af ligsyn i  

 Københavnsområdet (politikredsene 2   8) og i Odense politikreds  

 til særskilt behandling.
 I de øvrige politikredse er der enighed om at bevare status quo.  

 Det indebærer, at ligsynene i politikredsene 9-22 og 24-54 fortsat  

 varetages af embedslægerne.
B.
Retslægelige obduktioner.
Beslutning om obduktion tages af politiet.
I ligsynslovens § 10, stk. 1,  

 er det fastsat, at obduktionen foretages af en statsobducent sammen med en  

 embedslæge.
I realiteten deltager embedslægerne imidlertid ikke overalt i landet  

 ved obduktionerne.
Det forekommer således kun særdeles  

 sjældent, at embedslægerne deltager ved obduktioner i  

 København og på Sjælland i øvrigt.
Vurdering Under de hidtidige drøftelser har der været enighed mellem  

 Justitsministeriet og Sundhedsministeriet om, at embedslægernes  

 deltagelse ved obduktionerne kan ophøre.
Dette rejser  

 spørgsmålet, om der er anledning til at ændre  

 ligsynslovens § 10, stk. 1, hvorefter obduktionen udføres sammen med  

 en embedslæge eller en anden læge, der repræsenterer  

 denne.
C.
Findestedsundersøgelser.
Efter punkt 1.2. i Justitsministeriets cirkulære af 21. november  

 1995 om foretagelse af  retslægelige ligsyn og obduktioner m.v., der er  

 fastsat med hjemmel i ligsynslovens § 18, stk. 1., sætter  

 kriminalpolitiet sig i kontakt med en retslæge, når en person  

 findes død under mistænkelige omstændigheder, eller  

 når det er åbenbart, at der er begået et drab.
Politiet og  

 retslægen foretager derefter sammen med efterforskningslederen,  

 rigspolitichefens tekniske afdeling og eventuelt centralbureauet for  

 identifikation de indledende undersøgelser på findestedet.
 Vurdering.
 Under hensyn til, at der er opnået enighed om, at retslægelige  

 obduktioner fremover skal foretages af lægerne ved de retsmedicinske  

 institutter, bør det sikres, at læger fra de retsmedicinske  

 institutter endvidere deltager ved findestedsundersøgelser, i  

 tilfælde hvor en person findes død under mistænkelige  

 omstændigheder, eller når det er åbenbart, at der er  

 begået et drab.
D.
Ligpas.
 Efter bekendtgørelse nr. 152 af 14. april 1983 udsteder  

 embedslægerne ligpas, når lig eller ligdele transporteres til  

 eller fra udlandet.
 Vurdering.
 I de hidtidige drøftelser mellem Sundhedsministeriet og  

 Justitsministeriet har der været enighed om, at der ikke er behov for  

 at ændre på opgavefordelingen på dette område.
E.
Personundersøgelse i forbindelse med voldssager og  

 seksualforbrydelser.
 Efter § 18 i bekendtgørelse om embedslægeinstitutioner es  

 virksomhed udfører embedslægerne personundersøgelser i  

 forbindelse med voldssager og sager om seksualforbrydelser.
I politikreds 1 (Københavns politi) foretages disse  

 undersøgelser af Retsmedicinsk Institut, København.
I  

 politikredsene i Århus Amt foretages undersøgelserne på  

 Retsmedicinsk Institut, Århus.
Herudover må det konstateres, at politiet i praksis i ganske  

 betydeligt omfang har foranlediget disse undersøgelser foretaget af  

 andre end embedslægerne.
Dette forhold må formentlig navnlig  

 tilskrives den omstændighed, at der ikke er etableret en vagtordning  

 for embedslægerne, samt at flere embedslæger ikke har den  

 fornødne uddannelse og erfaring.
Hertil kommer, at politiet i en  

 række tilfælde har haft vanskeligt ved at finde  

 embedslæger, der kunne/ville påtage sig at medvirke ved de  

 konkrete undersøgelser.
 På denne baggrund har såvel de retsmedicinske institutter som  

 det amtskommunale sygehusvæsen (f.eks. i tilfælde hvor den  

 forvoldte skade er behandlingskrævende eller lignende) udført en  

 del af personundersøgelserne i forbindelse med voldssager og  

 seksualforbrydelser.
 Vurdering.
Det er af afgørende betydning, at disse undersøgelser  

 udføres af læger med retsmedicinsk ekspertise.
Dette  

 forudsætter dels en adækvat retsmedicinsk uddannelse dels den  

 fornødne rutine i såvel at udføre sådanne  

 undersøgelser som at udfærdige erklæringer, der er  

 fyldestgørende og opbygget på en sådan måde, at de  

 tjener det formål, som retsvæsenet har med disse  

 undersøgelser.
 Det må erkendes, at den nuværende embedslægeuddannelse  

 ikke er tilstrækkelig i relation til udførelsen af disse  

 undersøgelser.
 Endvidere er embedslægernes medvirken ved undersøgelse af  

 voldssager og seksualforbrydelser af et så begrænset omfang, at  

 det kan vanskeliggøre opnåelse/fastholdelse af den  

 fornødne rutine.
 Endelig er det   ikke mindst af hensyn til ofrene for volds- og  

 sædelighedsforbrydelser   af afgørende betydning, at der er  

 mulighed for døgnet rundt at rekvirere lægelig assistance til  

 undersøgelse af disse personer.
Embedslægerne er alene omfattet af en almindelig  

 rådighedsforpligtelse, og der er således ikke etableret en  

 egentlig vagtordning.
I praksis har det vist sig, at politiet i aften- og  

 nattetimerne ofte har meget vanskeligt ved at rekvirere lægelig  

 assistance fra embedslægerne med henblik på udførelse af  

 disse undersøgelser.
På den baggrund er det fra politiets side gentagne gange blevet  

 anført, at den eksisterende ordning er utilfredsstillende.
Med henblik  

 på at imødegå disse problemer bør mulighederne for  

 at foretage en specialisering/samling af undersøgelserne   inden for  

 eller uden for embedslægevæsenet   undersøges.
 Der har under de seneste drøftelser mellem Sundhedsministeriet og  

 Justitsministeriet været principiel enighed om, at ikke alle  

 embedslæger har den fornødne retsmedicinske ekspertise til at  

 udføre personundersøgelser, samt at det årlige antal af  

 personundersøgelser heller ikke kan give embedslægerne det  

 fornødne grundlag for at opnå rutine i at foretage  

 undersøgelserne.
 På den baggrund er der enighed om at anbefale, at ansvaret for  

 udførelse af personundersøgelser i forbindelse med voldssager  

 og seksualforbrydelser fremover bør overgå til de retsmedicinske  

 institutter.
Der er endvidere enighed om som udgangspunkt at overlade det til de  

 retsmedicinske institutter at vurdere, om personudersøgelserne mest  

 hensigtsmæssigt foretages af institutternes faste læger, eller om  

 der er behov for at etablere andre ordninger, der i givet fald administreres  

 af de retsmedicinske institutter.
Det kunne f.eks. ske ved oprettelse af  

 satellitundersøgelsessteder, der som satellitter til de retsmedicinske  

 institutter skulle betjene politikredse, hvis geografiske placering  

 medfører en særlig lang transporttid for ofrene til  

 nærmeste retsmedicinske institut.
Antallet af personundersøgelser forekommer så relativt  

 begrænset, at der formentlig ikke er behov for oprettelse af ret mange  

 satellitundersøgelsessteder.
Det må endvidere anses for  

 tvivlsomt, om der foretages tilstrækkelig mange retsmedicinske  

 undersøgelser til, at lokale læger, der fast tilknyttes et  

 sådant satellitundersøgelsessted, vil kunne opretholde den  

 nødvendige faglige ekspertise.
Det må f.eks. anses for udelukket  

 at knytte faste lokale læger til satellitundersøgelsessteder  

 på Bornholm, Læsø og Samsø, idet øernes  

 befolkningsmæssige underlag trods den geografiske placering ikke er  

 tilstrækkelig til opretholdelse af den retsmedicinske ekspertise  

 på området.
 Der er derfor enighed om, at man for at sikre den retsmedicinske  

 ekspertise på området så vidt muligt bør lade  

 personundersøgelserne på eventuelle  

 satellitundersøgelsessteder udføre af læger fra de  

 retsmedicinske institutter.
 Satellitundersøgelsesstederne bør på den baggrund som  

 udgangspunkt have karakter af aftaler mellem det enkelte retsmedicinske  

 institut og et eller flere udvalgte centrale sygehuse om lån af de  

 nødvendige faciliteter (undersøgelsesrum m.v.), således  

 at personundersøgelserne kan foretages her af læger fra de  

 retsmedicinske institutter.
 Der bør alene oprettes satellitundersøgelsessteder til at  

 dække de geografiske områder, hvorfra det ud fra en samlet  

 vurdering ikke kan anses for rimeligt at transportere de  

 pågældende ofre til det nærmeste retsmedicinske  

 institut.
 I konkrete tilfælde, hvor ofre af lægelige grunde ikke kan  

 flyttes fra det pågældende hospital, må læger fra de  

 retsmedicinske institutter endvidere foretage personundersøgelser  

 på hospitaler, der ikke er omfattet af satellitordningen.
Satellitundersøgelsessteder tænkes umiddelbart oprettet i  

 Aalborg, Herning, Kolding, Næstved og Rønne.
Som bilag 7  

vedlægges en oversigt over, hvilke politikredse, der som  

 udgangspunkt tænkes knyttet til de enkelte institutter og  

 satellitundersøgelsessteder.
F.
Mentalundersøgelser.
 I medfør af § 18 i bekendtgørelse om  

 embedslægeinstitutionernes virksomhed foretager embedslægerne  

 ambulante mentalundersøgelser, hvilket vil sige  

 mentalundersøgelser af varetægtsarrestanter og sigtede på  

 fri fod.
 Embedslægevæsenets udførelse af  

 mentalundersøgelser har dog i praksis i en årrække  

 været under afvikling, idet institutionerne gradvis er blevet fritaget  

 for disse.
 For politikreds  1   8 foretages undersøgelserne således af  

 Justitsministeriet, Retspsykiatrisk Klinik.
I Århus-området eksisterer en særordning, hvorefter  

 Retspsykiatrisk Klinik på Risskov efter fast praksis foretager  

 ambulante mentalundersøgelser for politikredsene i Århus Amt.  

 Dette sker for tiden vederlagsfrit.
Klinikken foretager i vidt omfang  

 også ambulante undersøgelser for politikredse uden for  

 Århus Amt.
I disse tilfælde kræves der almindeligt  

 speciallægehonorar.
Det bemærkes i den forbindelse, at klinikken  

 efter overførselslovens § 3 ikke er forpligtet til at foretage disse  

 undersøgelser.
 På Fyn er der ligeledes etableret en særordning, hvorefter  

 Retspsykiatrisk Afdeling på Middelfart Sygehus foretager alle ambulante  

 mentalundersøgelser for politikredsene på Fyn.
I resten af landet foretager embedslægerne i realiteten kun i uhyre  

 begrænset omfang mentalundersøgelser.
Omkring halvdelen af  

 embedslægerne er af Sundhedsstyrelsen fritaget for at foretage disse  

 undersøgelser, og politiet rekvirerer i praksis   mod betaling   disse  

 undersøgelser fra speciallæger i psykiatri.
 Vurdering.
 Det er af væsentlig betydning, at mentalundersøgelserne  

 foretages af læger, som ud over at have den fornødne  

 uddannelsesmæssige baggrund tillige har en vis rutine i på  

 grundlag af undersøgelserne at udfærdige  

 lægeerklæringer, der tjener formålet med  

 undersøgelserne.
Under de hidtidige drøftelser mellem Sundhedsministeriet og  

 Justitsministeriet har der været principiel enighed om, at  

 embedslægerne ikke har den fornødne indsigt eller rutine i at  

 foretage disse undersøgelser, hvorfor disse undersøgelser  

 også formelt bør overføres fra  

 embedslægevæsenet til speciallæger i psykiatri.
Som det  

 fremgår vil dette i vidt omfang blot være udtryk for en  

 kodificering af gældende praksis på området.
Det bør således overvejes at lade de retspsykiatriske  

 klinikkers arbejdsområde udvide til at omfatte et større antal  

 politikredse, eventuelt hele landet.
Justitsministeriets Retspsykiatriske  

 Klinik kunne eksempelvis dække de politikredse, der hører under  

 statsadvokaturerne for København m.v. og Sjælland samt muligvis  

 også flere af de politikredse, der hører under Statsadvokaten  

 for Fyn.
 Retspsykiatrisk Afdeling på Middelfart Sygehus kunne på  

 tilsvarende måde principielt betjene hele Fyn, og Retspsykiatrisk  

 Klinik i Risskov kunne betjene i al fald hele det midtjyske område.
 Det kan alternativt overvejes at overføre ambulante  

 undersøgelser vedrørende sigtede, der er indlagt eller på  

 fri fod, til sygehusvæsenet i amtskommunalt regi, herunder til de  

 retspsykiatriske afdelinger, der er etableret i flere amter.
G.
Benådningssager.
 Efter § 18 i bekendtgørelse om embedslægeinstitutionernes  

 virksomhed foretager embedslægerne undersøgelser af personers  

 sundhedstilstand i benådningssager.
I praksis medvirker embedslægerne kun i ganske få sager og  

 foretager i disse alene et lægeligt overskøn over de  

 lægeerklæringer, som ansøgeren fremlægger til  

 støtte for en ansøgning begrundet i somatiske forhold.
Herefter  

 forelægges sagerne for Kriminalforsorgens Almenlægelige og  

 Hygiejniske Konsulent, der normalt tager stilling til alle  

 benådningssager af denne art.
 Psykiatrisk begrundede ansøgninger vurderes af Kriminalforsorgens  

 psykiatriske konsulent.
 Efter fast praksis skal domfældte, der ansøger om  

 benådning, selv afholde udgifterne til de fornødne  

 lægeerklæringer.
 Vurdering.
 I de hidtidige drøftelser mellem Sundhedsministeriet og  

 Justitsministeriet har der været enighed om, at embedslægernes  

 medvirken ved benådningssager bør ophøre, således  

 at al behandling af benådningsansøgninger samles i  

 Kriminalforsorgen.
Som situation er nu, vurderes denne type benådningssager på  

 tre lægelige niveauer.
Det forekommer tilstrækkeligt, at det  

 lægelige overskøn foretages af Kriminalforsorgens  

 Almenlægelige og Hygiejniske Konsulent, respektive den Psykiatriske  

 Konsulent, som uanset embedslægens vurdering alligevel får  

 sagerne forelagt.
Dette skyldes navnlig deres kendskab til  

 afsoningsforholdene, deres kliniske erfaring samt nødvendige  

 koordinationshensyn.
H.
Værgemål.
 Ifølge § 18 i bekendtgørelse om  

 embedslægeinstitutionernes virksomhed foretager embedslægerne  

 undersøgelser i sager vedrørende umyndiggørelse og  

 lavværgemål.
 Under de tidligere drøftelser er det tilkendegivet, at  

 stillingtagen til den fremtidige opgavevaretagelse på området  

 bør afvente betænkningen fra Justitsministeriets  

 myndighedslovudvalg.
Værgemålsbetænkningen (nr. 1247/1993) er fulgt op af  

 Værgemålsloven (lov nr. 388 af 14. juni 1995). I lovens § 18,  

 stk. 2, findes en regel om indhentelse af lægeerklæringer.
Der  

 stilles herefter ikke krav om, at erklæringen skal være afgivet  

 af en læge med en særlig faglig baggrund.
Det afgørende  

 er, at den, der afgiver erklæringen, har et godt kendskab til den  

 pågældende.
I værgemålsbetænkningen forudsættes, at  

 embedslægerne og Retslægerådet i et vist omfang vil kunne  

 yde bistand i forbindelse med udarbejdelse af lægeerklæringer.
I  

 bemærkningerne til lovforslaget er det endvidere anført,  at  

 embedslægerne og Retslægerådet, hvor der er behov for det,  

 kan yde bistand til at søge at løse uklarheder i konkrete  

 værgemålssager.
 Vurdering.
 Der er næppe behov for at ændre på opgavefordelingen  

 på dette område.
I.
Faderskabssager.
 Efter § 18 i bekendtgørelse om embedslægeinstitutionernes  

 virksomhed forestår embedslægerne blodprøvetagningen i  

 faderskabssager, ligesom de afgiver erklæringer om  

 avlingstidspunktet.
 I realiteten benytter de fleste personer egen læge i forbindelse med  

 blodprøveudtagning i faderskabssager.
 Vurdering.
 Børnelovsudvalget afgav den 17. november 1997 betænkning nr.  

 1350 om børns retsstilling.
 I betænkningen foreslås det blandt andet, at den  

 nuværende procedure for udtagelse af blodprøver til brug for  

 DNA-undersøgelser i faderskabssager ændres således, at  

 blodprøveudtagningen i fremtiden foretages ved et antal fast udvalgte  

 sygehuse eller lægelaboratorier.
Betænkningen har været sendt i høring ved en  

 række myndigheder og organisationer m.v.
På baggrund af de  

 indkomne høringssvar forventes et lovforslag fremsat i næste  

 samling (1998-99).
 En nærmere stillingtagen til en eventuel opgaveomlægning  

 bør således afvente lovforslagets udarbejdelse og  

 vedtagelse.
J.
Kørekortsager.
 Efter § 18 i bekendtgørelse om embedslægeinstitutionernes  

 virksomhed vurderer embedslægerne lægeerklæringer til brug  

 ved udstedelse eller fornyelse af kørekort.
 I Trafikministeriets cirkulære nr. 102 af 20. juni 1996 og i  

 Sundhedsstyrelsens cirkulære af 29. januar 1968 er der fastsat  

 nærmere retningslinier for hvilke sager, som skal forelægges for  

 henholdsvis embedslægerne og Sundhedsstyrelsen.
 Vurdering.
 Under de hidtidige drøftelser har der været principiel  

 enighed om, at embedslægerne fortsat vurderer disse sager i  

 overensstemmelse med de gældende retningslinier i samarbejde med  

 Sundhedsstyrelsen.
K.
Vagtordning for spiritusprøver.
 Embedslægernes opgave består efter § 19 i  

 bekendtgørelse om embedslægeinstitutionernes virksomhed i at  

 bistå ved etablering af en vagtordning samt om nødvendigt at  

 fungere som hjælper.
 Vurdering.
Der er næppe behov for at ændre opgavefordelingen på  

 dette område.
Derimod kan det konstateres, at der visse steder i landet  

 er behov for, at embedslægerne bedre lever op til deres forpligtelse  

 på dette område.
 Justitsministeriet har haft drøftet spørgsmålet med  

 Embedslægeforeningen, der tilbød at kontakte embedslægerne  

 de steder, hvor Embedslægeforeningen måtte få kendskab til  

 sådanne problemer.
Bilag 1a Oversigt over embedslægernes retsmedicinske funktioner (bekendtgørelse nr. 474 af 19. september 1974).
 1.
 Retslægelige obduktioner.
 2.
 Retslægelige ligsyn.
 3.
 Findestedsundersøgelser.
 4.
 Personundersøgelser:
 A.
Voldssager B.
Seksualforbrydelser C.
 Benådningssager.
 5.
 Psykiatriske undersøgelser:
 A.
Mentalobservationer B.
 Benådningssager.
 6.
 Umyndiggørelser og lavværgemål.
 7.
 Faderskabssager:
 A.
Blodprøveudtagelse B.
 Avlingsbestemmelse.
 8.
 Kørekortssager.
 9.
 Etablere en vagtordning for spiritusprøver.
 10.
Arresthusvirksomhed (bortfaldet.) 11.
 Godkendelse af tvangsindlæggelse (bortfaldet).
Bilag 2a Oversigt over retsmedicinske funktioner, som varetages af de retsmedicinske institutter m.fl.
 Retsmedicinsk Institut i København:
 1.
Obduktioner 2.
Ligsyn for politikreds 1 3.
Ligsyn v/embedslæge for politikreds 2-8 4.
Findestedsundersøgelser for politikreds 1 5.
Personundersøgelser for politikreds 1 A.
Voldssager B.
Seksualforbrydelser Retsmedicinsk Institut i Århus:
 1.
Obduktioner 2.
Personundersøgelser for politikreds 42-46 A.
Voldssager B.
Seksualforbrydelser 3.
Findestedsundersøgelser Retsmedicinsk Institut i Odense:
 1.
Obduktioner 2.
Ligsyn v/embedslæge Justitsministeriet, Retspsykiatrisk Klinik:
 1.
Ambulante mentalundersøgelser for politikreds 1-8 2.
Visse benådningssager Retspsykiatrisk Klinik, Risskov:
 1.
Ambulante mentalundersøgelser for politikreds 42-46 Århus  

 amt Retspsykiatrisk Afdeling, Middelfart:
 1.
Ambulante mentalundersøgelser for politikredsene på Fyn Bilag 3a Retsmedicinske opgaver i embedslægeinstitutionerne  

 1994 Kbh.- Fr.berg Frederiksborg Ros- kilde Vest- sjælland Stor- strøm Born- holm Fyn Sønder- jylland Ribe Vejle Ring- købing Århus Vi- borg Nord- jylland Fær- øerne I alt Retslægelige ligsyn 781 413 162 328 223 27 601 214 168 319 213 552 174 455 33 4664 Retslægelige *) obduktioner 211 99 34 86 54 9 155 66 - 84 66 216 22 111 13 1213 Ligpas 50 15 2 7 14 7 16 12 7 4 4 13 3 18 4 176 Personundersøgelser for volds- og sexkr.
57 23 19 36 30 2 52 18 26 31 21 - 14 36 - 365 Medicin- og alkoholpåvirkning - - 2 57 2 - 1 3 9 13 4 - 4 8 - 103 Mental- Undersøgelser 10 - 12 1 5 - 11 - 3 11 8 25 - 86 Umyndiggørelses- og lavværgemålsund.
29 15 9 35 28 4 25 21 13 25 13 59 25 75 - 376 Benådnings- ansøgninger 3 9 7 1 4 5 12 1 - 4 2 8 10 12 - 78 Avlingstids- bestemmelser 153 71 41 83 58 12 108 53 80 75 45 173 39 87 6 1084 Faderskabssager 14 9 1 2 12 9 131 5 3 23 5 13 7 17 - 251 Kørekort 30 1277 687 823 1403 224 1925 1296 926 1075 1542 2857 1739 2368 329 18501 * Tallene indgået i Retslægelige ligsyn.
Retsmedicinske opgaver i embedslægeinstitutionerne  

 1995 Kbh.- Fr.berg Frederiksborg Ros- kilde Vest- sjælland Stor- strøm Born- holm Fyn Sønder- jylland Ribe Vejle Ring- købing Århus Vi- borg Nord- jylland Fær- øerne I alt Retslægelige ligsyn 850 385 131 393 258 26 614 178 159 357 195 527 174 442 38 4721 Retslægelige *) obduktioner 204 74 23 100 68 9 176 59 38 - 56 173 30 113 8 1026 Ligpas 35 71 7 8 8 2 19 12 10 9 7 23 5 34 1 201 Personundersøgelser for volds- og sexkr.
40 13 15 30 28 9 50 33 24 25 20 14 35 1 327 Medicin- og alkoholpåvirkning - - 80 3 - - 1 10 16 7 - 1 8 1 126 Mental- Undersøgelser - - - - 5 - 10 - - 15 13 26 - 69 Umyndiggørelses- og lavværgemålsund.
15 10 10 28 18 1 17 24 11 26 25 60 32 67 - 344 Benådnings- ansøgninger - 10 4 - 3 1 7 1 - 3 - 10 6 26 - 71 Avlingstids- bestemmelser 140 45 52 75 73 11 97 44 68 68 37 134 44 100 11 999 Faderskabssager - 3 1 1 7 19 176 - - 31 - 18 3 6 1 265 Kørekort 25 1247 694 942 1306 152 2016 1403 953 1159 1424 3322 1617 2527 355 19142 * Tallene indgået i Retslægelige ligsyn Retsmedicinske opgaver i embedslægeinstitutionerne  

 1996 Frederiksborg Ros- kilde Vest- sjælland Stor- strøm Born- holm Fyn Sønder- jylland Ribe Vejle Ring- købing Århus Vi- borg Nord- jylland Fær- øerne I alt Retslægelige ligsyn 805 343 39 340 227 26 602 197 141 289 202 560 141 438 43 4399 Retslægelige *) obduktioner 222 90 36 83 67 9 148 57 37 62 55 227 26 141 12 1272 Ligpas 45 19 7 10 9 2 17 18 13 8 5 21 9 29 1 213 Personundersøgelser for volds- og sexkr.
16 1) 21 7 24 34 9 53 18 16 19 20 5 9 26 - 277 Medicin- og alkoholpåvirkning - - - 79 4 - 14 - 10 4 23 - 4 8 - 146 Mental- Undersøgelser - - - - 13 5 - - 10 - - 6 10 41 - 85 Umyndiggørelses- og lavværgemålsund.
7 18 11 15 21 1 25 21 9 14 19 58 17 47 - 283 Benådnings- Ansøgninger - 4 - 1 3 1 9 - - 1 2 8 2 13 - 44 Avlingstids- Bestemmelser 142 52 38 83 49 11 73 54 60 94 41 160 43 91 8 999 Faderskabssager - 1 1 1 10 19 143 - - 12 4 5 6 - 1 203 Kørekort 27 1032 728 966 1304 152 2176 1646 1072 1320 1641 2771 182 2575 418 18010 1) Kun 1. halvår, i 2. halvår udført af  

 Retsmedicinsk Institut i København * Tallene indgået i Retslægelige ligsyn Bilag 4a Oversigt over antallet af undersøgelser foretaget  

 på de retsmedicinske institutter m.v. i 1994 og 1995.
1994 1995 Retsmedicinsk Institut i København:
Obduktioner                            ..799 793 Ligsyn                              .1227 1217 Ligsyn v/embedslæge                        ...780 852 Person- og findestedsundersøgelser                   .253 230 Retsmedicinsk Institut i Odense:
Obduktioner                            ..233 246 Ligsyn v/embedslæge                         338 353 Retsmedicinsk Institut i Århus:
Obduktioner                            ...545 523 Findestedsundersøgelser                        ..31 22 Personundersøgelser                         ..108 124 Justitsministeriet, Retspsykiatrisk Klinik:
Ambulante mentalundersøgelser                    ...104 103 Visse benådningssager                         ..8 17 Retspsykiatrisk Klinik, Risskov:
 Ambulante mentalundersøgelser                      .
41 Retspsykiatrisk Afdeling, Middelfart:
 Ambulante mentalundersøgelser                      .
50 Bilag 5a Priserne er med virkning fra 1. Januar 1998 fastsat således pr.  

 prøve:
1. Københavns Universitet Retsgenetik Standard                             ...1.524,- kr.
 Udvidet                              4.413,- kr.
 Sporundersøgelse                           699,- kr.
Retskemi Alkohol                              ...160,- kr.
 Retsmedicinsk                           ..1.195,- kr.
 Narko                              ...1.194,- kr.
Retspatologi Obduktion, inkl.
Mikroskopi                     ..10.841,- kr.
 Personundersøgelse                         ..3.817,- kr.
 Findestedsundersøgelse                        3.817,- kr.
 Ligsyn                              ...1.792,- kr.
 Ligsyn v/embedslæge i universitetsregie                  979,-  

 kr.
2. Århus Universitet Retskemi Alkohol                              ...168,- kr.
 Retsmedicinsk                           .1.255,- kr.
 Narko                              ..1.255,- kr.
Retspatologi Obduktion, inkl.
Mikroskopi                     .10.601,- kr.
 Personundersøgelse                         .3.303,- kr.
 Findestedsundersøgelse                       ...3.303,- kr.
3. Odense Universitet Retskemi Alkohol                              ...227,- kr.
 Retskemisk                            ..1.666,- kr.
Retspatologi Obduktion, inkl.
Mikroskopi                     .12.822,- kr.
 Ligsyn v/embedslæge i universitetsregi                 ..1.037,-  

 kr.
Bilag 6a Fordeling af udgifter til retsmedicinske opgaver i  

 embedslægevæsenet (med udgangspunkt i finanslovens virksomhedstal på 2,4 mill.  

 kr.) 1.
 Ligsyn/obduktion = 56% = 1.344.000/285 kr. pr. ydelse.
 2.
 Ligpas = 1,5% = 36.000/180 kr. pr. ydelse.
 3.
 Vold/sexundersøgelser = 6,5% = 156.000/480 kr. pr. ydelse.
 4.
 Medicin- og alkoholpåvirkning = 0,5% = 12.000/95 kr. pr.  

 ydelse.
 5.
 Mentalundersøgelser = 6,0% = 144.000/2.100 kr. pr. ydelse.
 6.
 Umyndiggørelse = 6,5% = 156.000/455 kr. pr. ydelse.
 7.
 Benådning = 1,5% = 36.000/505 kr. pr. ydelse.
 8.
 Avlingstid = 1,0% = 24.000/240 kr. pr. ydelse.
 9.
Faderskab = 0,5% = 12.000/45 kr. pr. ydelse 10.
Kørekort = 20% = 480.000/25 kr. pr. ydelse Bilag 7a +++KORTBILAG+++ Bilag 2 Priserne er med virkning for den resterende del af 1999 fastsat  

 således pr. prøve:
1. Københavns Universitet Retsgenetik Straffesager                            1.072,- kr.
Retskemi Alkohol                              .190,- kr.
 Retskemisk                            1.242,- kr.
 Narko                              1.372,- kr.
Retspatologi Obduktion, inkl.
Mikroskopi                    ...12.228,- kr.
 Personundersøgelse                        ...3.873,- kr.
 Findestedsundersøgelse                       .3.873,- kr.
 Ligsyn                              1.903,- kr.
 Ligsyn v/embedslæge i universitetsregi                 1.031,-  

 kr.
2. Århus Universitet Retskemi Alkohol                              .173,- kr.
 Retskemisk                            1.364,- kr.
 Narko                              .1.364,- kr.
Retspatologi Obduktion, inkl.
Mikroskopi                    ...12.090,- kr.
 Personundersøgelse                         3.332,- kr.
 Findestedsundersøgelse                       .3.332,- kr.
 Ligsyn                              1.726,- kr.
3. Odense Universitet Retskemi Alkohol                              .197,- kr.
 Retskemisk                            1.478,- kr.
Retspatologi Obduktion, inkl.
Mikroskopi                    ...13.264,- kr.
 Personundersøgelse                         3.873,- kr.
 Findestedsundersøgelse                       .3.873,- kr.
 Ligsyn v/embedslæge i universitetsregi                 .1.145,-  

 kr.
Bilag 3 Samtlige embedslægeinstitutioner herunder Landslægen på  

 Færøerne Vedrørende overdragelse af visse retsmedicinske opgaver pr. 1.  

 oktober 1999 Efter drøftelse mellem Justitsministeriet, Finansministeriet,  

 Sundhedsministeriet og Sundhedsstyrelsen den 30. august 1999  

 vedrørende embedslægernes retsmedicinske opgaver er der  

 opnået enighed om, at embedslægerne med virkning fra 1. oktober  

 1999 fritages for følgende retsmedicinske opgaver:
1. Personundersøgelser i forbindelse med volds- og  

 sædelighedsforbrydelser 2. Ambulante mentalundersøgelser 3. Retslægelige obduktioner 4. Benådningssager Sundhedsministeriet er bekendt med, at opgaverne allerede i et vist omfang  

 er overført fra embedslægerne til varetagelse andetsteds  

 på politimestrenes m.fl. foranledning.
 Sundhedsministeriet vil sikre, at der som følge af  

 overførslen foretages de nødvendige ændringer af  

 Sundhedsministeriets (tidligere Indenrigsministeriets) bekendtgørelse  

 nr. 474 af 19. september 1974 om embedslægeinstitutionernes virksomhed,  

 §§ 18 og 19 om retsmedicinske forhold.
 Justitsministeriet og Forskningsministeriet vil sende særskilt  

 meddelelse til de berørte parter om den fremtidige varetagelse af de  

 nævnte retsmedicinske opgaver.
 Justitsministeriet og forskningsministeriet samt Sundhedsstyrelsen og  

 Stadslægen i København har modtaget kopi af skrivelsen.
