(Til kommuner og amtskommuner) Folketingets Finansudvalg har den 19. juni 1990 tiltrådt en ansøgning fra  

 Socialministeriet om at yde hjælp til flygtninge, der frivilligt vælger at  

 rejse tilbage til hjemlandet (repatriering).
 Til flygtninge, der frivilligt vælger at rejse tilbage til hjemlandet, kan  

 der herefter ydes et tilskud på indtil 2.400 kr. pr. person og indtil 10.000  

 kr. pr. familie til dækning af udgifter til bl.a. etablering i hjemlandet.
 Der kan endvidere ydes hjælp til betaling af sygesikring i 1 år i  

 hjemlandet.
 Hjælpen ydes efter en vurdering af de pågældendes egen betalingsevne.
 Hjælpen supplerer den hjælp til billetter og transport af flyttegods, som  

 den pågældende eventuelt kan få efter bistandslovens regler om flyttehjælp (§  

 47, stk. 3).
 Ordningen retter sig mod de samme personer, som er omfattet af de særlige  

 refusionsregler for flygtninge m.fl. i bistandslovens § 134, stk. 3.
 Der er tale om en midlertidig ordning for 1990. Regeringen påregner at  

 fremsætte lovforslag om en repatrieringsordning i oktober 1990, der  

 formentlig vil kunne træde i kraft 1. januar 1991.
Udbetaling af kontantbeløbet og hjælp til sygesikring administreres via  

 Dansk Flygtningehjælps asylafdeling.
Dansk Flygtningehjælp vil endvidere  

 bistå med information om forholdene i hjemlandet, om mulighederne for  

 repatriering og de sociale og psykiske problemer m.v., der kan være forbundet  

 hermed.
Eventuel hjælp til selve flytningen (billetter og transport af flyttegods)  

 efter bistandslovens § 47, stk. 3, administreres som hidtil af kommunerne.
De  

 kommunale sagsbehandlere bør tage kontakt med Dansk Flygtningehjælp og også  

 henvise flygtninge dertil, med henblik på ydelse af ovennævnte supplerende  

 repatrieringshjælp og rådgivning.
Dansk Flygtningehjælp kan endvidere  

 foretage billetbestillinger gennem den Internationale Organisation for  

 Udvandring, IOM, der får betydelige rabatter af flyselskaberne.
 Henvendelser til Dansk Flygtningehjælp asylafdeling kan ske skriftligt  

 eller telefonisk: Dansk Flygtningehjælp, Borgergade 10, 3. sal, Postboks 53,  

 1002 København K, telefon 33 91 27 00.
