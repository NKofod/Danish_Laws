Nr BTL 117 Betænkning over Forslag til lov om ændring af lov om udveksling af  

 forsikringstjenesteydelser inden for direkte skadesforsikringsvirksomhed  

 (Forsikring for motorkøretøjer)   

 Nr L 117 1991-92, 1. samling Afgivet af Erhvervsudvalget Afgivet: 19920130 Udvalget har behandlet lovforslaget i nogle møder.
 Der er af industriministeren stillet ændringsforslag, hvorom der henvises  

 til de ledsagende bemærkninger.
 Herefter indstiller udvalget lovforslaget til vedtagelse med  

 det af industriministeren stillede ændringsforslag.
 Et mindretal (Fremskridtspartiets medlem af udvalget) ønsker desuden at  

 bemærke følgende:
Det er selvfølgelig udmærket, at regeringen altid har travlt med at få  

 EF-direktiver indarbejdet i den danske lovgivning, hvis det vel at mærke er  

 forhold, der tjener til bedring af dansk erhvervslivs konkurencevilkår  

 og/eller den danske befolknings vilkår.
Gælder det derimod direktiver, hvis  

 implementering er til ugunst for Danmark, må regeringen udvise langt mere  

 træghed.
Fremskridtspartiet finder lovforslagets bestemmelse om at pålægge  

 udenlandske forsikringsselskaber at udpege en repræsentant i værtslandet  

 overflødig.
Vi mener, at det bør være op til virksomheden selv at afgøre,  

 hvorvidt det er nødvendigt med en lokal repræsentant.
Sådanne forhold hører  

 ind under virksomhedens egen vurdering af konkurrenceparametre og ikke under  

 lovgivningen.
Ændringsforslag Af industriministeren, tiltrådt af udvalget:
Til § 1 1) Efter nr. 4 indsættes som nyt nummer:
 »01. § 19, stk. 1, affattes således:
»Medmindre højere straf er forskyldt efter anden lovgivning, straffes  

 med bøde den, der forsætligt eller groft uagtsomt overtræder §§ 6-8, § 9,  

 stk. 1-3, § 9 a, §§ 11-14 og § 16.«» Bemærkninger Til nr. 1 Den foreslåede ændring er en konsekvensrettelse som følge af indsættelse  

 af et nyt stk. 2 i § 9 og indsættelse af en ny § 9 a.
