Bekendtgørelse om ændring af bekendtgørelse om tilskud til pleje af græs- og naturarealer § 1 I bekendtgørelse nr. 67 af 28. januar 2015 om tilskud til pleje af græs- og naturarealer, som ændret ved bekendtgørelse nr. 543 af 31. maj 2016, bekendtgørelse nr. 1336 af 18. november 2016, bekendtgørelse nr. 1339 af 29. november 2017, bekendtgørelse nr. 1418 af 30. november 2018 og bekendtgørelse nr. 1283 af 3. december 2019, foretages følgende ændringer:
 1. I indledningen ændres »jf. lovbekendtgørelse nr. 766 af 19. juni 2017« til: »jf. lovbekendtgørelse nr. 1375 af 10. december 2019«.
 2. § 20, stk. 1, 2. pkt., ophæves.
 3. § 20, stk. 1, nr. 1, affattes således:
»1) Producentskifteerklæringen skal indgives på særligt skema.« 4. § 20, stk. 1, nr. 3, affattes således:
»3) Særligt skema til producentskifteerklæringen fås via Landbrugsstyrelsens hjemmeside eller ved henvendelse til Landbrugsstyrelsen og skal indsendes via e-mail til Landbrugsstyrelsen.« 5. § 20, stk. 1, nr. 5, affattes således:
»5) Hvis tidspunktet i det pågældende kalenderår for overdragelsen af det økonomiske ansvar for driften af arealet ligger efter udløb af fristen for indgivelse af Fællesskema i kalenderåret, skal producentskifteerklæringen være modtaget i Landbrugsstyrelsen senest ved udløb af fristen for indgivelse af ændringer til Fællesskema i det umiddelbart efterfølgende kalenderår.« 6. § 20, stk. 2, affattes således:
»Stk. 2. Erhververs underskrift kan dog udelades i producentskifteerklæringen, hvis erhverver ikke indtræder i tilsagnet.
Producentskifteerklæringen skal vedlægges dokumentation for overdragelsen af arealet, herunder tidspunktet for overdragelsen af det økonomiske ansvar for driften af arealet.« § 2 Bekendtgørelsen træder i kraft den 3. februar 2020.
