 Herved bekendtgøres lov om statens overtagelse af de  

 sociale højskoler i København, Århus, Odense og Esbjerg, jf.  

 lovbekendtgørelse nr. 177 af 20. marts 1987, med den ændring, der følger af §  

 15 i lov nr. 352 af 14. maj 1992.
 § 1.  Undervisnings- og forskningsministeren  

 bemyndiges til pr. 1.
januar 1980 på statens vegne at overtage de selvejende institutioner Den sociale Højskole i København, Den sociale Højskole i Århus, Den sociale Højskole i Odense og Den sociale Højskole i Esbjerg med tilhørende ejendomme, inventar og samlinger.
 Stk. 2.  Staten overtager eller indfrier de sociale  

 højskolers gældsforpligtelser, men yder intet vederlag for overtagelsen af  

 højskolerne.
 § 2.  Undervisnings- og forskningsministeren  

 fastsætter bestemmelser om de sociale højskolers styrelse og virksomhed,  

 herunder om adgangen til uddannelserne, om uddannelserne m.v.
 § 3.  En social højskoles afgørelser efter denne lov  

 eller efter regler fastsat i medfør af loven kan påklages til undervisnings-  

 og forskningsministeren.
 Stk. 2.  Undervisnings- og forskningsministeren  

 fastsætter nærmere regler om adgangen til at klage og kan herunder bestemme,  

 at afgørelser ikke skal kunne indbringes for ministeren.
 Lov nr. 217 af 23. april 1986, hvis § 19 indsatte § 3, trådte i kraft den  

 1. juli 1986.
 Lov nr. 352 af 14. maj 1992, hvis § 15 ændrede affattelsen af § 3, trådte  

 i kraft den 15. juni 1992, jf. bekendtgørelse nr. 441 af 2. juni 1992.
