Nr LSF 51 Forslag til Lov om ændring af lov om mærkning og skiltning med pris m.v.
den 21. oktober 1992 § 1 I lov om mærkning og skiltning med pris m.v., jf. lovbekendtgørelse nr.  

 456 af 17. juni 1991, foretages følgende ændringer:
 1. I § 1 indsætte som stk. 4-6:
 »Stk. 4. Gives rabat eller anden ydelse i form af mærker,  

 kuponer eller lignende til senere indløsning, skal hvert enkelt mærke på  

 tydelig måde være forsynet med udstederens navn eller firma og med angivelse  

 af en værdi i dansk mønt.
 Stk. 5. Rabatmærkeudstederen skal indløse mærkerne her i landet  

 til den pålydende værdi, når mærker til et beløb, hvis størrelse fastsættes  

 af industriministeren, kræves indløst.
Stk. 6. Stk. 4 og 5 finder ikke anvendelse over for erhvervs  

 drivende med tilladelse efter luftfartslovens § 75, stk. 1 og 2, samt  

 erhvervsdrivende, der samarbejder med sådanne tilladelsesindehavere om  

 specielle kundeprogrammer, som i kundearrangementer tilbyder flyrejser eller  

 andre ydelser, der står i naturlig forbindelse hermed.« 2. I § 4 indsættes som stk. 3:
»Stk. 3. Forbrugerstyrelsen kan fastsætte regler om, at § 1,  

 stk. 4 og 5, også skal gælde for den, der erhvervsmæssigt udfører  

 tjenesteydelser for forbrugere.« 3. § 12, stk. 1, affattes således:
» § 12. Den, der undlader at give oplysninger eller giver  

 mangelfulde eller urigtige oplysninger om forhold, om hvilke vedkommende  

 efter § 1 stk. 1-4, § 2 eller § 5 har pligt til at give oplysning, og den,  

 der ikke indløser rabatmærker efter § 1, stk. 5, straffes med bøde, medmindre  

 strengere straf er forskyldt efter anden lovgivning.« § 2 Loven træder i kraft den 1. januar 1993.
Bemærkninger til lovforslaget I forslaget til ny markedsføringslov videreføres § 7 om rabat ikke fra den  

 eksisterende lov.
Bestemmelsen foreslås i stedet overflyttet til lov om  

 mærkning og skiltning med pris m.v.
 I betænkning nr. 1236 om en ny markedsføringslov anbefales, at § 7 om  

 rabatmærker i lov om markedsføring, jf. lovbekendtgørelse nr. 594 af 27. juni  

 1992, anbringes i prismærkningsloven sammen med den anden specialregel om  

 skiltning med rabat til foreninger og lignende.
Bestemmelsen, der foreslås overflyttet, har ikke hidtil givet anledning  

 til afgrænsnings- eller efterlevelsesproblemer.
Den stiller krav om tydelig  

 angivelse af udstederens navn eller firma og om angivelse af en værdi i dansk  

 mønt på rabatkuponer og lignende.
Den indeholder desuden en regel om kontant  

 indløsning af rabat, samt en undtagelse for erhvervsdrivende med tilladelse  

 efter luftfartslovens § 75, stk. 1 og 2, m.fl.
 Ved overflytning af denne specialbestemmelse om rabat opnås en klargøring  

 af, at rabatsystemer uanset indhold, form og præsentation generelt er  

 underkastet reglerne i markedsføringslovens §§ 1 og 2.
 I overensstemmelse med prismærkningslovens anvendelsesområde foreslås  

 bestemmelsen begrænset til varer, men med mulighed for udvidelse til  

 tjenesteydelser, jf. forslagets § 4, stk. 3.
 Lovforslaget har ingen administrative, statsfinansielle eller  

 erhvervsøkonomiske konsekvenser.
