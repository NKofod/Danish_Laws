A.13 Toldoplag A.13.1 Generelt A.13 2 Toldoplag af type A A.13.3 Toldoplag af type C og E A.13.4 Fælles regnskabsregler for toldoplag af typerne  

 A, C og E A.13.5 Provianteringsvirksomheder Formål Formålet med toldoplag er at give virksomheder mulighed for at oplægge  

 varer fra ikke-EU-lande , uden at der skal betales told og afgifter af dem,  

 og uden at de underkastes handelspolitiske foranstaltninger.
 Det vil sige, at virksomheder, der får varer hjem fra lande uden for EU  

 til lager med henblik på fortoldning eller genudførsel på et senere  

 tidspunkt, kan vælge at oplægge disse varer på et toldoplag, og så udføre  

 varerne eller fortolde dem i takt med, at de skal anvendes.
Det legale grundlag Reglerne for toldoplag både af type A, C og E og andre oplag nævnt i dette  

 afsnit, findes i artiklerne 84-90 og 98-113 i toldkodeksen, og i artiklerne  

 496-548 i gennemførelsesbestemmelserne, i §§ 55-57 i toldloven samt i §§  

 81-88 i toldbehandlingsbekendtgørelsen.
A.13.1 Generelt Her i landet findes der 2 hovedtyper toldoplag:
- type A, (tidligere benævnt offentlige toldoplag), hvor enhver kan  

 oplægge varer, - type C og E,(tidligere benævnt private toldoplag) , hvor kun  

 oplagshaveren kan oplægge varer.
 På samtlige toldoplag ligger varerne told- og afgiftsfrit.
TK art. 100 Der kan kun udstedes bevilling til toldoplag til personer, som er  

 etableret i EU.
Bestemmelser for udstedelse af bevilling fremgår også af  

 gennemførelselsbestemmelsernes art. 497-502 og art. 508 - 512 samt af bilag  

 29.
GB art. 511 BKG § 88 Bevillingen har virkning fra tidspunktet for udstedelsen eller på et i  

 bevillingen fastsat senere tidspunkt.
Dog kan Told Skat i ekstraordinære  

 tilfælde skriftligt underrette ansøgeren om, at man er indforstået med at  

 meddele bevilling til toldoplag af typen C eller E.
I dette tilfælde får  

 bevillingen virkning fra tidspunktet for denne underretning.
Bevillingen har en ubegrænset gyldighedsperiode.
Dog kan Told Skat  

 tilbagekalde en bevilling, hvis reglerne eller vilkårene er overtrådt eller  

 overtrædes.
TK art. 108 Varer kan forblive under toldoplagsproceduren uden tidsbegrænsning.
 Reglerne om hæftelse for afgifter af varer på toldoplag er de samme for  

 alle toldoplagstyper og er særskilt behandlet under A.13.2.1.
 Såvel afslag på anmodning om bevilling som tilbagekaldelse af bevilling  

 kan indbringes for Told- og Skattestyrelsen.
TK art. 110 og GB art. 522 og 523 Varer, der er oplagt på et toldoplag, kan alene underkastes sædvanlige  

 behandlinger.
Dette kræver forudgående tilladelse fra told- og  

 skatteregionen.
Sædvanlige behandlinger, jf. gennemførelsesbestemmelsernes  

 bilag 69, skal have et eller flere af følgende formål:
- at sikre varernes bevarelse, - at forbedre deres udseende eller handelskvalitet, - at forberede deres distribution eller videresalg.
 En liste over tilladte sædvanlige behandlinger fremgår af bilag 69.
Udover toldoplag af typerne A, C og E findes der fx  

 provianteringsvirksomheder.
Se endvidere D.2 om proviantering, D.5 om varer  

 til diplomatiske og konsulære repræsentationer, internationale organisationer  

 mv. og D.6 om varer til NATO.
Eksport-oplag Toldoplagsreglerne er de samme som reglerne om eksportoplag.
På  

 eksportoplag oplægges landbrugsvarer bestemt til udførsel til steder udenfor  

 EU's toldområde mod eksportrestitution, se C.3. Se også EU-direktoratets  

 eksportørvejledning.
A.13 2 Toldoplag af type A TK art. 98 og 99 På et toldoplag af type A,, kan enhver person eller virksomhed oplægge  

 varer, der ikke er i fri omsætning i EU.
A.13.2.1 Betingelser for toldoplag af typen A GB art.511 og 509 For at drive et toldoplag af type A kræves bevilling fra Told-Skat.  

 Ansøgningen indgives til og meddeles af den told- og skatteregion., hvor  

 virksomheden er beliggende.
TL § 55, nr.1, BKG § 81 og TK art.100.
 Efter toldloven og bekendtgørelsen kan der oprettes toldoplag hos  

 pakhusforretninger på steder, hvor der er særligt behov derfor .
 Tilladelsen kan af regionen meddeles speditører, transportvirksomheder,  

 skibsmæglere, havne mv., der oplægger varer for andre virksomheder.
Toldoplaget kan oprettes ved havne, jernbaneknudepunkter eller lignende  

 trafikknudepunkter, som for eksempel lufthavne.
Det er en betingelse, at  

 speditør-, transport-, skibsmæglervirksomheden eller havnen er etableret her,  

 og at der på stedet foreligger et særligt behov for oplaget.
Dette betyder  

 bl.a., at toldoplaget skal have en vis størrelse og en rimelig  

 udnyttelsesgrad.
 Hos told- og skatteregionen kan fås oplysninger om krav til ansøgningen og  

 vilkårene for bevillingen.
Sikkerhedsstillelse, BKG § 83 Efter toldbehandlingsbekendtgørelsen kan told-og skatteregionen stille  

 krav om sikkerhedsstillelse efter et konkret skøn.
Kravet om  

 sikkerhedsstillelse kan stilles ved bevillingens udstedelse eller senere,  

 hvor kontrolmæssige eller økonomiske forhold indebærer risiko for, at told-  

 og afgiftsbeløbene i tilfælde af manko ikke vil blive indbetalt.
Lokaler En bevilling til toldoplag er betinget af, at virksomhedens lokaler kan  

 godkendes af told- og skatteregionen.
Ansøgningen skal være vedlagt en målsat  

 plantegning over de pågældende lokaler.
GB art. 505 En lokalitet kan ikke godkendes til mere end et toldoplag ad gangen.
 Lokalerne skal være sikret mod indbrud ved tyverialarm eller tilsyn.
Blanket GB art. 500 Bilag 68A Bevillingen udstedes på en af EU fastsat blanket, og af et antal bilag,  

 der indeholder de specifikke krav og formalia ved oplæggelser og fraførsler  

 bl.a.:
Visse vilkår - at varerne under oplæggelsen ikke er i fri omsætning i EU, dvs.  

 toldmæssig status T-1, TK art. 108 - at varerne kan - medmindre andet er fastsat i bevillingen - være på  

 toldoplag uden tidsbegrænsning, GB art. 522 og 523 - at sædvanlige behandlinger kan godkendes i told- og skatteregionen.  

 Behandlinger herudover kan ikke finde sted under toldoplagsproceduren.
 - at de enkelte til- og fraførsler samt overførsler mellem toldoplag skal  

 fremgå af regnskabet.
TK art. 110 - at midlertidig fjernelse af varer fra toldoplaget kræver særskilt  

 tilladelse.
De nævnte betingelser er kun summarisk anført.
De mere specifikke krav  

 fremgår af bevillingen.
 Hæftelse BKG § 87.
 Oplagshaveren hæfter for told, moms og eventuelle punktafgifter af varer,  

 der tilføres toldoplaget.
 Der hæftes således for varer, som ikke findes på lageret ved told- og  

 skatteregionens kontrol, hvis disse varer ikke er fraført i overensstemmelse  

 med bevillingens betingelser, eller efter regionens skøn anses for at være  

 tilintetgjort eller gået uigenkaldeligt tabt af grunde, som skyldes varens  

 egen beskaffenhed, eller hændelige omstændigheder.
 Fritagelse for hæftelse.
 En vare betragtes som uigenkaldeligt tabt, når den er blevet totalt  

 uanvendelig for enhver.
TK art. 206 BKG § 87.
Som hændelige omstændigheder betragtes brækage, væltning af hylder, kasser  

 og lignende.
Indbrudstyveri er således ikke at betragte som en hændelig  

 omstændighed.
Som naturligt svind betragtes kun svind ved fordampning,  

 udlækning og lignende.
 Når der hæftes for told og afgifter af de varer, som ikke findes på  

 oplaget, kan der ikke gives fradrag for momsen i den indgående afgift.
A.13.2.2 Procedurer ved toldoplag af type A Oplæggelse I dette afsnit er optaget procedurerne for oplæggelser på og fraførsler  

 fra toldoplag samt for overførsler mellem toldoplag.
GB art. 513-516 Ved oplæggelse af varer på toldoplag skal benyttes en  

 fortoldningsangivelse, idet der er tale om indførsel.
 Kravet til indhold af bevillingen fremgår af bilaget dertil.
 Kravene til udfyldelse af angivelsen fremgår af bilag til bevillingen.
Fraførsel til fortoldning Ved fraførsel af varer fra et toldoplag til fortoldning, skal benyttes en  

 fortoldningsangivelse.
 Kravene til udfyldelse af angivelsen fremgår af bilag til bevillingen og  

 svarer til de almindelige regler for angivelse til fortoldning, se A.2.
Fraførsel til udførsel Ved fraførsel af varer fra et toldoplag til udførsel, skal benyttes en  

 udførselsangivelse.
 Kravene til udfyldelse af angivelsen fremgår af bilag til bevillingen og  

 svarer til de almindelige regler for angivelse til udførsel, se C.2.
Overførsel til andet toldoplag GB art. 526 Ved overførsel af varer fra et toldoplag til et andet toldoplag anvendes  

 eksemplar nr. 1, 4, og 5 og et kopieksemplar svarende til eksemplar nr. 1 af  

 enhedsdokumentet.
Kravene til udfyldelse fremgår af bevillingen.
Angivelsen indgives af oplagshaveren til den told- og skatteregion, hvor  

 oplaget er beliggende.
Varerne frembydes ved samme lejlighed.
Oplagshaveren  

 må ikke disponere over varerne, førend told- og skatteregionen har antaget  

 angivelsen.
 Eksemplar nr. 4 og 5, samt kopieksemplaret ledsager varerne til  

 kontroltoldstedet for bestemmelsesoplaget.
 Den oplagshaver, som modtager varerne, får kopieksemplaret, og  

 afgangsoplagets oplagshaver får eksemplar nr. 5 til brug for  

 oplagsregnskabet.
A.13.3 Toldoplag af type C og E TK art. 98 og 99 Et toldoplag af type C og E, er forbeholdt oplagshaveren til oplæggelse af  

 varer, der ikke er i fri omsætning i EU.
Oplagshaveren behøver ikke at være  

 ejer af varerne.
A.13.3.1 Betingelser for toldoplag af type C og E TK art. 511 og 509, TL § 55 nr.2 og BKG § 82.
 For at etablere et sådant toldoplag kræves bevilling fra den told- og  

 skatteregion, hvor virksomheden er beliggende.
I toldloven er fastsat, at der kan oprettes toldoplag hos varemodtagere,  

 der har et særligt behov for oplæggelse af varer fra ikke-EU-lande GB art. 509-512 Også betingelserne for bevilling til disse toldoplag er EU fastsatte og  

 fremgår af bilag 29.
En bevilling til toldoplag af type C er betinget af, at virksomhedens  

 lokaler kan godkendes af told-og skatteregionen.
Ansøgningen skal være  

 vedlagt en målsat plantegning over de pågældende lokaler.
Toldoplag af type E  

 er et regnskabsmæssigt oplag.
Blanket GB art. 500 GB bilag 68 A Bevillingen udstedes på en af EU fastsat blanket, og af et antal bilag,  

 der indeholder de specifikke krav og formalia ved oplæggelser og fraførsler,  

 bl.a.:
Visse vilkår - at varerne under oplæggelsen ikke er i fri omsætning i EU, de har  

 toldmæssig status som ikke-EU-varer, dvs. toldmæssig status T-1, TK art.108 - at varerne - medmindre andet er fastsat i bevillingen - kan være på  

 toldoplag uden tidsbegrænsning, GB art 522 og 523 - at sædvanlige behandlinger kan godkendes af told- og skatteregionen.  

 Behandlinger herudover kan ikke finde sted under toldoplagsproceduren, - at de enkelte til- og fraførsler samt overførsler mellem toldoplag skal  

 fremgå af regnskabet, TK art. 110 - at midlertidig fjernelse af varer fra toldoplaget kræver særskilt  

 tilladelse.
De nævnte betingelser er kun summarisk anført.
De mere specifikke krav  

 fremgår af bevillingen.
 Forsåvidt angår hæftelse og sikkerhedsstillelse for told og afgifter af de  

 oplagte varer, henvises til A.13.2.1.
A.13.3.2 Procedurer for toldoplag af type C og E Procedurerne for oplæggelser på, fraførsler til, fortoldning og udførsel,  

 samt overførsler mellem toldoplag er identiske med reglerne for offentlige  

 toldoplag, se A.13.1.2.
A.13.4 Fælles regnskabsregler for toldoplag af typerne A, C og E TK art. 105 Oplagshaveren har pligt til at føre det i toldkodeksen omhandlede  

 lagerregnskab.
 Regnskabet skal navnlig indeholde:
 - alle de oplysninger, som står i rubrik 1, 31, 37 og 38 i angivelsen om  

 henførsel under proceduren.
 - henvisning til de angivelser, ved hvilke varerne gives en toldmæssig  

 bestemmelse eller anvendelse, hvorved toldoplagsproceduren afsluttes.
 - dato og henvisning til andre tolddokumenter og alle andre dokumenter,  

 der vedrører henførslen under og afslutningen af proceduren.
 - de nødvendige oplysninger til at kunne følge varerne, særligt med hensyn  

 til hvor de opbevares, herunder oplysninger om eventuel overførsel af varerne  

 fra et toldoplag til et andet uden afslutning af proceduren.
 - oplysninger vedrørende den i artikel 524 omhandlede fælles oplagring af  

 varerne.
 - alle andre eventuelt nødvendige enkeltheder til identifikation af  

 varerne.
 - oplysninger om de sædvanlige behandlinger, som varerne underkastes.
 - oplysninger om midlertidig fjernelse af varerne fra toldoplaget .
A.13.5 Provianteringsvirksomheder TL § 56 Provianteringsvirksomheder kan opnå bevilling til fritagelse for told,  

 moms og eventuelle punktafgifter af varer, der er bestemt til udførsel fra  

 EU's toldområde, til proviantering af skibe og fly i EU's toldområde eller  

 til brug for diplomatiske repræsentationer og internationale organisationer i  

 EU's toldområde.
 Bevillingen gives som type C-oplag.
 Om hvor meget og til hvem der kan fraføres varer fra  

 provianteringsvirksomheden, se afsnittene D.2 om proviantering, D.5 om varer  

 til diplomater og internationale organisationer og D.6 om varer til NATO  

 personel.
A.13.5.1 Betingelser for bevilling til provianteringsvirksomhed Ansøgning, lokaler, hæftelse.
TL § 56 Ansøgning om bevilling til provianteringsvirksomhed indsendes til told- og  

 skatteregionen.
I ansøgningen skal anføres hvilke varer, højtbeskattede eller  

 ej, der ønskes opbevaret i de enkelte lokaler.
Ansøgningen skal være vedlagt  

 en målsat plantegning over lokalerne.
 Provianteringsvirksomhedens lokaler skal godkendes af told- og  

 skatteregionen.
BKG § 87 Bevillingshaveren hæfter for told og afgifter af varer, der tilføres  

 provianteringsvirksomheden.
Reglerne om hæftelse for told og afgifter af  

 manglende varer på provianteringsvirksomheder og om sikkerhedsstillelse  

 svarer til reglerne for toldoplag , se A.13.2.1.
Sædvanlige behandlinger For sædvanlige behandlinger gælder de samme regler som anført ovenfor se  

 A.13.1.
GB art. 522 og 523 TK art. 110 For midlertidig fjernelse fra oplaget gælder samme regler som anført  

 ovenfor, se A.13.2.1.
A.13.5.2 Procedurer ved provianteringsvirksomhed I dette afsnit er optaget procedurerne for tilførsler og fraførsler.
Tilførsel De procedurer og dokumenter, der skal anvendes ved tilførsel, afhænger af,  

 hvorfra varerne tilføres.
Fraførsel De procedurer og dokumenter der skal anvendes ved fraførsel afhænger af  

 hvortil varerne fraføres.
 Regler for tilførsel og fraførsel vil fremgå af den enkelte bevilling.
Styrelsen arbejder med udarbejdelsen af nye vilkår for bevilling til  

 provianteringsvirksomheder.
Disse vil blive udsendt snarest.
Indtil videre  

 anvendes de eksisterende bevillingsvilkår.
Disse virksomheder bevilges  

 toldoplag af typen C.
