Betænkning afgivet af Uddannelsesudvalget den 21. april 2005 Betænkning over Forslag  

 til lov om ændring af lov om gennemsigtighed og åbenhed i  

  

 uddannelserne m.v.
(Offentliggørelse af gennemførelses- og beskæftigelsesprocenter  

 m.v.) [af undervisningsministeren (Bertel Haarder)] 1. Ændringsforslag Undervisningsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 2. marts 2005. Lovforslaget blev efter 1. behandling henvist  

 til  

 behandling i Uddannelsesudvalget.
Møder Udvalget har behandlet lovforslaget i 3 møder.
Tidligere behandling Lovforslaget er i hovedtræk en genfremsættelse af lovforslag nr.  

 L 20 i folketingsåret 2004-05, 1. samling.
Udvalget har fået omdelt det  

 materiale, der forelå i forbindelse med behandlingen af L 20, herunder de  

 høringssvar samt høringsnotat, som den daværende undervisningsminister sendte  

 til udvalget.
Spørgsmål Udvalget har stillet 8 spørgsmål til undervisningsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med det stillede ændringsforslag.
Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod det  

 stillede ændringsforslag.
Enhedslistens medlem af udvalget finder, at alt skal måles og  

 vejes.
Alt skal testes og prøves.
Alt skal sammenlignes.
Det er sådan set  

 regeringens politik, når det gælder uddannelsesområdet.
For regeringen er det ligegyldigt, at pædagogik er svært at  

 måle, veje og stille op i tabeller.
De ting, der kan stilles op i tabeller,  

 beskriver  

 kun en del af virkeligheden.
 Når alt skal stilles op i tabeller, fokuserer skolerne selvfølgelig  

 på at få de bedste tal i tabellerne, uanset om det betyder, at skolerne kun  

 koncentrerer sig om en lille del af virkeligheden.
Dette lovforslag handler om mere sammenligning, mere rangordning  

 af skoler og uddannelsesinstitutioner, fuldførelsesfrekvenser, frafald,  

 overgange til andre uddannelser osv.
Altså en forstærket tendens til, at  

 skoler  

 skal rangordnes efter tal i tabeller.
Derved kommer skolerne  naturligt nok  til at fokusere på at  

 forbedre deres tal i tabellerne.
Det betyder, at skolerne vil fokusere på en  

 snæver indlæring  udenadslære, der giver pote ved de prøver og test,  

 som  

 karaktererne ofte gives på baggrund af.
Den reelle faglige indlæring af  

 viden,  

 af redskaber til at søge viden og af evne til at forstå og behandle problemer  

 vil blive sat i skyggen.
Hvis der skulle være uddannelsesinstitutioner, der ikke fungerer  

 ordentligt, må det være Undervisningsministeriets opgave at retlede og  

 eventuelt  

 gribe ind.
Det kan ikke være et spørgsmål om, at den enkelte bruger skal  

 gennemtrawle og gennemskue hjemmesider, tabeller, værdigrundlag m.v.
Enhedslisten finder, at lovforslaget udbygger en dårlig og  

 skadelig tendens.
Lovforslaget vil gøre uddannelsessystemet ringere, og  

 Enhedslisten  

 kan derfor ikke støtte det.
Et  

  

 andet mindretal  

  

 i  

 udvalget (RV) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det stillede ændringsforslag.
Det Radikale Venstre er en  

 varm fortaler for udveksling af erfaringer mellem skoler og en reflekteret  

 praksis, således at hver enkelt skole er i en fortsat læreproces med hensyn  

 til  

 at komme stadig tættere på at opfylde folkeskoleloves formålsparagraf for  

 alle  

 børn i skolen.
Det forudsætter, at skolerne tager ansvar for at sætte  

 kvalitative mål og for at følge disse op over for elever og forældre og med  

 inddragelse af disse.
Det fremhæves i  

 bemærkningerne til lovforslaget, at OECD har kritiseret, at skolerne i helt  

 utilstrækkeligt  

 omfang vurderer deres egen indsats og heller ikke formidler hensigtsmæssige  

 arbejdsmetoder mellem skolerne.
Det forekommer fortænkt, at dette fremmes ved  

 offentliggørelse af den type af statistikker, som lovforslaget indebærer.  

 Lovforslaget synes at bygge på en forestilling om, at der er statistiske  

 genveje til en bedre skole.
Ministerens  

 ændringsforslag er en stor forbedring af lovforslaget og læses som en  

 erkendelse af, at det kan medføre en permanent kategorisering af elever og  

 skoler og institutionaliserer en selvopfyldende profeti.
Det siges i  

 bemærkningerne til det nu slettede forslag, at »dette skal være et redskab  

 til  

 at bedømme en skoles præstationer, når der tages hensyn til elevmaterialet«.  

 I  

 svaret på spørgsmål 2 anfører ministeren, at »elevmaterialet« er de elever,  

 der  

 går til folkeskolens afgangsprøve i et givet fag i det år, beregningen  

 vedrører.
Denne noget instrumentelle tilgang synes hæmmende for at tænke  

 samarbejdende og inddragende i forhold til elever og forældre.
Ministeren har  

 dog ikke opgivet tanken, men vil blot fremsætte forslaget senere i en anden  

 sammenhæng.
 Det Radikale Venstre kan  

 ikke støtte lovforslaget, men støtter ændringsforsalget, da det dog er en  

 forbedring i forhold til lovforslagets udgangspunkt.
 Tjóðveldisflokkurin,  

 Inuit Ataqatigiit, Siumut og Fólkaflokkurin var på tidspunktet for  

 betænkningens  

 afgivelse ikke repræsenteret med medlemmer i udvalget og havde dermed ikke  

 adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af et  

  

 flertal  

  

 (V, DF, KF og RV):
Til § 1 1)  


  

 Nr.  

 4  

  

 udgår.
[Bestemmelsen om supplering af karakteroplysninger med  

 oplysninger, der angiver skolens indsats, udgår] Bemærkninger Til nr. 1 Efter det fremsatte lovforslag kan undervisningsministeren med  

 hensyn til grundskolen, herunder 10. klasse, bestemme, at de offentliggjorte  

 karakterer efter lovens § 2, nr. 3, jf. stk. 1, skal ledsages af oplysninger  

 fra Undervisningsministeriet, der angiver en måling af skolens indsats.
 Ved ændringsforslaget foreslås det, at denne bestemmelse udgår  

 af lovforslaget.
 Regeringen vil på grundlag af regeringsgrundlaget »Nye mål«  

 fremlægge en række forslag, der skal tjene som dokumentation af folkeskolens  

 resultater, med henblik på, at skoler, lærere og forældrebestyrelser m.fl.  

 får  

 bedre mulighed for at vurdere fremskridtene i den enkelte klasse og styrke  

 indsigten i, hvilke faktorer der fremmer gode faglige præstationer.
Regeringen finder det fortsat vigtigt, at der bliver skabt et  

 redskab, der kan give et mere retvisende billede af en skoles indsats end  

 det,  

 der opnås ved at lade karakteroplysningerne stå alene.
Et sådant redskab skal  

 placeres i sammenhæng med regeringens øvrige indsats for at styrke  

 evaluering,  

 kvalitetsudvikling og resultatorientering i folkeskolen.
Regeringen finder  

 det  

 derfor mest hensigtsmæssigt, at forslaget om at offentliggøre oplysninger,  

 der  

 angiver en måling af skolernes indsats, herunder indsatsen med hensyn til,  

 hvordan folkeskolen bidrager til at nedbryde den negative sociale arv og til  

 øget integration, inddrages i denne større sammenhæng.
Til delvis opfyldelse af intentionerne med det hidtidige forslag  

 vil Undervisningsministeriet ledsage ministeriets offentliggørelse af  

 karakterer med en bemærkning om, at de offentliggjorte karakterer ikke kan  

 stå  

 alene, når man vil vurdere en skoles indsats, idet der er en række forhold  

 med  

 hensyn til elevernes baggrund, som skolen ikke har indflydelse på.
Skolerne  

 vil  

 kunne henvise til denne bemærkning i forbindelse med deres opfyldelse af  

 oplysningspligten i henhold til loven om gennemsigtighed og åbenhed i  

 uddannelserne m.v.
Skolerne kan også vælge selv at give generelle oplysninger  

 om baggrunden for skolens præstationer med hjemmel i § 2, stk. 1, nr. 5, i  

 den  

 gældende lov.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Louise Frevert (DF)   

 Søren Krarup (DF)   

 Carina Christensen (KF)   

  

 fmd.  

  

 Allan Niebuhr (KF)   

 Bjarne Laustsen (S)   

 Carsten Hansen (S)   

 Christine Antorini (S)   

 Kirsten Brosbøl (S)   

 Margrethe Vestager (RV)   

  

 nfmd.  

  

 Bente Dahl (RV)   

 Pernille Vigsø Bagge (SF)   

 Majbrit Berlau (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 101 Bilagsnr.
Titel 1 Meddelelse om tidligere omdelt materiale fra  

 folketingsåret 2004-05, 1. samling 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Ændringsforslag fra undervisningsministeren 5 1. udkast til betænkning 6 2. udkast til betænkning Oversigt over spørgsmål og svar vedrørende L 101 Spm.nr.
