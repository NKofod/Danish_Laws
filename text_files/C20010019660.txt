Vejledning om støtte- og  

 kontaktpersonordning for personer med sindslidelser (Lov om social service) Kapitel 1 Indledning I 1993 startede en forsøgsordning med  

 støtte- og kontaktpersoner som en ny arbejdsform i det sociale arbejde  

 med de mest isolerede personer med sindslidelse.
På baggrund af  

 forsøgsordningens resultater blev bistandslovens § 68 i 1996  

 udvidet, og kommunerne fik mulighed for at tilbyde personer med sindslidelse  

 en støtte- og kontaktperson.
Servicelovens § 80   støtte- og kontaktpersonordningen Med servicelovens ikrafttræden 1. juli 1998 blev  

 kommunerne forpligtet til at oprette støtte- og  

 kontaktpersonordninger, jf. servicelovens § 80.
 Støtte- og kontaktpersonordningen er et  

 obligatorisk opsøgende tilbud i alle kommuner målrettet de mest  

 socialt udstødte og isolerede grupper af personer med sindslidelse,  

 som ofte har svært ved at formulere egne behov og blive  

 hørt.
Ordningen skal ses i sammenhæng med den hidtidige og  

 fremtidige indsats for personer med sindslidelse.
Ordningen er således  

 et supplement til de øvrige kommunale og amtskommunale sociale tilbud  

 til personer med sindslidelse og skal ikke erstatte de øvrige tilbud  

 eller deres faglige indhold.
Vejledningens formål Sigtet med vejledningen er at præcisere og uddybe  

 den beskrivelse, der findes af støtte- og kontaktpersonordningen i  

»Vejledning om den sociale indsats  

 for de mest udsatte voksne   sindslidende, stof- og alkoholmisbrugere,  

 hjemløse m.fl.« fra 1998.  

 Kap. 22 om støtte- og kontaktpersonordninger i vejledningen fra 1998  

 ophæves hermed.
 Vejledningen skal endvidere give et juridisk og  

 administrativt grundlag for udmøntning af Servicelovens § 80,  

 samt være en egentlig faglig vejledning med inspiration til, hvordan  

 man sikrer kvalitet i opgaveløsningen på dette område.
 Vejledningen retter sig til kommuner og alle øvrige  

 interessenter, som kan komme i berøring med ordningen.
Andre vejledninger Udover denne vejledning er der andre vejledninger m.v.,  

 der gennemgår regelsæt, der har betydning for den samlede indsats  

 for personer med sindslidelse.
Det drejer sig især om:
 ·  

 	Socialministeriets vejledning om den sociale indsats for de mest udsatte  

 voksne   sindslidende, stof- og alkoholmisbrugere, hjemløse m.fl. af  

 10. marts 1998.
 ·  

 	Socialministeriets vejledning om lov om retssikkerhed og administration  

 på det sociale område af 7. juni 2000.
 ·  

 	Socialministeriets vejledning om aktiv socialpolitik af 5. marts  

 1998.
 ·  

 	Socialministeriets vejledning om sociale tilbud til voksne med handicap  

 af 10. marts 1998.
 ·  

 	Socialministeriets vejledning om sociale tilbud til ældre m.fl. af  

 6. marts 1998.
 ·  

 	Socialministeriets vejledning om social pension af 10. marts 1998.
 ·  

 	Socialministeriets vejledning om magtanvendelse og andre indgreb i  

 selvbestemmelsesretten overfor voksne, servicelovens § 67 a og kapitel  

 21 fra 1999.
 ·  

 	Den Sociale Ankestyrelses Klagevejledning på det sociale  

 område 2000.
Kapitel 2 Formålet med støtte- og  

 kontaktpersonordningen Lov om social service (Serviceloven) fastslår i  

 formålsparagraffen for voksenområdet:
§ 67. Til voksne med nedsat fysisk  

 eller psykisk funktionsevne eller med særlige sociale problemer, skal  

 der ydes en særlig indsats.
Formålet med indsatsen er 1)	at forebygge, at problemerne for den enkelte  

 forværres, 2)	at forbedre den enkeltes sociale og personlige  

 funktion samt udviklingsmuligheder, 3)	at forbedre mulighederne for den enkeltes  

 livsudfoldelse gennem kontakt, tilbud om samvær, aktivitet, behandling,  

 omsorg og pleje og 4)	at yde en helhedsorienteret indsats med  

 servicetilbud afpasset efter den enkeltes særlige behov i egen bolig,  

 herunder i botilbud efter lov om almene boliger m.v., eller i botilbud efter  

 denne lov.
 Formålet med den sociale indsats er at skabe et  

 sammenhængende og helhedsorienteret tilbud med henblik på at  

 bidrage til at give den enkelte bruger en mere selvstændig  

 tilværelse med udgangspunkt i den enkeltes ønsker, behov og  

 muligheder for livsudfoldelse.
 § 80. Kommunen sørger for  

 tilbud om en støtte- og kontaktperson til personer med  

 sindslidelser.
 Formålet med støtte- og  

 kontaktpersonordningen er at styrke brugerens mulighed for at opbygge og  

 fastholde kontakt til omverdenen ud fra egne ønsker og behov, og  

 dermed gøre brugeren i stand til at benytte samfundets muligheder og  

 de øvrige etablerede tilbud.
 Intentionen med ordningen er:
·  

 	at støtte- og kontaktpersonen sammen med brugeren identificerer og  

 formulerer brugerens behov for omsorg, støtte og service og sikrer, at  

 brugeren modtager dette i overensstemmelse med brugerens rettigheder ·  

 	at støtte- og kontaktpersonen sammen med brugeren  

 understøtter, at andre indsatser planlægges, samordnes og  

 gennemføres ·  

 	at støtte- og kontaktpersonen bistår brugeren i kontakten  

 med myndigheder osv.
 Udgangspunktet for indsatsen er, at brugeren skal tilbydes  

 en hjælp, der understøtter og styrker muligheden for et liv  

 på egne præmisser.
 Støtte- og kontaktpersonordningen er et tilbud til  

 de mest socialt udsatte og isolerede personer med sindslidelse, som den  

 enkelte selv vælger at tage imod eller ej.
Evnen til at mestre sociale og personlige forhold er ofte  

 påvirket af sindslidelsen.
Brugeren kan have behov for hjælp til  

 praktiske opgaver og støtte til at fungere i forhold til det omgivende  

 samfund og til at etablere et socialt netværk.
Indsatsen bliver  

 på den måde en støtte til social mestring.
Brugeren  

 kan ligeledes have brug for støtte til at håndtere  

 sit liv med en psykisk sygdom, altså støtte til personlig  

 mestring.
Kapitel 3 Målgruppen for støtte- og  

 kontaktpersonordningen I gruppen af mennesker med sindslidelser findes en mindre  

 gruppe med ganske særlige problemer, nemlig de mest udsatte socialt og  

 isolerede personer med sindslidelse, som har store udækkede sociale  

 behov.
Det er denne gruppe af personer med sindslidelse over 18 år, der  

 er støtte- og kontaktpersonordningens målgruppe.
 Målgruppen er karakteriseret ved:
·  

 	at have en psykosocial nedsat funktionsevne, hvor den nedsatte  

 funktionevne indebærer et omfattende og langvarigt socialt handicap og  

 medfører store problemer med at etablere et fungerende hverdagsliv ·  

 	at have sammensatte behov for omsorg, støtte og service og brug  

 for kontakt med sociale myndigheder og/eller behandlingspsykiatrien og andre  

 myndigheder ·  

 	at leve isoleret og ikke magte at etablere og fastholde kontakt med andre  

 mennesker eller myndigheder.
 Målgruppen er meget forskellig:
·  

 	nogle er i høj grad usynlige for omgivelserne og opleves som sky  

 og indelukkede ·  

 	andre har en problemskabende og udadreagerende adfærd over for  

 omgivelserne og er derfor ofte mere synlige ·  

 	andre igen er nok isolerede, men kan formentlig allerede efter en meget  

 begrænset støtte drage nytte af øvrige tilbud.
Mange i målgruppen har egen bolig, mens andre er  

 hjemløse.
Den del af målgruppen, der lever i egen bolig, har  

 ofte så store problemer med at være i boligen, at de kan betegnes  

 som funktionelt hjemløse.
 Det er ofte karakteristisk, at man ikke på  

 forhånd kender målgruppens behov og problemer fuldt ud - de vil  

 netop først blive afdækket gennem kontakten.
Ofte vil ordningen henvende sig til personer, som ikke har  

 egentlig kontakt med det sociale system.
I nogle tilfælde kan de  

 være kendt i behandlingssystemet.
Ordningen retter sig også mod ikke-diagnostiserede  

 personer med sindslidelse, men ikke til socialt udstødte i bred  

 almindelighed.
Denne gruppe skal henvises til andre tilbud, når det er  

 afklaret, at der ikke er tale om problemer affødt af en  

 sindslidelse.
En psykiatrisk diagnose er ikke i sig selv udgangspunkt  

 for iværksættelse af en støtte- og kontaktpersonindsats,  

 ligesom en manglende psykiatrisk diagnose ikke kan være anledning til  

 at undlade at iværksætte indsatsen.
En del af målgruppen  

 kan netop være personer, som ikke ønsker at være i det  

 etablerede psykiatriske behandlingssystem.
Det er derfor vigtigt at fastslå, at indsatsen ikke  

 alene sættes ind for at afhjælpe den synlige sociale nød,  

 som den fx kommer til udtryk gennem en misligholdt lejlighed eller voldsom og  

 udadreagerende adfærd.
Indsatsen kan med lige så stor ret  

 sættes ind for at afhjælpe en mere usynlig, men ikke mindre  

 belastende psykisk isolation.
Kapitel 4 Støtte- og kontaktpersonordningens indhold Det er centralt for ordningen, at den tager højde  

 for brugernes forringede evner til at opnå og fastholde kontakt med  

 andre mennesker.
Ordningen er derfor opsøgende i sin karakter og  

 repræsenterer en særlig form for kontakt mellem bruger og  

 medarbejder, hvor kontakten mellem disse er en væsentlig faktor for  

 brugerens mulighed for at udvikle sig.
 Hovedopgaven for støtte- og kontaktpersonordningen  

 er således at opsøge, opbygge og sikre kontakt til de mest  

 socialt udsatte isolerede personer med sindslidelse på en sådan  

 måde, at dennes egne ønsker, behov og præmisser  

 respekteres i hele forløbet.
Det bærende element i støtte- og  

 kontaktpersonordningen er kontakt og tillid i forholdet mellem bruger og  

 medarbejder.
Dette er fundamentet for den efterfølgende  

 støttende og strukturerende indsats.
Selve kontakten og opbygningen af  

 en gensidig relation kan indgyde brugeren nyt håb og tiltro til  

 muligheden for forandring.
På hvilke områder, det vil ske, og  

 hvad det konkret vil føre til, vil være individuelt og kan  

 forandre sig med tiden, men som udgangspunkt vil det ofte dreje sig om  

 støtte til personlig og social mestring.
Et væsentligt problem for målgruppen er, at de  

 lever isoleret og ikke magter at etablere og fastholde kontakt med andre  

 mennesker eller myndigheder.
Det betyder, at disse mennesker i en række  

 situationer ikke selv er i stand til at opsøge tilbud om behandling  

 eller støtte og derfor har brug for en person, som kan give den  

 fornødne støtte i kontaktetableringen.
Der er således flere faktorer, der er  

 afgørende for indholdet i kontakten mellem bruger og støtte- og  

 kontaktperson.
I det følgende opregnes en række forskellige  

 forhold, der er afgørende for at støtte- og  

 kontaktpersonindsatsen lykkes:
Der skal tages udgangspunkt i brugerens egne ønsker  

 og behov - medarbejderen skal støtte brugeren i at nå egne  

 mål Personkontinuitet - det er vigtigt med samme medarbejder  

 over lang tid Langsigtethed og tålmodighed er nøglebegreber  

 for at nå resultater i arbejdet med denne målgruppe God kontakt og tæt relation - medarbejder og bruger  

 må lære hinanden at kende og etablere en tillidsfuld relation,  

 før mål kan formuleres, og forandring påbegyndes Kontakten foregår inden for rammerne af brugerens  

 hverdagsliv, det vil sige i brugerens hjem og nærmiljø.
Støtte- og kontaktpersonen skal arbejde fleksibelt  

 i nuet - brugerens aktuelle behov, funktionsniveau og sundhedstilstand er  

 udgangspunkt for arbejdet Nedenfor beskrives kort hovedtrækkene i  

 forløbet i indsatsen - fra den opsøgende indsats over  

 kontaktens opbygning til dens afslutning.
Det skal understreges, at der er  

 tale om en fleksibel proces, som er bestemt af den enkelte brugers aktuelle  

 behov.
4.1. Den opsøgende indsats Etablering af kontakt Formålet med den opsøgende indsats er at  

 skabe kontakt til de mest socialt udsatte personer med sindslidelse, som  

 lever i isolation, fx på grund af en svær psykose og det  

 kontaktbesvær psykosen kan medføre, og som ikke selv  

 ønsker eller magter at kontakte de etablerede tilbud.
Ved opsøgende indsats forstås, at  

 støtte- og kontaktpersonen tager kontakt til personen, uden at denne  

 har rettet forudgående henvendelse.
Den opsøgende indsats  

 foregår, hvor den pågældende befinder sig - hvad enten det  

 er i egen bolig, hos pårørende eller på gaden, på  

 banegården eller i parkanlægget.
De socialt mest udsatte isolerede personer med  

 sindslidelse kan være vanskelige at nå, da de kan være uden  

 bolig, eller ikke opholder sig i den.
Når de opholder sig i boligen,  

 kan det være for nedrullede gardiner og uden kontakt med naboer eller  

 andre.
Det kan således være en langvarig proces at opnå  

 kontakt, og det kræver megen tid, tålmodighed og vedholdenhed at  

 skabe en tillidsfuld kontakt på en måde, der ikke virker  

 påtrængende eller grænseoverskridende.
Der behøver ikke at være en konkret, ydre  

 anledning til, at kontakten etableres.
Men udgangspunktet for kontakten kan  

 også være konkret, fx kan anledningen være klager fra  

 naboer eller en trussel om udsmidning af egen bolig.
Uanset om der er en  

 konkret anledning eller ej, er det vigtigt at medarbejderen tydeligt  

 orienterer den potentielle bruger om, hvorfor han eller hun bliver  

 opsøgt, og hvad formålet med kontakten er.
Etiske overvejelser Den opsøgende indsats giver anledning til etiske  

 overvejelser.
Tilbuddet er rettet til de socialt mest udsatte og isolerede  

 personer med sindslidelse, men det er klart, at de har ret til at afslå  

 tilbud om hjælp fra en støtte- og kontaktperson, og et  

 sådant afslag skal respekteres.
Samtidigt er det forudsat, at indsatsen  

 skal være opsøgende, fordi det ellers ikke ville være  

 muligt at opnå kontakt med målgruppen, der oftest ikke selv  

 opsøger hjælp.
Dette kan medføre en konflikt mellem på den  

 ene side brugerens selvbestemmelsesret og på den anden side samfundets  

 ansvar for dennes velfærd.
Selvom en person afslår tilbud om  

 hjælp, er det forudsat, at der fortsat skal arbejdes på at  

 få etableret kontakt med personen.
Det er derfor vigtigt at overveje,  

 hvor langt en støtte- og kontaktperson kan og skal gå i  

 bestræbelserne på at opnå kontakt, og samtidigt respektere  

 selvbestemmelsesretten hos borgeren.
Det kan ikke på forhånd fastlægges,  

 hvordan den opsøgende indsats konkret og i det enkelte tilfælde  

 skal gennemføres.
Det vil bero på støtte- og  

 kontaktpersonens skøn i det enkelte tilfælde.
Dog er det vigtigt  

 at fastholde, at indsatsen foregår på brugerens præmisser,  

 det vil sige, at dennes behov og ønsker er fokus for indsatsen.
De etiske overvejelser - ikke ud fra, hvad støtte-  

 og kontaktpersonen selv oplever, men ud fra, hvad brugeren har behov for -  

 må således i hvert enkelt tilfælde tillægges stor  

 vægt.
Støtte- og kontaktpersonens subjektive vurderinger skal  

 spille ind på en god måde ved at denne baserer sin støtte  

 og hjælp til brugeren på en etisk dømmekraft, der  

 kræver et personligt valg.
4.2. Opbygning af kontakt Den første opgave i opbygningen af kontakten er at  

 hjælpe personen til at formulere sine behov og finde frem til, hvad  

 denne især ønsker hjælp til.
Dette kan være  

 svært at formulere præcist i begyndelsen af forløbet -  

 derfor er tid og tålmodighed vigtig.
Der skal være mulighed for  

 at strække kontaktfasen over en tid, da kontakten er et middel til at  

 lære brugerens behov at kende.
Støtte- og kontaktpersonens opgave er at bryde  

 personens isolation og opnå vedkommendes tillid for, på dennes  

 egne betingelser og gennem samtale, at hjælpe personen på de  

 områder, hvor der er behov.
Det er afgørende, at opgaven  

 løses på en sådan måde, at initiativet bevares hos  

 borgeren, og det kræver erfaringsmæssigt tid, tålmodighed,  

 takt og tolerance.
 Det er vigtigt i den indledende fase at afstemme  

 forventninger mellem borgeren og medarbejderen og indgå klare aftaler.  

 På længere sigt kan det være hensigtsmæssigt at  

 aftalen indeholder mål for forløbet, herunder i første  

 omgang aftaler med vægt på praktiske gøremål og  

 omsorg, men med indbygget mulighed for at inddrage udviklingsbetonede  

 opgaver.
 Planer og aftaler er en måde at synliggøre  

 indholdet i indsatsen som et led i støtte- og kontaktpersonens  

 forpligtelse over for både personen og det bevilgende system, som  

 typisk vil have brug for redegørelser for indsatsens karakter og  

 perspektiv, planer for det videre arbejde, herunder beskrivelse af hvilke  

 metoder og »redskaber« støtte- og kontaktpersonen  

 anvender.
Det er vigtigt, at borgeren hele tiden er velinformeret  

 om, hvilke oplysninger støtte- og kontaktpersonen videregiver til  

 systemet om kontaktens udvikling.
Det er afgørende, at der er fuld  

 åbenhed for at forebygge myter om skjulte dagsordener.
Det skal understreges, at den tætte kontakt mellem  

 støtte- og kontaktpersonen og borgeren er nødvendig i  

 kontaktetableringsfasen og en forudsætning for, at indsatsen vil virke,  

 men ikke et mål i sig selv.
Det er afgørende at bevare fokus  

 på udviklingsmålet - at bryde isolationen hos personer med  

 sindslidelse.
Ingen indledende visitation Målgruppen er ikke nødvendigvis kendt af de  

 sociale myndigheder på forhånd, og der er således ikke tale  

 om en visiteret ordning.
Alle kan henvende sig til kommunen og gøre  

 opmærksom på, at der er et menneske, der har behov for  

 hjælp.
Det kan være naboer, hjemmeplejen, et distriktspsykiatrisk  

 center, pårørende, viceværter, politi, praktiserende  

 læger, en støtte- og kontaktperson, der i forvejen kommer i  

 området, som bliver opmærksom på vedkommende m.v.
 Erfaringer viser, at nogle henvendelser om at få en  

 støtte- og kontaktperson også kommer direkte fra personer med  

 sindslidelse selv, idet de har hørt om muligheden fra andre  

 brugere.
Når kommunen modtager en henvendelse - enten direkte  

 til støtte- og kontaktpersonordningen eller til den forvaltning, som  

 ordningen hører under, er kommunen forpligtet til at følge op  

 på den.
Typisk vil en støtte- og kontaktperson aflægge  

 borgeren et besøg, som regel efter først at have adviseret den  

 pågældende gennem et brev eller en telefonopringning.
Tidsmæssig ramme for etablering af kontakt Der kan ikke fastsættes nogle tidsmæssige  

 rammer for hvor lang tid, der bør afsættes til  

 kontaktetableringsfasen.
Den første fase bruges til at skabe kontakt  

 og på at etablere et tillidsforhold.
Dette kan typisk vare fra nogle  

 måneder til et halvt år eller mere.
Det er alene brugeren og  

 støtte- og kontaktpersonen, der kan afgøre, hvornår  

 næste fase i kontakten påbegyndes.
Frivillighed Støtte- og kontaktpersonordningen er et frivilligt  

 tilbud for de socialt mest udsatte personer med sindslidelse, som lever i  

 isolation.
Ved forsøg på etablering af kontakt, er det  

 derfor afgørende at få personen til at give udtryk for, om han  

 eller hun ønsker en støtte- og kontaktperson, og et  

 udtrykkeligt nej skal respekteres.
Ofte siger en person med sindslidelse ikke  

 ja med det samme, men heller ikke direkte nej.
I disse situationer er det  

 støtte- og kontaktpersonens opgave at søge at klarlægge,  

 om den pågældende ønsker hjælp.
 Hvis personen afviser tilbuddet, kan støtte- og  

 kontaktpersonen vende tilbage på et senere tidspunkt for at  

 høre, om situationen er forandret. Ønsker vedkommende stadig  

 ikke kontakt, må dette respekteres.
Det er vigtigt at være særlig opmærksom  

 på, om det er ordningen, der afvises eller blot den konkrete  

 støtte- og kontaktperson.
Hvis det sidste er tilfældet,  

 bør der være mulighed for at give borgeren en anden  

 støtte- og kontaktperson, da det er et væsentligt udgangspunkt  

 for at etablere en tillidsfuld kontakt, at borgeren og støtte- og  

 kontaktperson passer sammen og dermed kan indgå i et udviklende  

 samspil.
Selv om personen har ret til at sige nej til tilbuddet om  

 en støtte- og kontaktperson, kan offentlige myndigheder skride ind i  

 ganske bestemte tilfælde med udgangspunkt i psykiatrilovgivningens  

 tvangsbestemmelser og den sociale lovgivnings regler om  

 omsorgsforpligtigelse, jf. servicelovens § 67 a.
Det kan fx være i  

 tilfælde med svær sindslidelse og social nød, hvor  

 personen ikke formår at tage vare på sig selv og egne behov.
Anonymitet Det er vigtigt, at støtte- og kontaktpersonen har  

 et godt samarbejde med andre dele af det sociale hjælpesystem og  

 offentlige myndigheder i almindelighed.
Dog er ordningen først og  

 fremmest et tilbud om støtte på borgerens egne betingelser -  

 også i situationer, hvor vedkommendes forhold til de offentlige  

 myndigheder er problematisk.
Det er derfor nødvendigt, at støtte- og  

 kontaktpersonen kan tilbyde og sikre borgeren retten til anonymitet.
Det kan  

 i nogle tilfælde være helt afgørende for overhovedet at  

 kunne opnå kontakt, at der er mulighed for at være anonym.
I  

 forhold til den opsøgende indsats er muligheden for anonymitet  

 personens garanti for, at dennes privatliv krænkes mindst muligt.
Ligesom det er vigtigt at kunne tilbyde muligheden for  

 anonymitet, kan støtte- og kontaktpersonen, når kontakt og  

 tillid er opstået, argumentere for, at borgeren opgiver kravet om  

 anonymitet for at kunne hjælpe denne i forhold til andre dele af det  

 offentlige system.
Men opgivelse af anonymitet må i alle tilfælde  

 ske med personens accept, og i dennes tempo.
4.3. Når kontakt er opnået Indholdet i støtte og kontakt Når den opsøgende fase er forbi, og kontakten  

 er etableret, og brugeren føler tryghed i relation til støtte-  

 og kontaktpersonen, kan forholdet bevæge sig hen imod et mere  

 udviklingsorienteret forløb, hvis indhold og karakter fortsat  

 afhænger af brugerens behov.
Forløbet kan fx dreje sig om at  

 støtte brugeren i at få forbedret forhold omkring bolig,  

 arbejde/aktivitet, uddannelse og netværksopbygning m.v.
 Formålet med støtte- og  

 kontaktpersonordningen er, som beskrevet i kapitel 2, at bryde personer med  

 sindslidelses isolation og derigennem hjælpe brugeren til i  

 højere grad at kunne gøre brug af samfundets muligheder og  

 sociale tilbud i overensstemmelse med den enkeltes behov.
Den videre indsats skal medvirke til ·  

 	at brugeren får mulighed for at indrette sit hverdagsliv i  

 overensstemmelse med egne behov og normer ·  

 	at brugeren får mulighed for at gøre brug af samfundets  

 øvrige tilbud ·  

 	at brugeren ikke er totalt isoleret, men har mulighed for at udvikle et  

 socialt netværk For at nå disse mål kan forskellige  

 aktiviteter anvendes, fx:
·  

 	kontakt- og tillidsskabende dialog, herunder også »bare« at være sammen ·  

 	at løse praktiske opgaver i fællesskab ·  

 	at medarbejder og bruger sammen indgår i bredere  

 netværksskabende aktiviteter, fx opsøger væresteder,  

 idrætstilbud, kulturelle tilbud mv.
·  

 	at medarbejderen vejleder og formidler kontakt, fx til socialforvaltning,  

 distriktspsykiatri, sygehus eller andre personer og/eller  

 myndigheder Det er vigtigt løbende at informere brugeren om  

 eventuelle ændringer i kontakten.
Hvis fx en medarbejder holder ferie  

 eller skifter arbejde, må brugeren informeres herom hurtigst muligt.  

 Når der én gang er skabt kontakt, kan kontinuiteten i kontakten  

 fastholdes ved, at den person, der holder op, introducerer den nye  

 støtte- og kontaktperson.
4.4. Støtte- og kontaktpersonens opgaver Rollen som brobygger Støtte- og kontaktpersonens funktion i det videre  

 forløb bliver at være brobygger for den bruger, hvis  

 netværk er svagt eller måske helt fraværende.
Hvis brugeren  

 ønsker det, kan medarbejderen indgå i samarbejdet med det  

 netværk, der findes - venner, familie eller andre, som personen  

 ønsker kontakt med.
Støtte- og kontaktpersonen kan også  

 informere brugeren mere generelt om lokalsamfundets muligheder og om  

 muligheden for at kontakte brugerorganisationer og deres eventuelle  

 rådgivninger.
Støtte- og kontaktpersonen kan endvidere tilbyde at  

 være koordinerende i forhold til andre dele af det sociale system og  

 behandlingssystemet, fx i forhold til sagsbehandlere og distriktspsykiatri,  

 og dette tilbud bør være synligt for brugeren.
Det er brugeren  

 selv, der afgør om støtte- og kontaktpersonen skal varetage  

 denne opgave.
Hvis brugeren ønsker støtte til at  

 følge en bestemt behandling, fx at tage sin medicin regelmæssigt  

 eller at indgå i anden form for behandling, kan støtte- og  

 kontaktpersonen også påtage sig dette.
Men det skal understreges,  

 at støtte- og kontaktpersonen ikke påtager sig et ansvar for  

 behandlingen, ligesom støtte- og kontaktpersonen heller ikke har til  

 opgave at presse brugeren til en behandling, som brugeren ikke  

 ønsker.
 Som en del af brobyggerfunktionen er det støtte- og  

 kontaktpersonens opgave at hjælpe brugeren til at få den  

 støtte og behandling, som vedkommende har behov for og krav på.  

 Ordningens karakter medfører ikke, at det er støtte- og  

 kontaktpersonen, der kan eller skal træffe afgørelse om den  

 konkrete hjælp til løsning af brugerens sociale eller  

 behandlingsmæssige situation.
Kompetencen til at træffe afgørelse om  

 hjælpen kaldes også myndighedsudøvelse og kan kun ligge  

 hos offentlige myndigheder   dvs. hos kommunen og de kommunalt ansatte og  

 ikke hos private.
Opgaverne efter den sociale lovgivning består  

 både i at træffe afgørelse og at udføre opgaverne.  

 Det sidste kaldes faktisk forvaltningsvirksomhed og kan overlades til  

 såvel kommunale instanser som private, som en kommune indgår  

 aftale med.
Et eksempel på myndighedsudøvelse er kommunens  

 afgørelse om at optage en barn i en daginstitution, og faktisk  

 forvaltningsvirksomhed er så den hjælp, som pædagogen i  

 institutionen i det daglige giver barnet.
Tilsvarende er det  

 myndighedsudøvelse, når kommunen beslutter, at en person skal  

 have en støtte- og kontaktperson, mens støtte- og  

 kontaktpersonens arbejde er den faktiske forvaltningsvirksomhed.
Hvor mange brugere en støtte- og kontaktperson kan  

 have, afhænger af de enkelte brugeres behov og indsatsens karakter, som  

 kan variere under forløbet.
I opsøgnings- og  

 kontaktetableringsfasen kan der ofte være behov for flere ugentlige  

 besøg af kortere eller længere varighed.
Senere kan kontakten i  

 nogle tilfælde antage et regelmæssigt mønster, men dette  

 vil være individuelt for det enkelte støtte- og  

 kontaktforhold.
4.5. Afslutning af kontakt Der kan ikke fastsættes nogle faste  

 tidsmæssige rammer for, hvornår et støtte- og  

 kontaktforhold kan afsluttes.
Det afgørende er, at formålet med  

 ordningen er nået, således at det er lykkedes at bryde brugerens  

 isolation, og at brugeren er blevet i stand til at benytte andre af  

 samfundets muligheder, herunder sociale tilbud.
Erfaringen viser, at det ikke altid er nemt at få en  

 bruger til selv at være opsøgende i forhold til fx  

 væresteder og andre aktivitetstilbud.
Meget ofte vil situationen derfor  

 være den, at kontakten må videreføres i andre regier, fx i  

 form af tilbud om hjemmevejleder eller bostøtte efter servicelovens  

 § 73 eller frivillige støtte- og kontaktpersontilbud.
For at støtte- og kontaktpersonordningen er i stand  

 til løbende at komme i kontakt med nye personer, er det vigtigt at  

 være opmærksom på muligheden for, om andre kan overtage og  

 videreføre kontakten med brugeren.
For eksempel vil brugeren kunne  

 få nedsat antallet af besøg af støtte- og  

 kontaktpersonen, eller denne kan helt afslutte sine besøg, hvis  

 brugeren i stedet kan drage nytte af en frivillig støtte- og  

 kontaktperson, som kan varetage det bredere støttearbejde.
På  

 denne måde kan støtte- og kontaktpersonen fungere som brobygger  

 til de øvrige kommunale tilbud og kommunale ressourcer kan  

 frigøres til etablering af nye kontakter.
Det er dog vigtigt, at kontakten afsluttes med brugerens  

 accept.
Har støtte- og kontaktpersonen ikke formået at skabe den  

 fornødne tillid til andre hjælpesystemer, er formålet med  

 ordningen ikke opfyldt, og kontakten må som udgangspunkt  

 fortsætte.
Initiativet til en afslutning kan komme fra medarbejderen,  

 men det kan også være brugeren, der foreslår et  

 ophør, fordi støtte- og kontaktforholdet ikke længere  

 anses som nødvendigt.
Støtte i belastede situationer Selv om der er skabt et velfungerende netværk, og  

 personen selv er blevet i stand til at etablere nye kontakter, kan der i  

 nogle tilfælde være behov for at genoptage støtten i  

 belastede situationer, fx ved nye sygdomsudbrud eller tab af arbejde.
I  

 sådanne situationer har det betydning for brugeren at vide, at  

 kontakten kan reetableres og intensiveres, hvis der er behov for det.
 Der bør derfor være mulighed for, at brugeren  

 - efter en periode uden kontakt med en støtte- og kontaktperson - kan  

 genoptage kontakt med en støtte- og kontaktperson hurtigt og  

 administrativt ukompliceret.
Kapitel 5 Støtte- og kontaktpersonordningens medarbejdere,  

 struktur og organisation Efter servicelovens § 80 sørger kommunen for  

 tilbud om støtte- og kontaktperson til personer med sindslidelse.
Der  

 findes forskellige former for støtte- og kontaktpersonordninger, der  

 alle har hjemmel i servicelovens § 80: Professionelle støtte- og  

 kontaktpersoner, honorarlønnede støtte- og kontaktpersoner og  

 kontaktfamilier for sindslidende.
Nogle steder i landet gives der desuden  

 tilbud om frivillige støtte- og kontaktpersoner.
 Det er vigtigt at fastslå, at den indsats der ydes  

 af honorarlønnede, kontaktfamilier og egentligt frivillige ikke kan  

 erstatte de professionelle støtte- og kontaktpersoner, men  

 udgør et væsentligt supplement.
5.1. Professionelle støtte- og  

 kontaktpersoner Den professionelle støtte- og kontaktpersonindsats  

 ydes af kommunen som følge af forpligtelsen i servicelovens  

 § 80.
 Den professionelle indsats tager primært sigte  

 på de dårligst fungerende, isolerede personer med sindslidelse.  

 Relationen mellem den professionelle støtte- og kontaktperson og  

 brugeren indeholder både et professionelt og et medmenneskeligt  

 aspekt:
 ·  

 	Et professionelt aspekt ved, at støtte- og kontaktpersonen har  

 viden om de sociale og kulturelle rammer, hjælpen udfoldes indenfor og  

 har evne til dialog og forhandling, til at samarbejde og til at  

 håndtere tilspidsede situationer med personer, som kan være  

 psykotiske.
 ·  

 	Et personligt aspekt, der komme til udtryk gennem en grundlæggende  

 respekt for personer med sindslidelse og hvor kontakten er præget af  

 nærvær og et personligt engagement.
Som følge heraf vil de professionelle  

 støtte- og kontaktpersoner typisk have en mellemlang uddannelse inden  

 for det pædagogiske-, sociale- eller sundhedsmæssigeområde,  

 fx som socialpædagog, social- og sundhedsassistent,  

 socialrådgiver, ergoterapeut, sygeplejerske eller plejer.
De har ofte  

 erfaring fra arbejde med personer med sindslidelse, og det bør  

 tilstræbes, at de har et bredt kendskab til både social- og  

 sundhedslovgivning og støttemuligheder.
5.2. Honorarlønnede støtte- og  

 kontaktpersoner De honorarlønnet støtte- og kontaktpersoner  

 er medarbejdere ansat af kommunen, som er aflønnet i forhold til, hvor  

 mange personer med sindslidelse, de er i kontakt med.
Honorarlønnede støtte- og kontaktpersoner  

 har i nogle tilfælde en faglig relevant uddannelse og kan også  

 have andre såvel personlige som professionelle kvalifikationer, fx  

 sprogligt eller kulturelt, som kan gøre dem særligt egnede i  

 forhold til specialopgaver, men også til at varetage det bredere  

 støttearbejde.
En større variation i faglighed og  

 hverdagslivserfaring kan udgøre et godt supplement til de  

 professionelle støtte- og kontaktpersoner.
 Den honorarlønnede støtte- og kontaktperson  

 varetager både det bredere støttearbejde og, med udgangspunkt i  

 speciel baggrund og indsigt, også støttearbejdet over for de  

 dårligst fungerende brugere.
5.3. Kontaktfamilier Kontaktfamilietilbudet er en variant af støtte- og  

 kontaktpersonsordningen og er et netværkstilbud for voksne personer med  

 sindslidelse, evt. med børn.
 Kontaktfamilietilbudet er blevet udviklet og  

 afprøvet som forsøgsprojekter med støtte fra  

 Socialministeriet først i forbindelse med Lokalpsykiatrien i  

 Århus Amt, og fra 1998-2001 er modellen udbredt som et  

 landsdækkende forsøg.
Formålet med tilbudet er at udvide og styrke  

 sindslidendes sociale netværk ved at formidle kontakt mellem mennesker,  

 der passer godt sammen.
På den måde skabes kontakt mellem  

 udstødningstruede personer med sindslidelse og private familier, for  

 dermed at hjælpe personer med sindslidelse med at genskabe  

 kontaktflader til det omgivende samfund.
 Målgruppen er primært enlige voksne  

 sindslidende med et meget sparsomt netværk, dvs. brugere, som fx stort  

 set ingen kontakt har til familienetværk eller lignende socialt  

 netværk, eller brugere, hvis netværk er meget sårbart.
Kontaktfamilier er et socialt tilbud i  

 grænseområdet mellem det private og det professionelle.
På  

 den ene side har kontaktfamilie-relationen det private netværks  

 venskabelige og familiære karakter, og på den anden side er det  

 en foranstaltning, der er formidlet og organiseret af det offentlige.  

 Kommunen er ansvarlig i forhold til igangsættelse og løbende  

 opfølgning og støtte til familierne.
5.4. De frivillige støtte- og kontaktpersoner De frivillige støtte- og kontaktpersoner har  

 eksisteret lige siden ordningens start som forsøg i 1993.
 De frivillige støtte- og kontaktpersoner er et  

 supplement til de professionelle og de honorarlønnede støtte-  

 og kontaktpersoner og kan enten finansieres efter servicelovens § 80  

 eller som følge af det offentliges samarbejde med frivillige sociale  

 organisationer og foreninger, som er fastslået i Servicelovens  

 § 115:
 § 115. Kommunen og amtskommunen  

 samarbejder med frivillige sociale organisationer og foreninger.
 Stk. 2. Kommunen og amtskommunen  

 afsætter årligt et beløb til støtte af frivilligt  

 socialt arbejde.
 Stk. 3. Rammerne for samarbejdet  

 fastlægges i den enkelte kommune og amtskommune.
 Stk. 4. Socialministeren  

 fastsætter retningslinjer for kommunens og amtskommunens indsendelse af  

 redegørelser om den lokale udvikling i det frivillige sociale arbejde  

 og retningslinjer for den centrale opfølgning.
 Det frivillige tilbud om støtte- og kontaktpersoner  

 adskiller sig væsentligt fra det professionelle og det  

 honorarlønnede tilbud, blandt andet ved ikke at udføre  

 opsøgende arbejde og ved at henvende sig til en bredere  

 målgruppe.
De frivillige støtte- og kontaktpersoners opgaver  

 består i et bredere støttearbejde, og opgaverne kan fx  

 være at hjælpe med praktiske opgaver hos personer med  

 sindslidelse, følge med til sociale og psykiatriske tilbud osv.
De  

 frivillige kan supplere eller overtage kontakten til en person med  

 sindslidelser efter, at de professionelle støtte- og kontaktpersoner  

 har etableret en stabil kontakt og har formidlet tilbud om social  

 støtte og bistand og evt. psykiatrisk behandling.
Når frivillige  

 støtte- og kontaktpersoner overtager kontakten, er det samtidig  

 ensbetydende med, at der frigøres professionelle ressourcer til det  

 opsøgende arbejde og etablering af nye kontakter.
5.5. Medarbejderkvalifikationer Personlige kompetencer Støtte- og kontaktpersonen skal være i stand  

 til at skabe tillid, have respekt for den enkelte brugers særlige  

 personlighed, skal evne selv at være personlig samt evne at indgå  

 i en fortsat dialog med brugeren i centrum.
Hertil kommer vigtigheden af at  

 kunne støtte brugeren i at realisere sine mål.
Udover en faglig relevant baggrund bør  

 støtte- og kontaktpersonen være i besiddelse af rummelighed og  

 modenhed samt parathed til at handle i mange forskellige og til tider  

 vanskelige situationer.
Den personlige kompetence er afgørende for at  

 skabe kontakt med mennesker, som har alvorlige problemer i kontakten med  

 andre.
Faglige kompetencer Ingen af de fagligt relevante grunduddannelser er direkte  

 målrettet til arbejdet som støtte- og kontaktperson.
Det kan  

 derfor ikke forventes, at nye medarbejdere vil være i besiddelse af  

 alle fornødne kvalifikationer og kompetencer på forhånd.  

 Som ny støtte- og kontaktperson vil man have brug for en grundig  

 introduktion.
Det er nødvendigt for støtte- og  

 kontaktpersonen at have forståelse for, hvad det vil sige at være  

 isoleret sindslidende og at kunne sætte sig ind i målgruppens  

 livssituation og adfærd.
Der er i den forbindelse brug for viden om den  

 sociale lovgivning og behandlingsmuligheder i øvrigt, ikke mindst med  

 henblik på at støtte brugeren i at gøre brug af allerede  

 eksisterende tilbud.
Kompetenceudvikling Der kan også være behov for at deltage i  

 kurser, hvor medarbejderen kan få viden om kommunikation, herunder at  

 få brugeren i tale, træning i at tåle afvisninger samt at  

 øve sig i at sætte sig i brugerens sted som grundlag for en  

 egentlig dialog o.lign.
 Der bør herudover tilrettelægges  

 løbende kompetenceudvikling for støtte- og kontaktpersoner  

 både på det faglige og det personlige niveau med vægt  

 på såvel ny viden som metodeudvikling.
Supervision Arbejdet som støtte- og kontaktperson  

 forudsætter adgang til løbende supervision.
 Supervision kan desuden indgå i ordningens  

 kvalitetsudvikling, når den bruges til at sikre medarbejdernes samspil  

 med brugerne, når der arbejdes med den aftalte målgruppe, og  

 når der arbejdes kontinuerligt og målrettet på at opfylde  

 brugernes behov.
 Supervisionen kan tilrettelægges som gensidig faglig  

 supervision i gruppen af støtte- og kontaktpersoner og/eller som  

 supervision med en ekstern supervisor.
5.6. Synliggørelse, dokumentation og  

 kvalitetsudvikling Et kendt tilbud Etablering af støtte- og kontaktpersonordning er  

 obligatorisk i alle kommuner.
Kommunen har således pligt til at have  

 ordningen og skal derfor også synliggøre tilbuddet om  

 hjælpen, således at det sikres, at borgerne får mulighed  

 for at benytte sig af tilbudet.
Reglerne om kommunens forpligtelse til, at  

 borgerne i en tilgængelig form får en samlet oversigt over  

 tilbudene (serviceinformationer) står i den kommunale styrelseslov  

 § 62. Det er således kommunens forpligtelse, at ordningen  

 bekendtgøres på en sådan måde, at ordningen kan  

 blive til gavn for kommunens borgere.
For at synliggøre tilbuddet for kommunens borgere,  

 kan det derfor være hensigtsmæssigt at udsende materiale lokalt  

 om støtte- og kontaktpersonordningens muligheder og indhold.
Der er  

 gode erfaringer med personligt opsøgende arbejde over for grupper, der  

 kan have kendskab til isolerede personer med sindslidelse, fx  

 viceværter, frivillige organisationer og praktiserende læger,  

 ligesom mere generelt oplysende materiale kan være tilgængeligt  

 på socialforvaltninger, de psykiatriske afdelinger, biblioteker  

 m.v.
Sikring og udvikling af ordningens kvalitet Det kan være relevant, at kommunen i forbindelse med  

 den lokale udformning af støtte- og kontaktpersonordningen,  

 lægger vægt på:
·  

 	indhold, metode og etik i arbejdet ·  

 	ordningens samarbejdsrelationer ·  

 	medarbejdernes kvalifikationer og kompetencer Væsentlige kvalitative parametre, som kan  

 indgå i den kommunale kvalitetssikring og -udvikling er  

 eksempelvis:
·  

 	ordningens opsøgende karakter ·  

 	brugertilfredshed og opnåelse af mål i de enkelte  

 støtteforhold ·  

 	sikring mod tilsanding og udvanding ·  

 	tilstedeværelse af den fornødne faglighed omkring matchning  

 af bruger og medarbejder ·  

 	samarbejdsnetværk, såvel internt i socialforvaltningen som  

 tværsektorielt ·  

 	andre socialpsykiatriske tilbud til supplement og viderevisitering ·  

 	adgang til supervision og kompetenceudvikling I kvalitetssikrings og -udviklingsarbejdet bør  

 kommunen også forholde sig til indholdet i støtte- og  

 kontaktforholdet, herunder hvordan man opretholder grænsen mellem  

 venskab og professionel relation, samtidig med at kontakten fastholdes som  

 det bærende element i ordningen.
5.7. Struktur og organisatorisk indplacering Støtte- og kontaktpersonordningens struktur og  

 organisatoriske indplacering fastlægges med udgangspunkt i ordningens  

 formål og indhold og de særlige lokale forhold.
Under alle  

 omstændigheder må ordningens selvstændige identitet og  

 uafhængighed af andre tilbud understøttes af  

 organisationsformen.
Ansvaret for ordningens tilrettelæggelse Det er kommunen, der har ansvaret for at etablere  

 ordningen samt fastlægge det nærmere indhold i ordningen.
Støtte- og kontaktpersonordningen bør  

 tilrettelægges på en sådan måde, at det sikres, at  

 støtte- og kontaktpersonerne i forholdet til brugeren fremtræder  

 som en selvstændig enhed med en egen identitet i forhold til det  

 øvrige kommunale system.
Det er ligeledes vigtigt, at der skabes et  

 arbejdsfællesskab eller et fagligt bagland, som er i stand til at  

 støtte op omkring det daglige arbejde.
 Organisatorisk kan støtte-kontaktpersonordninger  

 indplaceres direkte som en del af forvaltningen, eller fx i tilknytning til  

 væresteder, bostøttecentre, bofællesskaber, boformer o.l.  

 Ordningen kan efter aftale etableres i tilknytning til en selvejende  

 institution, med hvilken kommunen har indgået en driftsaftale.
Tværkommunale ordninger Der er mulighed for, at kommuner kan gå sammen  

 på tværs af kommunegrænser om at løse opgaven med  

 støtte- og kontaktpersoner til de mest socialt udsatte og isolerede  

 personer med sindslidelse.
Især for mindre kommuner kan det være  

 hensigtsmæssigt at arbejde sammen om etablering og  

 tilrettelæggelse af en tværkommunal støtte- og  

 kontaktpersonordning.
Amtskommunale støtte- og kontaktpersonordninger Der er også mulighed for, at en kommune   evt. flere  

 kommuner   og amtskommunen efter retssikkerhedslovens § 42, stk. 3  

 indgår en aftale om etablering af en støtte- og  

 kontaktpersonordning på amtskommunal basis, fx i tilknytning til den  

 amtskommunale socialpsykiatriske indsats.
Samarbejde med andre socialpsykiatriske tilbud Uanset ordningens organisatoriske forankring bør  

 der sikres støtte- og kontaktpersonerne samarbejde og løbende  

 kontakt med et eller flere andre kommunale eller amtskommunale  

 socialpsykiatriske tilbud, som fx botilbud, væresteder, dagcentre,  

 bostøttecentre m.v., hvilket letter muligheden for at trække  

 på relevante kompetencer og tilbud.
 Det er en forudsætning for en optimalt fungerende  

 støtte- og kontaktpersonordning, at støtte- og  

 kontaktpersonerne formår at etablere et positivt samarbejde med  

 såvel brugerne som de forskellige instanser og tilbud inden for den  

 øvrige del af social- og sundhedssektoren.
Et tæt samarbejde med socialforvaltningen er af stor  

 betydning for støtte- og kontaktpersonernes muligheder for at komme i  

 kontakt med isolerede personer med sindslidelse.
Selv om en sagsbehandler  

 måske ikke har direkte kontakt med en person med en sindslidelse, har  

 mange sagsbehandlere en fornemmelse af dennes situation.
Klager fra naboer,  

 boligforeninger m.fl. vil typisk ende på sagsbehandlerens skrivebord,  

 ligesom en del isolerede personer med sindslidelse er kendt i  

 hjemmeplejen.
Fagligt miljø og sikkerhed Det er en fordel, at der etableres et tæt fagligt  

 miljø omkring støtte- og kontaktpersonordningen.
Dette giver  

 mulighed for løbende diskussion af arbejdet og mulighed for at  

 støtte sig til hinandens erfaringer, herunder at drøfte de  

 situationer, som virker belastende for støtte- og kontaktpersonen  

 eller for brugeren.
 Et velfungerende kollegialt fagligt miljø er  

 også af stor betydning for støtte- og kontaktpersonernes  

 arbejdsmiljø og sikkerhed på arbejdet.
Kapitel 6 Lovgrundlag for støtte- og  

 kontaktpersonordningen Når opsøgende hjælpetilbud rykker ud  

 tæt på borgeren, medfører dette en række etiske  

 dilemmaer og juridiske overvejelser.
På den ene side er der ingen tvivl om, at hvis ikke  

 indsatsen netop var opsøgende, ville det ikke være muligt at  

 opnå kontakt til de mest socialt udsatte og isolerede personer med  

 sindslidelse.
På den anden side lægger dette et etisk og juridisk  

 ansvar på den enkelte støtte- og kontaktperson, bl.a. fordi  

 arbejdet ofte udføres af støtte- og kontaktpersonen alene.
Opgaven kan ud fra et medarbejdersynspunkt være  

 ensom, og den pågældende står ofte alene med en række  

 vurderinger og beslutninger, fx kan der opstå situationer, hvor den  

 enkelte støtte- og kontaktperson er i tvivl om, hvorvidt han/hun skal  

 udlevere oplysninger til forvaltningen om brugeren.
Det er derfor vigtigt at  

 overveje spørgsmålet om, hvor langt medarbejderen kan gå i  

 sine bestræbelser på at være til rådighed for  

 personer med sindslidelse set i forhold til forvaltningslovens regler om  

 tavshedspligt og pligten til at sørge for, at denne får den  

 nødvendige hjælp.
Se afsnittet nedenfor om tavshedspligt.
Der findes ikke altid nemme og umiddelbare  

 løsninger på disse dilemmaer.
I dette kapitel beskrives  

 imidlertid de vigtigste regler, som støtte- og kontaktpersonen skal  

 være opmærksom på i forbindelse med sit arbejde.
De  

 paragraffer, der henvises til, er optrykt bagerst i vejledningen i  

 bilag I.
For støtte- og kontaktpersonen er det vigtigt at  

 være opmærksom på, at pågældende altid kan  

 konferere med sit bagland, evt. under supervision, hvis der opstår  

 tvivlsspørgsmål.
Det er en af grundene til, at et velfungerende  

 fagligt bagland er så væsentligt.
6.1. Anonymitet Udgangspunktet for støtte- og  

 kontaktpersonordningen er, at brugeren er sikret fuld anonymitet, hvis denne  

 ønsker det.
Dette betyder, at brugeren ikke registreres med cpr-nr. af  

 støtte- og kontaktpersonen, at der ikke er notatpligt eller  

 rapporteres om problemer og situationer til offentlige myndigheder.
 Anonymitet er en vigtig bagvedliggende forudsætning  

 for støtte- og kontaktpersonordningen og for al opsøgende  

 arbejde i øvrigt, hvilket bl.a. står anført i  

 forarbejderne til servicelovens § 68 om rådgivning.
 Muligheden for at være anonym kan være en  

 afgørende forudsætning for, om støtte- og kontaktpersonen  

 kan opnå kontakt med en person med sindslidelse.
 Formålet med anonymiteten er at imødekomme  

 borgerens angst, modvilje og evt. dårlige erfaringer med offentlige  

 myndigheder.
Tilbudet om anonymitet beskytter borgeren, idet dennes ret  

 til at leve sit liv som privatperson krænkes mindst muligt.
Samtidig er  

 anonymiteten en faktor, der giver støtte- og kontaktpersonen en  

 forudsætning for at opnå kontakt, især i den  

 opsøgende fase, hvor mange personer med sindslidelse i mangel af  

 anonymitet vil være skeptiske over for at tage mod et tilbud om en  

 støtte- og kontaktperson.
Støtte- og kontaktpersonen og  

 brugeren kan i denne fase i stedet bruge deres kræfter på at  

 få etableret et tillidsforhold, idet borgeren ikke vil skulle veje sine  

 ord og overveje, hvor meget af det støtte- og kontaktpersonen oplever  

 og hører, der vil gå videre til den kommunale forvaltning.
Når der er opnået kontakt og tillid kan  

 støtte- og kontaktpersonen argumentere over for brugeren for, at denne  

 opgiver kravet om anonymitet, for at kunne hjælpe brugeren i forhold  

 til andre dele af det offentlige system.
Men opgivelse af anonymitet må  

 i alle tilfælde ske med brugerens accept og i dennes tempo, jf.  

 nedenfor reglerne om fravigelse af tavshedspligt i forbindelse med  

 samtykke.
I nogle tilfælde kan anonymitet ikke opretholdes  

 over for brugeren, fx hvis det vurderes, at personen ikke kan tage vare  

 på sig selv, vil beskadige sig selv eller andre o.l.
Støtte- og  

 kontaktpersonen kan som alle andre offentligt ansatte i disse tilfælde  

 bl.a. i kraft af omsorgspligten i servicelovens § 67a være tvunget  

 til at foranstalte, at der bliver iværksat tvangsforanstaltninger og  

 som følge heraf tilsidesætte den lovregulerede tavshedspligt og  

 anonymitet, jf. nedenfor reglerne om fravigelse af tavshedspligt, når  

 oplysningerne gives videre for at varetage private eller offentlige  

 interesser.
6.2. Tavshedspligt Reglerne om tavshedspligt findes i straffeloven og  

 forvaltningsloven og udvides i § 43, stk. 2 og 3, i lov om retssikkerhed  

 og administration på det sociale område til at gælde for  

 private, når de udfører opgaver for det offentlige.
De  

 bestemmelser, der nævnes, kan ses i bilag I.
Tavshedspligt og fortrolighed om de oplysninger, som en  

 støtte- og kontaktperson får fra en bruger, er afgørende  

 for tilliden mellem støtte- og kontaktpersonen og brugeren.
Det rejser  

 til gengæld en lang række spørgsmål fx: Hvad er  

 tavshedspligt? Hvad betyder det for forholdet til kommunen? Kan  

 anonymiteten/tavshedspligten brydes i forhold til en bruger? Hvad tavshedspligt er, fremgår af straffelovens  

 § 152. Efter straffeloven kan den, der uberettiget videregiver en  

 oplysning, der er omfattet af tavshedspligten, straffes.
Det er således  

 den uberettigede videregivelse af en oplysning, der er brud på  

 tavshedspligten.
Personer inden for den offentlige forvaltning har  

 pligt til over for andre at hemmeligholde oplysninger af rent privat karakter  

 eller fortrolige oplysninger, der vedrører bl.a. enkeltpersoner.
Brud  

 på tavshedspligten sker, når en person eller myndighed  

 uberettiget giver sådanne oplysninger videre.
Det er en konkret vurdering, om en videregivelse af en  

 oplysning har været berettiget eller uberettiget.
I vurderingen  

 indgår afvejningen af en række hensyn til den person, som  

 oplysningen vedrører, og hemmeligholdelsen af oplysningen.
Fx  

 følger det af omsorgspligten efter servicelovens § 67 a, at en  

 støtte- og kontaktperson skal kontakte kommunen, hvis personen har  

 behov for helt nødvendig hjælp.
Her afvejes hensynet til  

 hemmeligholdelsen af oplysningen over for hensynet til at komme personen til  

 undsætning.
Afsnittet beskriver derfor reglerne om tavshedspligt og  

 videregivelse af oplysninger, dvs. de situationer, hvor støtte- og  

 kontaktpersonen er berettiget til - af hensyn til personen - at videregive  

 fortrolige oplysninger.
Afsnittet beskriver også hensynet til andre  

 personer end personen selv.
 En uddybende beskrivelse af tavshedspligten findes i  

 kapitel 7 i Socialministeriets vejledning af 7. juni 2000 om lov om  

 retssikkerhed og administration på det sociale område  

 (retssikkerhedsvejledningen).
6.2.1. Straffeloven, forvaltningsloven og  

 retssikkerhedsloven Tavshedspligten og fortrolige oplysninger Som nævnt ovenfor handler tavshedspligten om  

 fortrolige oplysninger om en person, og brud på tavshedspligten sker,  

 når disse fortrolige oplysninger videregives til andre, uden at det er  

 berettiget.
I forvaltningslovens § 27 er der en opregning af,  

 hvilke hensyn der kan føre til, at en oplysning er fortrolig.  

 Opregningen er ikke udtømmende.
Efter § 27, stk. 1, nr. 6, kan fx  

 hensynet til enkeltpersoners interesse i at beskytte oplysninger om deres  

 personlige forhold nødvendiggøre hemmeligholdelse.
At en  

 oplysning er fortrolig, betyder ikke, at videregivelse ikke kan ske  

 overhovedet.
En vejledning om oplysningernes karakter kan fås i  

 forvaltningslovens § 28. Her er der en række eksempler   fx  

 oplysninger om race, religion og hudfarve, foreningsmæssige, seksuelle  

 og strafbare forhold samt oplysninger om helbredsforhold, væsentlige  

 sociale problemer og misbrug af nydelsesmidler o. lign.
Opremsningen er her  

 heller ikke udtømmende.
 Arbejdet som støtte- og kontaktperson  

 medfører således, at støtte- og kontaktpersonen får  

 oplysninger, som er omfattet af tavshedspligten.
Der gælder forskellige regler om tavshedspligt for  

 professionelle støtte- og kontaktpersoner, honorarlønnede og de  

 frivillige støtte- og kontaktpersoner.
Men i bund og grund handler det  

 om de samme hensyn uanset ansættelsesform, nemlig de  

 fortrolighedshensyn og hensyn til personlig integritet for brugeren, der  

 ligger i reglerne om tavshedspligt.
Professionelle støtte- og kontaktpersoner Professionelle støtte- og kontaktpersoner er  

 personer, som er ansat i en offentlig myndighed, fx kommunen, og de  

 professionelle støtte- og kontaktpersoner har tavshedspligt med hensyn  

 til fortrolige oplysninger efter straffelovens § 152, jf.  

 forvaltningslovens § 27.
Honorarlønnede støtte- og kontaktpersoner Honorarlønnede støtte- og kontaktpersoner er  

 aflønnede af en offentlig myndighed og udfører opgaven efter  

 serviceloven for kommunen.
Private personer, der udfører opgaver efter aftale  

 med en offentlig myndighed, er ikke omfattet af straffelovens § 152.  

 Disse personer har i stedet tavshedspligt efter straffelovens § 152 a og  

 efter retssikkerhedslovens § 43, stk. 3, i forhold til den opgave, der  

 udføres efter serviceloven og aktivloven for det offentlige.
Det  

 betyder i virkeligheden, at de er undergivet samme regler som offentligt  

 ansatte.
Frivillige Frivillige udfører en social opgave for det  

 offentlige, men deres tavshedspligt reguleres alene efter straffelovens  

 § 264 d, men hviler på samme hensyn som de andre former for  

 tavshedspligt.
Således kan den, der bl.a. videregiver meddelelse  

 (oplysninger) om en andens private forhold, der åbenbart kan forlanges  

 hemmeligholdt for offentligheden, straffes.
Bestemmelsen regulerer fx den situation, at frivillige  

 støtte- og kontaktpersoner overtager en kontakt, som en professionel  

 støtte- og kontaktperson eller en honorar-lønnet indtil da har  

 haft ansvaret for.
Den frivillige modtager efter aftale med brugeren  

 måske nødvendige oplysninger om denne, og disse oplysninger  

 må ikke videregives.
De oplysninger, som den frivillige får fra  

 brugeren selv, må heller ikke videregives.
Se dog afsnit 6.2.3. i de  

 tilfælde, hvor der skal eller kan videregives oplysninger.
6.2.2. Videregivelse af oplysninger til andre Samtykke Mange situationer vil for støtte- og  

 kontaktpersonen medføre, at der opstår behov for at videregive  

 oplysninger til andre om personen.
Der kan fx opstå tvivl om, hvad der  

 er den bedste hjælp for personen.
Kan støtte- og kontaktpersonen  

 så spørge andre til råds uden at bryde tavshedspligten?  

 Personen kan også være i akut fare - kan støtte- og  

 kontaktpersonen så bryde tavshedspligten? Der kan først og fremmest ske videregivelse af  

 oplysninger til andre offentlige som private - herunder til  

 pårørende - hvis der foreligger et samtykke fra den person,  

 oplysningen vedrører.
Værdispringsreglen Hvis videregivelsen er berettiget, kan der også ske  

 videregivelse til andre uden samtykke.
Videregivelse er berettiget, hvis den,  

 der har tavshedspligt, samtidig har pligt til at videregive oplysningen eller  

 handler i berettiget varetagelse af åbenbar almen interesse eller af  

 eget eller andres tarv, jf. straffelovens §152 e.
Ved vurderingen af,  

 hvornår videregivelse er berettiget, kan den såkaldte » værdispringsregel« i forvaltningslovens § 28, stk.  

 2, nr. 3, inddrages.
 Værdispringsreglen handler om, at videregivelsen af  

 oplysningerne sker for at varetage private eller offentlige interesser, der  

 klart overstiger hensynet til hemmeligholdelsen, herunder hensynet til den  

 person, som oplysningen vedrører.
Dvs. at der skal ske en interesseafvejning i lighed med  

 den interesseafvejning som følger af begrebet berettiget  

 videregivelse.
Det kan fx være nødvendigt at videregive  

 oplysninger om en person, som på grund af sin sindslidelse er  

 selvmordstruet eller på anden måde er ved at skade sig selv.
I  

 tilfælde af, at en person er selvmordstruet, er der ligefrem en pligt  

 til at videregive oplysningen.
Se nedenfor.
For at bruge værdispringsreglen kræves det  

 altså, at der i den konkrete situation foretages en afvejning af de  

 modstående interesser.
Det vil ved afvejningen være relevant at  

 tage hensyn til (at bevare) tillidsforholdet til den person, oplysningerne  

 vedrører.
 Det er imidlertid vigtigt at skelne mellem videregivelse  

 af oplysninger og almindelig dialog med eksempelvis andre frivillige  

 støtte- og kontaktpersoner eller pårørende.  

 Tavshedspligten betyder heller ikke, at støtte- og kontaktpersonen  

 ikke i generelle vendinger kan føre en dialog med andre om, hvordan et  

 problem skal løses.
Er støtte- og kontaktpersonen i tvivl om  

 løsningen på et problem, kan støtte- og kontaktpersonen  

 altid spørge i kommunen, som skal rådgive og vejlede om  

 tavshedspligten og dens omfang, men også om eventuelle  

 hjælpemuligheder efter lovgivningen.
Dette gælder for alle tre  

 grupper af støtte- og kontaktpersoner.
Forpligtelse til at videregive oplysninger Det antages at der er en almindelig pligt til at  

 videregive oplysninger til den ansvarlige myndighed, hvis en person er i  

 fare, fx selvmordstruende eller til alvorlig fare for andre.
Hvis personen  

 truer med selvmord, kan der opstå en situation, hvor støtte- og  

 kontaktpersonen i virkeligheden efterlader en bruger i livsfare.
Dette er  

 strafbart, og støtte- og kontaktpersonen har selvfølgelig pligt  

 til at reagere.
Hvis personen er til fare for andre, har støtte- og  

 kontaktpersonen afhængig af truslens alvor også pligt til at  

 reagere.
Der skal dog foreligge en trussel af en vis alvorligere karakter.
At  

 en person er mindre voldelig, er ikke nok.
Også her gælder det,  

 at hvis støtte- og kontakpersonen er i tvivl, kan kommunen  

 spørges til råds.
6.2.3. Videregivelse af oplysninger til anden  

 forvaltningsmyndighed Videregivelse af oplysninger fra en forvaltningsmyndighed  

 til andre forvaltningsmyndigheder reguleres af forvaltningslovens § 28,  

 fx fra en kommune til en amtskommune eller fra socialpsykiatrien til  

 distriktspsykiatrien.
Bestemmelsen i § 28 handler dels om oplysninger om  

 rent private forhold, dels om andre fortrolige oplysninger.
Udgangspunktet  

 er, at oplysninger om rent private forhold - og således oplysninger om  

 psykiske lidelser - ikke kan videregives.
Hovedundtagelsen hertil er,  

 når der foreligger samtykke fra den person, oplysningen  

 vedrører.
Samtykket skal være skriftligt og angive, hvilke  

 oplysninger der kan videregives, til hvem videregivelse kan ske og med  

 hvilket formål.
Kravet om skriftlighed kan fraviges i særlige  

 situationer.
En anden undtagelse efter forvaltningslovens § 28 er  

 videregivelse af oplysninger om rent private forhold, hvis videregivelsen  

 sker til berettiget varetagelse af private eller offentlige interesser, der  

 klart overstiger hensynet til de interesser, der begrunder hemmeligholdelse,  

 herunder hensynet til den, oplysningen angår - hvilket igen vil sige  

»værdispringsreglen«.
For at bruge denne undtagelse  

 kræves, at der i den konkrete situation foretages en afvejning af de  

 modstående interesser.
I den forbindelse vil det også her  

 være relevant at tage hensyn til (at bevare) tillidsforholdet til den  

 person, oplysningerne vedrører.
6.3. Notatpligt Efter offentlighedslovens § 6, stk. 1, har offentligt  

 ansatte, herunder kommunalt ansatte støtte- og kontaktpersoner, pligt  

 til at gøre notat om indholdet af de oplysninger, som de modtager  

 mundtligt eller på anden måde er bekendt med af faktiske  

 omstændigheder, som er af betydning for en sags afgørelse i  

 sager, hvor der vil blive truffet afgørelse af en  

 forvaltningsmyndighed.
 Reglen har betydning i forhold til anonymitetsreglerne.  

 Støtte- og kontaktpersoner har således pligt til at notere  

 oplysninger i sager, hvor der skal træffes afgørelse.  

 Oplysningerne skal noteres ned, hvis de bidrager til at supplere sagens  

 bevismæssige grundlag eller i øvrigt fremskaffes for at skabe  

 klarhed med hensyn til sagens faktiske omstændigheder.
Det bør fremgå, hvem der har noteret  

 oplysningerne ned.
Dette har betydning for at kunne konstatere, om fx den der  

 har noteret oplysningen ned er inhabil.
Det har også betydning for en  

 bevisvurdering, hvis brugeren ikke selv mener, at oplysningen er korrekt.  

 Myndigheden selv og klageinstanserne kan være nødt til at se  

 bort fra en mundtlig oplysning, der er noteret ifølge notatpligten,  

 hvis det ikke fremgår, hvem der har noteret den, hvis oplysningen  

 imødegås af borgeren, og den ikke kan genfremskaffes eller  

 bekræftes ad anden vej.
 Notatpligten kan kun tilsidesættes, hvis den  

 kommunalt ansatte støtte- og kontaktpersons viden om brugerens forhold  

 ikke indgår i socialforvaltningens beslutninger.
Erfaringer viser, at praksis omkring støtte- og  

 kontaktpersonernes skriftlighed er meget forskellig.
Mange har valgt at tage  

 udgangspunkt i, at en del personer med sindslidelse lægger vægt  

 på, at støtte- og kontaktpersonen ikke fører journaler.  

 Andre støtte- og kontaktpersoner finder det uholdbart ikke at notere  

 oplysninger, som kan være væsentlige for en eventuel  

 efterfølger i arbejdet eller til støtte for egen indsats.  

 Endvidere kan registrering begrundes med dokumentationshensyn, fx i  

 situationer hvor en person med sindslidelse indgiver klage til  

 socialforvaltningen over støtte- og kontaktpersonen.
Et meget væsentligt element i støtte- og  

 kontaktpersonordningen er tillidsforholdet mellem brugeren og støtte-  

 og kontaktpersonen.
Uanset om man vælger at nøjes med at benytte  

 sig af skriftlighed alene i de situationer, hvor man har notatpligt efter  

 loven, eller man vælger at føre journal i større omfang,  

 vil det være etisk korrekt at oplyse brugeren om omfanget af  

 skriftligheden og i så stor udstrækning som muligt at udarbejde  

 det skriftlige materiale i samarbejde med den sindslidende.
Herved bevares  

 der rene linier i mellem brugeren og støtte- og kontaktpersonen,  

 hvilket er et væsentligt element for den tillidsskabende kontakt.
6.4. Klageregler De afgørelser, som kommunen og amtskommunen  

 træffer efter den sociale lovgivning, kan indbringes for det sociale  

 nævn, jf. lov om retssikkerhed og administration på det sociale  

 område, § 60.
 Det vil sige, at personer, der har fået afslag  

 på en ansøgning om en støtte- og kontaktperson, kan klage  

 over afslaget til det sociale nævn.
Det sociale nævns afgørelse kan ikke  

 indbringes for anden administrativ myndighed.
Dog kan Den Sociale  

 Ankestyrelse optage en sag til behandling, når Ankestyrelsen  

 skønner, at sagen har generel eller principiel betydning.
 Det er kun den person, som afgørelsen  

 vedrører, der kan klage over afgørelsen.
6.5. Klagevejledning Forvaltningslovens § 25, stk. 1, sikrer, at borgeren  

 får viden om sin mulighed for at klage.
Som følge af reglen skal  

 afgørelser, der kan påklages til anden forvaltningsmyndighed,  

 når den meddeles skriftligt, være ledsaget af en vejledning om  

 klageadgang med angivelse af klageinstans og oplysning om  

 fremgangsmåden ved indgivelse af klage, herunder om en evt.  

 tidsfrist.
 Som følge af den almindelige vejledningspligt for  

 offentlige myndigheder, bør myndigheden også, hvor en  

 afgørelse meddeles mundtligt, give klagevejledning, fx hvis der er en  

 klagefrist.
Klagevejledningen skal indeholde oplysning om  

 klageinstans, fx det sociale nævn, og oplysning om fremgangsmåde  

 ved indgivelse af klage, herunder hvem klagen skal sendes til.
Hvis der er en  

 klagefrist for afgørelsen, skal fristen oplyses.
Kapitel 7 Finansiering af støtte- og  

 kontaktpersonordningen Fra 1. januar 2002 afholder kommunen endeligt alle  

 udgifterne til støtte- og kontaktpersonordningen til personer med  

 sindslidelser, jf. servicelovens § 129, stk. 3 nr. 8.
Kapitel 8 Støtte- og kontaktpersonordningens  

 sammenhæng med og afgrænsning til andre støtteformer Støtte- og kontaktpersonordningen er et tilbud  

 målrettet de mest socialt udsatte og isolerede personer med  

 sindslidelse.
Formålet med ordningen er ikke, at den skal  

 afløse andre etablerede tilbud efter den sociale lovgivning eller  

 anden lovgivning.
Ordningen skal derimod ses som en indgangsvinkel til at  

 kunne benytte de allerede etablerede tilbud, med det formål at bryde de  

 mest socialt udsatte og isolerede personer med sindslidelses ensomhed og  

 isolation.
Personen skal herigennem blive bedre i stand til at benytte sig af  

 samfundets muligheder samt til at benytte de øvrige eksisterende  

 tilbud efter den sociale lovgivning.
 Der findes i serviceloven andre tilbud, som også  

 udspringer af den offentlige omsorgsforpligtelse, og som i sit indhold kan  

 være vanskelig at skelne fra støtte- og  

 kontaktpersonordningen:
 ·  

 	Tilbud om personlig pleje, praktisk hjælp m.v., § 71.
 ·  

 	Tilbud om social støtte i dagligdagen, § 73.
 Sindslidende har også efter anden lovgivning  

 mulighed for at få hjælp i særlige situationer af:
 ·  

 	Patientrådgivere, lov om frihedsberøvelse og anden tvang i  

 psykiatrien § 24.
 ·  

 	Bistandsværger, straffelovens § 71, stk. 1.
 Nedenfor vil de af reglerne i serviceloven og anden  

 lovgivning, der i sit indhold kan minde om støtte- og  

 kontaktpersonordningen, kort blive gennemgået.
8.1. Anden opgaveløsning indenfor den sociale  

 lovgivning Tilbud om personlig pleje, praktisk hjælp m.v.
§ 71. Kommunen sørger for  

 tilbud om 1)	personlig hjælp og pleje, 2)	hjælp eller støtte til  

 nødvendige praktiske opgaver i hjemmet og 3)	hjælp til at vedligeholde fysiske eller  

 psykiske færdigheder.
 Stk. 2. Tilbudene efter stk. 1 gives  

 til personer, som på grund af midlertidig eller varigt nedsat fysisk  

 eller psykisk funktionsevne eller særlige sociale problemer ikke selv  

 kan udføre disse opgaver.
 Stk. 3.
 Kommunen har efter § 71 pligt til at sikre, at  

 personer, der har midlertidigt eller varigt behov for personlig  

 hjælp/pleje og praktisk hjælp/støtte til nødvendig  

 opgaver i hjemmet, kan få tilbud om hjælp til disse funktioner.  

 Hjælpen skal medvirke til, at disse personer kan fungere bedst muligt i  

 deres aktuelle bolig, idet hjælpen skal bidrage til at afhjælpe  

 væsentlige følger af nedsat fysisk eller psykisk funktionsevne  

 eller særlige sociale problemer.
Målgruppen for hjælpen er alle personer, der  

 på grund af midlertidig eller varigt nedsat fysisk eller psykisk  

 funktionsevne eller særlige sociale problemer ikke selv kan  

 udføre disse opgaver.
Det vil sige der er tale om en meget bred  

 målgruppe, der kan omfatte ældre borgere, personer med handicap,  

 personer med udviklingshæmning, personer med sindslidelse, personer med  

 misbrug osv.
Hjælpen gives uanset, hvilken form for bolig modtageren  

 har.
 Hjælpen efter § 71 kan bestå i tilbud om  

 personlig hjælp og pleje, dvs. hjælp til personlig hygiejne, af-  

 og påklædning og hjælp til spisning m.v., tilbud om  

 hjælp eller støtte til praktiske opgaver, fx hjælp til  

 rengøring, madservice, vask af tøj, indkøb o. lign.,  

 tilbud om hjælp til at vedligeholde fysiske eller psykiske  

 færdigheder så som ergoterapi og fysioterapi mv.
 Den personlige og praktiske hjælp skal betragtes som  

 hjælp til selvhjælp, dvs. som supplerende hjælp til  

 opgaver, som modtageren midlertidigt eller varigt er ude af stand til, eller  

 kun meget vanskeligt kan udføre på egen hånd.
Tilbud om social støtte i dagligdagen § 73. Kommunen sørger for  

 tilbud om hjælp, omsorg eller støtte samt optræning og  

 hjælp til udvikling af færdigheder til personer, der har behov  

 herfor på grund af betydelig nedsat fysisk eller psykisk funktionsevne  

 eller særlige sociale problemer.
 Kommunen sørger for tilbud om hjælp efter  

 servicelovens § 73.
Formålet med støtten efter § 73 er at  

 bidrage til at skabe en tilværelse for den enkelte på egne  

 præmisser.
Indsatsen tager bl.a. sigte på, at brugeren kan bevare  

 eller forbedre sine psykiske, fysiske eller sociale funktioner, herunder  

 opnå større selvstændighed og støttes i at udvikle  

 personlige færdigheder.
 Målgruppen for indsatsen er personer, der har behov  

 for hjælp på grund af betydelig nedsat fysisk eller psykisk  

 funktionsevne eller særlige sociale problemer, herunder bl.a. personer  

 med stærk udviklingshæmning, personer med sindslidelse,  

 hjemløse personer og personer med misbrug.
 Der er tale om et bredt udbud af socialpædagogiske  

 og andre støtteforanstaltninger, som fx vejledning, rådgivning,  

 hjælp til selvhjælp til at udføre dagligdagens  

 gøremål m.v., herunder også til personer, som i vidt  

 omfang selv er i stand til at træffe valg.
 Socialpædagogisk tilbud efter servicelovens  

 § 73 er fx »hjemme hos  

 er«, bostøtte med  

 personale, der udgår fra et støttecenter, hjemmevejledere  

 m.v.
 Det kan være vanskeligt at vurdere, hvorvidt en  

 sindslidende er omfattet af målgruppen for tilbud om social  

 støtte i dagligdagen efter § 73 og/eller en støtte- og  

 kontaktperson efter servicelovens § 80. Det er imidlertid vigtigt at  

 fastholde forskellen mellem de to ordninger med henblik på:
·  

 	at støtte- og kontaktpersonordningen ikke udvandes   dvs. at  

 støtte- og kontaktpersonordningen reelt bliver til et tilbud efter  

 § 73 og ikke et opsøgende tilbud til de mest socialt udsatte og  

 isolerede personer med sindslidelse ·  

 	at støtte- og kontaktpersonordningen ikke tilsander - dvs. at  

 støtte- og kontaktpersonhjælpen fortsætter, selv om  

 brugeren med bedre udbytte ville kunne få et socialpædagogisk  

 tilbud efter servicelovens § 73 i stedet for ·  

 	at støtte- og kontaktpersonordningen ikke nedprioriteres, - dvs.  

 at der ikke finder opsøgende arbejde sted overfor de mest socialt  

 udsatte og isolerede personer med sindslidelse eller at det opsøgende  

 arbejde kun finder sted i meget lille omfang.
 Forskellen mellem de to ordninger er  

 følgende:
 ·  

 	Målgruppen for de to ordninger er ikke helt sammenfaldende:
 ·  

 	Målgruppen for servicelovens § 80 er de mest socialt udsatte  

 og isolerede grupper af personer med sindslidelse, som ikke gør brug  

 af eller kan gøre brug af de allerede etablerede tilbud.
 Målgruppen for servicelovens § 73 er bredere og  

 udgøres bl.a. af personer med udviklingshæmning, personer med  

 handicap, hjemløse personer, personer med misbrug og personer med  

 sindslidelse.
 Formålene med de to ordninger er  

 forskellige:
 ·  

 	En støtte- og kontaktperson efter § 80 gives primært  

 for, at en person med sindslidelse kan opnå og bevare sociale kontakter  

 og derved bryde dennes isolation, sekundært for, at personen skal kunne  

 gøre brug af allerede etablerede tilbud.
 ·  

 	Tilbudet efter § 73 gives for at styrke brugeren funktionsevner  

 eller for at kompensere for en nedsat funktionsevne, der kan skyldes fysiske,  

 psykiske og/eller sociale årsager, som betyder, at den enkelte ikke kan  

 fungere optimalt i dagligdagen eller i relation til
omgivelserne.
 Indholdet i tilbudene efter servicelovens §§ 73 og 80  

 er forskellige:
·  

 	Den primære opgave efter § 80 er at skabe kontakt med de mest  

 socialt udsatte og isolerede personer med sindslidelse og søge at  

 hjælpe brugeren med at få defineret, hvilke behov der er,  

 herunder hvad personen ønsker at få hjælp til af de  

 øvrige sociale tilbud og herefter at søge at skabe  

 kontakt mellem borgeren og disse øvrige tilbud.
Indholdet i  

 støtte- og kontaktpersonernes arbejde kan være samtale og  

 omsorgsorienterede besøg, udadvendte aktiviteter, støtte til  

 løsning af praktiske opgaver samt vejledning og kontaktformidling til  

 offentlige myndigheder.
 ·  

 	Tilbuddet efter servicelovens § 73 kan bestå i et bredt  

 spektrum af socialpædagogiske og andre støtteforanstaltninger,  

 som fx vejledning, rådgivning, hjælp til selvhjælp til at  

 udføre dagligdagens gøremål mv., herunder også til  

 personer, som i vidt omfang selv er i stand til at træffe  

 valg.
 Karakteren af tilbuddet er forskelligt:
 ·  

 	Indholdet i § 80 er ikke primært forebyggende, idet ordningen  

 henvender sig til allerede isolerede personer med sindslidelse.  

 Støtte- og kontaktpersonordningen indeholder dog også et  

 forebyggende element, idet det er af betydning for en helhedsorienteret  

 indsats, at der er gode samarbejdsrelationer mellem støtte- og  

 kontaktpersonen, den øvrige socialsektor og sundhedssektoren, ligesom  

 pårørende kan være en vigtig samarbejdspartner alt sammen  

 naturligvis under forudsætning af den sindslidendes samtykke  

 hertil.
 ·  

 	Tilbud om social støtte i hverdagen efter servicelovens § 73  

 er forebyggende og har til formål at sikre udvikling, idet tilbudet  

 skal være med til at forhindre, at brugeren mister sit sociale  

 netværk, struktur i dagligdagen mv.
 Det er vigtigt at være opmærksom på, at  

 tilbuddet om social støtte i hverdagen efter § 73 kan ligge i  

 naturlig forlængelse af, at en støtte- og kontaktperson har  

 fået etableret kontakt til den ellers isolerede bruger og opnået,  

 at personen ønsker at få et tilbud om social støtte i  

 hverdagen.
Det omvendte kan imidlertid også være  

 tilfældet, idet personen kan have været modtager af social  

 støtte i dagligdagen efter servicelovens § 73, men gradvist har  

 isoleret sig mere og mere for til sidst at nægte at tage imod den  

 sociale støtte.
I denne situation kan det være relevant at  

 sætte en støtte- og kontaktperson ind for at få  

 reetableret en kontakt med den nu isolerede person.
 Endelig kan der også være overgangsperioder,  

 hvor brugeren både har tilknyttet en støtte- og kontaktperson  

 efter servicelovens § 80 og samtidig få social støtte efter  

 servicelovens § 73.
 8.2. Støttepersoner inden for anden  

 lovgivning.
Patientrådgivere Der skal beskikkes en patientrådgiver for enhver,  

 der tvangsindlægges, tvangstilbageholdes eller undergives  

 tvangsbehandling, dvs. en person ansat af statsamtet og som er  

 uafhængig af sygehuset.
Patientrådgiveren skal vejlede og  

 rådgive patienten med hensyn til alle forhold i forbindelse med  

 indlæggelse, ophold og behandling på psykiatrisk afdeling samt  

 bistå patienten med iværksættelse og gennemførelse  

 af eventuelle klager, jf.
Lov om tvang i psykiatrien § 24.
Bistandsværge En bistandsværge beskikkes af retten til en patient,  

 der er dømt til en psykiatrisk foranstaltning, jf. straffelovens  

 § 71, stk. 1. Bistandsværgen skal - så vidt muligt i  

 samråd med den sigtede, tiltalte eller dømte - rådgive og  

 vejlede patienten med hensyn til klagemuligheder og sikre, at den  

 foranstaltning, patienten er dømt til, ikke strækker sig over  

 længere tid end nødvendigt.
 Jf. også Bekendtgørelse nr. 32 af 17. januar  

 1995 om patientrådgivere og bistandsværger.
Socialministeriet, den 3. december  

 2001 Henriette Kjær /Peter Juul Bilag 1 Uddrag af relevante lovbestemmelser Lov om social service, jf. lovbekendtgørelse nr.  

 844 af 24. september 2001 § 67. Til voksne med nedsat fysisk eller  

 psykisk funktionsevne eller med særlige sociale problemer, skal der  

 ydes en særlig indsats.
Formålet med indsatsen er 1)	at forebygge, at problemerne for den enkelte  

 forværres, 2)	at forbedre den enkeltes sociale og personlige  

 funktion samt udviklingsmuligheder, 3)	at forbedre mulighederne for den enkeltes  

 livsudfoldelse gennem kontakt, tilbud om samvær, aktivitet, behandling,  

 omsorg og pleje og 4)	at yde en helhedsorienteret indsats med  

 servicetilbud afpasset efter den enkeltes særlige behov i egen bolig,  

 herunder i botilbud efter lov om almene boliger m.v., eller i botilbud efter  

 denne lov.
§ 67 a.
Kommunen eller amtskommunen skal  

 yde hjælp efter denne lov i overensstemmelse med formålet, jf.  

 § 67, til personer med betydelig nedsat psykisk funktionsevne, der ikke  

 kan tage vare på deres egne interesser, uanset om der foreligger  

 samtykke fra den enkelte.
Stk. 2. Kommunen eller amtskommunen skal påse, om der er  

 pårørende eller andre, der kan varetage den  

 pågældendes interesser.
Kommunen eller amtskommunen skal  

 være opmærksom på, om der er behov for at bede statsamtet  

 om at beskikke en værge efter værgemålsloven.
§ 68. Kommunen sørger for tilbud om  

 gratis rådgivning til personer med nedsat fysisk eller psykisk  

 funktionsevne eller med særlige sociale problemer.
Tilbudet om  

 rådgivning skal også omfatte opsøgende arbejde.
§ 71. Kommunen sørger for tilbud  

 om 1)	personlig hjælp og pleje, 2)	hjælp eller støtte til  

 nødvendige praktiske opgaver i hjemmet og 3)	hjælp til at vedligeholde fysiske eller  

 psykiske færdigheder.
 Stk. 2. Tilbudene efter stk. 1 gives til personer,  

 som på grund af midlertidig eller varigt nedsat fysisk eller psykisk  

 funktionsevne eller særlige sociale problemer ikke selv kan  

 udføre disse opgaver.
Stk. 3. En person, som efter en afgørelse  

 truffet af kommunen er berettiget til hjælp eller støtte efter  

 stk. 1, nr. 2, skal kunne vælge selv at udpege en person til at  

 udføre opgaverne.
Den udpegede person skal godkendes af kommunen, som  

 herefter skal indgå skriftlig aftale med den pågældende om  

 omfang og indhold af opgaverne samt om betaling m.v.
 Stk. 4. Tilbudene efter stk. 1, nr. 1 og 2, kan  

 ikke gives som generelle tilbud efter § 65.
 § 72. Kommunen sørger for tilbud om  

 afløsning eller aflastning til ægtefælle, forældre  

 eller andre nære pårørende, der passer en person med  

 nedsat fysisk eller psykisk funktionsevne.
 § 73. Kommunen sørger for tilbud om  

 hjælp, omsorg eller støtte samt optræning og hjælp  

 til udvikling af færdigheder til personer, der har behov herfor  

 på grund af betydelig nedsat fysisk eller psykisk funktionsevne eller  

 særlige sociale problemer.
 § 80. Kommunen sørger for tilbud om en  

 støtte- og kontaktperson til personer med sindslidelser.
 § 115. Kommunen og amtskommunen samarbejder  

 med frivillige sociale organisationer og foreninger.
 Stk. 2. Kommunen og amtskommunen afsætter  

 årligt et beløb til støtte af frivilligt socialt  

 arbejde.
 Stk. 3. Rammerne for samarbejdet fastlægges i  

 den enkelte kommune og amtskommune.
 Stk. 4. Socialministeren fastsætter  

 retningslinjer for kommunens og amtskommunens indsendelse af  

 redegørelser om den lokale udvikling i det frivillige sociale arbejde  

 og retningslinjer for den centrale opfølgning.
 § 129. Kommunen afholder endeligt udgifter, der påhviler  

 kommunen efter denne lov til rådgivning, tilsyn og administration,  

 herunder udgifter til lægeerklæringer, advokatbistand efter  

 § 109 h m.v., jf. dog § 131, stk. 1, nr. 3.
 Stk. 2. Kommunen afholder endeligt udgifter til dag- og  

 klubtilbud til børn og unge efter §§ 7 og 19 samt til tilskud  

 efter § 26 til forældre, der vælger privat pasning, og til  

 supplerende orlovstilskud efter § 27 og særligt supplerende  

 tilskud efter § 27 a.
 Stk. 3. Kommunen afholder, medmindre foranstaltningerne  

 m.v. er omfattet af grundtakster, jf. §§ 131 a og 131 c, endeligt  

 udgifterne til følgende:
 1)	Foranstaltninger for børn og unge med  

 særlige behov for støtte efter § 40, stk. 2, nr. 1-3, 6-10  

 og 12, § 40 a, § 62 a, stk. 2, og stk. 3, nr. 2 og 3.
 2)	Personlig hjælp og pleje m.v. efter § 30  

 og ledsagelse efter § 31.
 3)	Almene tilbud efter § 65.
 4)	Udgifter til husly efter § 66.
 5)	Personlig hjælp efter §§ 71-73 a og  

 76.
 6)	Tilskud til ansættelse af hjælpere til  

 pleje m.v. efter § 77.
 7)	Ledsageordning efter § 78.
 8)	Støtte- og kontaktperson efter §§ 79 og  

 80.
 9)	Kommunale tilbud efter § 86, § 87, stk. 4,  

 § 88, stk. 3, og § 89.
 10)	Ophold i boformer efter § 91.
 11)	Ophold for personer fyldt 67 år i  

 amtskommunale tilbud efter §§ 92 og 93.
 12)	Hjælpemidler og forbrugsgoder, der bevilges  

 af kommunen, jf. § 97, stk. 1, og § 98, stk. 1.
 13)	Støtte til individuel befordring efter  

 § 103.
 14)	Hjælp i forbindelse med pasning af  

 døende efter kapitel 20.
 15)	Ophold i plejehjem og beskyttede boliger efter  

 § 140, stk. 1.
Lov om retssikkerhed og administration på det  

 sociale område, jf. lovbekendtgørelse nr. 267 af 12. april 2000,  

 som senest ændret ved lov nr. 490 af 7. juni 2001 § 42. Amtskommunen yder kommunerne, herunder  

 børn og unge-udvalgene efter § 18, vejledning i sager efter lov  

 om social service og lov om aktiv socialpolitik, navnlig ved at stille  

 sagkyndige til rådighed.
 Stk. 2. Kommunen og amtskommunen skal samarbejde om  

 den forebyggende og støttende virksomhed, der er omfattet af lov om  

 social service og lov om aktiv socialpolitik, og sammen løse de  

 opgaver, der efter denne lovgivning påhviler kommunen og  

 amtskommunen.
 Stk. 3. Kommunen og amtskommunen kan, medmindre  

 andet er fastsat, indgå aftale, hvorefter forpligtelser, der efter den  

 sociale lovgivning påhviler den ene part, kan overlades til den  

 anden.
Stk. 4. Hvis der ikke kan opnås enighed  

 mellem amtskommunen og en eller flere kommuner om oprettelse eller drift af  

 tilbud, kan socialministeren efter ansøgning give tilladelse til, at  

 forpligtelser efter lov om social service og lov om aktiv socialpolitik, der  

 påhviler den ene part, kan overlades til den anden.
Det er en  

 betingelse for godkendelsen, at opgavevaretagelsen skønnes fagligt  

 forsvarlig og økonomisk bæredygtig inden for lokalområdet  

 og i amtet.
 Stk. 5. Socialministeren kan i forbindelse med en  

 tilladelse efter stk. 4 godkende visitations- og udgiftsfordelingsordninger,  

 selv om ordningerne fraviger de regler, der er fastsat i loven.
 § 43. Når en kommune eller en  

 amtskommune betaler for at få udført opgaver efter den sociale  

 lovgivning, skal myndigheden tage stilling til, hvorledes der skal forholdes  

 med formue, som kan opstå i denne forbindelse.
 Stk. 2. Når en myndighed overlader opgaver  

 efter lov om aktiv socialpolitik og lov om social service til andre end  

 offentlige myndigheder, er disse omfattet af reglerne i forvaltningsloven og  

 offentlighedsloven i forhold til den opgave, der udføres.
 Stk. 3. Ved opgavevaretagelsen, jf. stk. 2, er  

 videregivelse og indhentelse af oplysninger vedrørende enkeltpersoner  

 omfattet af forvaltningslovens §§ 27, 29 og 32. Dette gælder  

 også for selvejende institutioner, der efter aftale udfører en  

 opgave for en kommune eller en amtskommune.
§ 60. De afgørelser, som kommunen og  

 amtskommunen træffer efter den sociale lovgivning, kan indbringes for  

 det sociale nævn.
Det er kun den person, som afgørelsen  

 vedrører, der kan klage over afgørelsen.
 Stk. 2. Afgørelser om det generelle  

 serviceniveau, herunder hvilke tilbud og pladser der skal være til  

 rådighed i kommunen og amtskommunen og takster for tilbudene, kan ikke  

 indbringes for anden administrativ klagemyndighed.
Straffeloven, jf. lovbekendtgørelse nr. 808 af  

 14. september 2001 § 71. Såfremt der bliver tale om at  

 dømme en tiltalt til anbringelse i institution eller i forvaring efter  

 reglerne i §§ 68-70, kan der af retten beskikkes ham en  

 bistandsværge, så vidt muligt en person af hans nærmeste  

 pårørende, der sammen med den beskikkede forsvarer skal  

 bistå tiltalte under sagen.
Stk. 2. Er tiltalte dømt til  

 anbringelse som nævnt i stk. 1, eller giver afgørelsen  

 mulighed for sådan anbringelse, skal der beskikkes ham en  

 bistandsværge.
Denne skal holde sig underrettet om den dømtes  

 tilstand og drage omsorg for, at opholdet og andre foranstaltninger ikke  

 udstrækkes længere end nødvendigt.
Beskikkelsen  

 ophører, når foranstaltningen endeligt ophæves.
 Stk. 3. Justitsministeren fastsætter  

 nærmere regler om antagelse og vederlæggelse af  

 bistandsværger samt om disses opgaver og nærmere  

 beføjelser.
 § 152. Den, som virker eller har virket i  

 offentlig tjeneste eller hverv, og som uberettiget videregiver eller udnytter  

 fortrolige oplysninger, hvortil den pågældende i den forbindelse  

 har fået kendskab, straffes med bøde, hæfte eller  

 fængsel indtil 6 måneder.
 Stk. 2. Straffen kan stige til fængsel  

 indtil 2 år, hvis forholdet er begået med forsæt til at  

 skaffe sig eller andre uberettiget vinding eller der i øvrigt  

 foreligger særlig skærpende omstændigheder.
 Stk. 3. En oplysning er fortrolig, når  

 den ved lov eller anden gyldig bestemmelse er betegnet som sådan, eller  

 når det i øvrigt er nødvendigt at hemmeligholde den for  

 at varetage væsentlige hensyn til offentlige eller private  

 interesser.
§ 152 a.
Bestemmelsen i § 152 finder  

 tilsvarende anvendelse på den, som i øvrigt er eller har  

 været beskæftiget med opgaver, der udføres efter aftale  

 med en offentlig myndighed.
Det samme gælder den, som virker eller har  

 virket ved telefonanlæg, der er anerkendt af det offentlige.
§ 152 e.
Bestemmelserne i §§ 152-152 d  

 omfatter ikke tilfælde, hvor den pågældende:
1)	er forpligtet til at videregive oplysningen  

 eller 2)	handler i berettiget varetagelse af åbenbar  

 almeninteresse eller af eget eller andres tarv.
§ 264 d.
Med bøde, hæfte eller  

 fængsel indtil 6 måneder straffes den, der uberettiget  

 videregiver meddelelser eller billeder vedrørende en andens private  

 forhold eller i øvrigt billeder af den pågældende under  

 omstændigheder, der åbenbart kan forlanges unddraget  

 offentligheden.
Bestemmelsen finder også anvendelse, hvor meddelelsen  

 eller billedet vedrører en afdød person.
Forvaltningsloven, jf. lov nr. 571 af 19. december 1985,  

 som senest ændret ved lov nr. 347 af 6. juni 1991 § 25. Afgørelser, som kan  

 påklages til anden forvaltningsmyndighed, skal, når de meddeles  

 skriftligt, være ledsaget af en vejledning om klageadgang med angivelse  

 af klageinstans og oplysning om fremgangsmåden ved indgivelse af klage,  

 herunder om eventuel tidsfrist.
Det gælder dog ikke, hvis  

 afgørelsen fuldt ud giver den pågældende part medhold.
 Stk. 2. Vedkommende minister kan efter forhandling  

 med justitsministeren fastsætte regler om, at klagevejledning på  

 nærmere angivne sagsområder, hvor særlige forhold  

 gør sig gældende, kan undlades eller ske på anden  

 måde end nævnt i stk. 1.
 § 27. Den, der virker inden for den offentlige  

 forvaltning, har tavshedspligt, jfr. borgerlig straffelov § 152 og  

 §§ 152 c-152 f, når en oplysning ved lov eller anden gyldig  

 bestemmelse er betegnet som fortrolig, eller når det i øvrigt er  

 nødvendigt at hemmeligholde den for at varetage væsentlige  

 hensyn til offentlige eller private interesser, herunder navnlig  

 til:
1)	statens sikkerhed eller rigets forsvar, 2)	rigets udenrigspolitiske eller  

 udenrigsøkonomiske interesser, herunder forholdet til fremmede magter  

 eller mellemfolkelige institutioner, 3)	forebyggelse, efterforskning og forfølgning  

 af lovovertrædelser samt straffuldbyrdelse og beskyttelse af sigtede,  

 vidner eller andre i sager om strafferetlig eller disciplinær  

 forfølgning, 4)	gennemførelse af offentlig kontrol-,  

 regulerings- eller planlægningsvirksomhed eller af påtænkte  

 foranstaltninger i henhold til skatte- og afgiftslovgivningen, 5)	det offentliges økonomiske interesser,  

 herunder udførelsen af det offentliges forretningsvirksomhed, 6)	enkeltpersoners eller private selskabers eller  

 foreningers interesse i at beskytte oplysninger om deres personlige eller  

 interne, herunder økonomiske, forhold, eller 7)	enkeltpersoners eller private selskabers eller  

 foreningers økonomiske interesse i at beskytte oplysninger om tekniske  

 indretninger eller fremgangsmåder eller om drifts- eller  

 forretningsforhold.
 Stk. 2. Inden for den offentlige forvaltning kan  

 der kun pålægges tavshedspligt med hensyn til en oplysning,  

 når det er nødvendigt at hemmeligholde den for at varetage  

 væsentlige hensyn til bestemte offentlige eller private interesser som  

 nævnt i stk. 1.
 Stk. 3. En forvaltningsmyndighed kan bestemme, at  

 en person uden for den offentlige forvaltning har tavshedspligt med hensyn  

 til fortrolige oplysninger, som myndigheden videregiver til den  

 pågældende uden at være forpligtet hertil.
 Stk. 4. Fastsættes der i henhold til  

 § 1, stk. 2, regler om tavshedspligt, eller pålægges der  

 tavshedspligt efter stk. 3, finder straffelovens § 152 og §§ 152  

 c-152 f tilsvarende anvendelse på overtrædelse af sådanne  

 regler eller pålæg.
Videregivelse af oplysninger til en anden forvaltningsmyndighed § 28. Oplysninger om enkeltpersoners rent  

 private forhold, herunder oplysninger om race, religion og hudfarve, om  

 politiske, foreningsmæssige, seksuelle og strafbare forhold samt  

 oplysninger om helbredsforhold, væsentlige sociale problemer og misbrug  

 af nydelsesmidler og lignende, må ikke videregives til en anden  

 forvaltningsmyndighed.
Stk. 2. Videregivelse af de i stk. 1 nævnte  

 oplysninger kan dog ske, når 1)	den, oplysningen angår, har givet  

 samtykke, 2)	det følger af lov eller bestemmelser fastsat  

 i henhold til lov, at oplysningen skal videregives, 3)	videregivelsen sker til varetagelse af private eller  

 offentlige interesser, der klart overstiger hensynet til de interesser, der  

 begrunder hemmeligholdelse, herunder hensynet til den, oplysningen  

 angår, eller 4)	videregivelsen er et nødvendigt led i sagens  

 behandling eller er nødvendig for, at en myndighed kan  

 gennemføre tilsyns- eller kontrolopgaver.
 Stk. 3. Andre fortrolige oplysninger må ud  

 over de i stk. 2 nævnte tilfælde kun videregives til en anden  

 forvaltningsmyndighed, når det må antages, at oplysningen vil  

 være af væsentlig betydning for myndighedens virksomhed eller for  

 en afgørelse, myndigheden skal træffe.
Stk. 4. Samtykke efter stk. 2, nr. 1, skal meddeles  

 skriftligt og indeholde oplysning om, hvilken type oplysninger der må  

 videregives, til hvem oplysninger må videregives og til hvilket  

 formål.
Kravet om skriftlighed kan dog fraviges, når sagens  

 karakter eller omstændighederne i øvrigt taler derfor.
 Stk. 5. Samtykke efter stk. 2, nr. 1, bortfalder  

 senest et år efter det er givet.
 Stk. 6. Lokale administrative organer, som ved lov  

 er tillagt en selvstændig kompetence, anses som en selvstændig  

 myndighed efter stk. 1 og 3.
Lov om offentlighed i forvaltningen, jf. lov nr. 572 af  

 19. december 1985, som senest ændret ved lov nr. 429 af 31. maj  

 2000 § 6. I sager, hvor der vil blive truffet  

 afgørelse af en forvaltningsmyndighed, skal en myndighed, der  

 mundtligt modtager oplysninger vedrørende en sags faktiske  

 omstændigheder, der er af betydning for sagens afgørelse, eller  

 som på anden måde er bekendt med sådanne oplysninger,  

 gøre notat om indholdet af oplysningerne.
Det gælder dog ikke,  

 såfremt oplysningerne i øvrigt fremgår af sagens  

 dokumenter.
 Stk. 2. Justitsministeren kan for nærmere  

 angivne områder af forvaltningsvirksomhed fastsætte regler om  

 opbevaring m.v. af meddelelser, der udfærdiges eller modtages ved  

 hjælp af elektronisk databehandling.
 Stk. 3. Vedkommende minister kan efter forhandling  

 med justitsministeren fastsætte regler om notatpligt for nærmere  

 angivne grupper af sager om udøvelse af anden forvaltningsvirksomhed  

 end nævnt i stk. 1.
Lov om frihedsberøvelse og anden tvang i  

 psykiatrien, jf. lovbekendtgørelse nr. 849 af 2. december 1998 § 24. Der skal beskikkes en  

 patientrådgiver for enhver, der tvangsindlægges,  

 tvangstilbageholdes eller undergives tvangsbehandling.
Der skal endvidere  

 efter anmodning fra patienten beskikkes en patientrådgiver ved  

 fiksering m.v.
 Stk. 2. Patientrådgiveren skal vejlede og  

 rådgive patienten med hensyn til alle forhold i forbindelse med  

 indlæggelse, ophold og behandling på psykiatrisk afdeling.  

 Patientrådgiveren skal endvidere bistå patienten med  

 iværksættelse og gennemførelse af eventuelle klager.  

 Patientrådgiveren skal så vidt muligt være til stede ved  

 klagens behandling i patientklagenævnet.
Bilag 2 Litteraturhenvisninger Faglitteratur Adolph, Erik et al.: Kvalitet i socialpsykiatrien.  

 Videnscenter for Socialpsykiatri, 2000, 194 s.
Adolph, Erik et al.: Socialt arbejde med sindslidende: En  

 basisbog.
Systime, 1999, 2. udgave, 158 s.
Adolph, Erik og Lena Kongsrud: Støtte- og  

 kontaktpersonordningen i Det Gule Hus.
Settlementet Askovgården, 1996,  

 14 s.
 Adolph, Erik, Helle Kingo og Pernille Jensen:  

 Støtte- og kontaktpersonordningen: Opsamling på baggrund af  

 forsøgsperioden, Aktuel status, Anbefalinger for fremtiden.  

 Videnscenter for Socialpsykiatri, 1999. Skriftserie nr. 3, 45 s.
 Afsluttende rapport vedrørende projekt  

 støtte- og kontaktpersonordning i Viborg Amt, Socialforvaltningen,  

 Socialpsykiatrisk kontor, 1996, 23 s.
Andersen, Carsten, Barfod, Anita, og Hegland, Tore Jacob:  

 Vi er på trapperne: 1. rapport: Projekt støtte- og kontaktperson  

 50-M.
Socialministeriet, 1993, 64 s.
Barfod, Anita (red.): Fra projekt til paragraf: 6.  

 rapport: Støtte til sindslidende i eget hjem: Projekt Støtte-  

 og Kontaktpersonordning 50-M.
Socialministeriet, 1996, 75 s.
 Barfod, Anita: Gør cirklen rund: Fra en  

 støtte- og kontaktpersons hverdag :
2. rapport: Projekt Støtte- og Kontaktpersonordning  

 50-M.
Socialministeriet, 1995, 86 s.
Barfod, Anita og Bo, Inger Glavind: Tid og  

 tålmodighed: 3. rapport: Projekt Støtte- og Kontaktpersonordning  

 50-M.
Socialministeriet, 1995, 165 s.
Bech-Jørgensen, Birthe et al.: Storbypuljen:  

 Arbejdsrapport fra den tværgående evaluering.
Aalborg  

 Universitet: Alfuff, 1997, 76 s.
Bostøtten ved Kragelund.
Psykiatrien i Århus  

 Amt, 1998, 86 s.
Bømler, Tina Ussing: De professionelle, de  

 frivillige og de udstødte: 5. rapport: Projekt Støtte- og Kontaktordning 50-M.
Socialministeriet,  

 1996, 93 s.
 Bømler, Tina Ussing: Sindslidende i små  

 kommuner: 4. rapport: Projekt støtte- og kontaktpersonordning 50-M.  

 Socialministeriet, 1995, 115 s.
Dybvad Larsen, Henrik (red.): Når rejsen er  

 målet: Metoder i socialpsykiatrisk praksis.
Antologi.
Videnscenter for  

 Socialpsykiatri, 2000, 223 s.
Evaluering af socialpsykiatri Odsherred: et samarbejde  

 mellem Nykøbing - Rørvig, Trundholm og Dragsholm kommuner og  

 Vestsjællands Amt.
Psykiatrien i Århus Amt, 1998, 102 s.
 Fra kaos til struktur: Beretning for tidsrummet august  

 1997 til august 1998, Ringkøbing kommune, 1998, 18 s.
 Freiesleben, Michael og Rasmussen, Søs Gang: Vedr.:  

 Oprettelse af en frivillig støtteordning til sindslidende borgere i  

 Ringkøbing Amt, 1998, 19 s.
Gonge, Henrik: Når klienten har nøglen -  

 psykodynamiske aspekter ved hjemmestøttearbejde.
I: Socialpsykiatri  

 nr.2, 1999.
Cohen, Marianne og Ramian, Knud (red): HAPLA - et  

 praksisforskningsprojekt om handleplaner.
Videncenter for Socialpsykiatri,  

 2001.
 Jæger, Heidi: Håndbog i supervision.  

 Videnscenter for Socialpsykiatri, 2000. Skriftserie nr. 4, 45 s.
 Kingo, Helle: Støtte- og kontaktpersonordningen i  

 socialpsykiatrisk regi (Speciale fra Københavns Universitet). Institut  

 for Klinisk Psykologi, 1997, 97 s.
 Socialpsykiatri Nr.2/99: Temanummer om SKP-ordninger.  

 Videnscenter for Socialpsykiatri, 1999, 24 s.
Støtte og kontaktfamilier: Et projekt i  

 Skanderborg, Odder, Samsø og Hørning kommuner.
Psykiatrien i  

 Århus Amt, 1995, 25 s.
 Støtte- og kontaktpersoner for sindslidende.  

 Følgegruppen om socialpsykiatri: Socialministeriet, 1992, 18 s.
Sørensen, Per Lorang: Støtte- og  

 kontaktpersonordninger: Projektbeskrivelser.
Socialt Udviklingscenter SUS,  

 1996, 40 s.
Love, bekendtgørelser og vejledninger Lov nr. 454 af 10. juni 1997. Lov om social service.
Vejledning om den sociale indsats for de mest udsatte  

 voksne.
Sindslidende, stof- og alkoholmisbrugere, hjemløse m.fl 1998.  

 Lov om social service 1998.  

 Socialministeriet, marts 1998. 222 s.
Vejledning om sociale tilbud til voksne med handicap.
Lov  

 om social service 1998.  

 Socialministeriet, marts 1998. 166 s.
 Bekendtgørelse om retssikkerhed og administration  

 på det sociale område. (Regler om anvendelsesområdet for  

 lov om retssikkerhed og administration på det sociale område,  

 behandling af klager, praksiskoordinering, amtskommunale brugerråd,  

 statistik m.v.).  

 Bekendtgørelse nr. 312 af 4. maj 2000, Socialministeriet.
 Vejledning om lov om retssikkerhed og administration  

 på det sociale område.  

 Socialministeriet, juli 2000. 215 s.
 Vejledning om støtte- og kontaktpersonordning for  

 personer med sindslidelser.  

 Socialministeriet, 1996, 44 s.
Bilag 3 Indholdsfortegnelse Kapitel 1. Indledning Kapitel 2. Formålet med støtte- og kontaktpersonordningen Kapitel 3. Målgruppen for støtte- og  

 kontaktpersonordningen Kapitel 4. Støtte- og kontaktpersonordningens indhold 4.1. Den opsøgende indsats 4.2. Opbygning af kontakt 4.3. Når kontakt er opnået 4.4. Støtte- og kontaktpersonens opgaver 4.5. Afslutning af kontakt Kapitel 5. Støtte- og kontaktpersonordningens medarbejdere,  

 struktur og organisation 5.1. Professionelle støtte- og kontaktpersoner 5.2. Honorarlønnede støtte- og kontaktpersoner 5.3. Kontaktfamilier 5.4. De frivillige støtte- og kontaktpersoner 5.5. Medarbejderkvalifikationer 5.6. Synliggørelse, dokumentation og kvalitetsudvikling 5.7. Struktur og organisatorisk indplacering Kapitel 6. Lovgrundlag for støtte- og kontaktpersonordningen 6.1. Anonymitet 6.2. Tavshedspligt 6.2.1. Straffeloven, forvaltningsloven og retssikkerhedsloven 6.2.2. Videregivelse af oplysninger til andre 6.2.3. Videregivelse af oplysninger til anden forvaltningsmyndighed 6.3. Notatpligt 6.4. Klageregler 6.5. Klagevejledning Kapitel 7. Finansiering af støtte- og kontaktpersonordningen Kapitel 8. Støtte- og kontaktpersonordningens sammenhæng med  

 og afgrænsning til andre støtteformer 8.1. Anden opgaveløsning inden for den sociale lovgivning 8.2. Støttepersoner indenfor anden lovgivning Bilag:
