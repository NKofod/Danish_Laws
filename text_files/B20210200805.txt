Bekendtgørelse om opreguleringsprocenten for personlig indkomst til brug for beregning af individuel boligstøtte for 2022 I medfør af § 8, stk. 2, i lov om individuel boligstøtte, jf. lovbekendtgørelse nr. 229 af 12. februar 2021, og § 2, stk. 2, i bekendtgørelse nr. 1262 af 9. november 2018 om opgørelse af indkomst til beregning af individuel boligstøtte, fastsættes efter bemyndigelse:
 § 1. Opreguleringsprocenten til brug for opgørelse af indkomst ved årsomregningen for 2022 udgør:
 1) 1,20 pct. for pensionister, jf. § 2, stk. 3, i lov om individuel boligstøtte.
 2) 0,15 pct. for alle modtagere af senior- og førtidspension og personer omfattet af § 2 b i lov om individuel boligstøtte.
 3) 3,0 pct. for andre.
 § 2. Bekendtgørelsen træder i kraft den 31. december 2021.
 Stk. 2. Bekendtgørelse nr. 1664 af 20. november 2020 om opreguleringsprocenten for personlig indkomst til brug for beregning af individuel boligstøtte for 2021 ophæves.
