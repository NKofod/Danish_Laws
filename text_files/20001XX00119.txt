Skriftlig fremsættelse (10. november  

 2000) Socialministeren (Henrik Dam Kristensen):
 Herved tillader jeg mig for Folketinget at  

 fremsætte:
Forslag til lov om ændring af lov om aktiv  

 socialpolitik (Ændring af rådigheds- og sanktionsregler m.v.) (Lovforslag nr.
L 112) Lovforslaget fremsættes som opfølgning  

 på aftalen mellem regeringen og Kommunernes Landsforening om  

 kommunernes økonomi for 2001.
 Det er indeholdt i aftalen, at der som led i en  

 større målretning af aktiveringsindsatsen for  

 kontanthjælpsmodtagere skal fremsættes forslag om at ændre  

 lov om aktiv socialpolitik med henblik på at justere og præcisere  

 rådigheds- og sanktionsreglerne for kontanthjælpsmodtagere.
 For at sikre kvaliteten i aktiveringsindsatsen i forhold  

 til kontanthjælps- modtagerne er det af afgørende betydning, at  

 der sker en mere korrekt visitation af modtagerne for at kunne skabe den  

 rette sammenhæng mellem rettigheder og pligter i aktiveringen og  

 indholdet af indsatsen.
Dette skal sammenholdes med, at der ikke inden for de  

 seneste år er foretaget præciseringer og stramninger af  

 rådighedsreglerne for ledige kontanthjælpsmodtagere  

 således som det er sket for de forsikrede ledige.
Der er derfor i dag  

 en række forskelle mellem de to regelsæt, bl.a. med hensyn til  

 rådighedsbegrebet, afgrænsningen af de gyldige grunde til ikke at  

 opfylde rådighedspligten samt anvendelse af sanktioner i tilfælde  

 af tilsidesættelse af rådighedspligten.
 Der stilles på denne baggrund forslag om med  

 virkning fra 1. januar 2001 at ændre rådigheds- og  

 sanktionsreglerne på følgende punkter:
For i højere grad at synliggøre princippet  

 om, at kontanthjælpsmodtagere har pligt til at stå til  

 rådighed for arbejdsmarkedet foreslås det for det første,  

 at rådighedsbegrebet for kontanthjælpsmodtagere   i lighed med  

 rådigheds- begrebet for forsikrede ledige   bliver udvidet med et krav  

 om aktiv arbejdssøgning.
Kravet skal gælde for den gruppe, der  

 modtager hjælp alene på grund af ledighed.
Lov om aktiv socialpolitik indeholder i dag ikke faste  

 regler for, i hvilke situationer en kontanthjælpsmodtager har en gyldig  

 grund til ikke at opfylde sin rådighedspligt.
Der er i loven alene  

 nævnt en række eksempler på, hvornår der typisk  

 foreligger en gyldig grund.
Kommunen skal herudfra konkret vurdere, om der er  

 grundlag for at se bort fra rådighedskravet.
For at præcisere rådighedsbegrebet  

 foreslås det derfor for det andet, at der   på samme måde  

 som for forsikrede ledige   i loven fastsættes en udtømmende  

 opregning af, hvornår en kontanthjælpsmodtager alene med ledighed  

 som problem har en gyldig grund til at tilsidesætte sin  

 rådighedspligt.
For så vidt angår de  

 kontanthjælpsmodtagere, der får hjælp på grund af  

 problemer udover ledighed, vil der fortsat skulle indgå et  

 skønsmæssigt element i rådighedsvurderingen, idet det  

 foreslås, at den udtømmende liste over de gyldige grunde skal  

 være vejledende for kommunen i forhold til denne gruppe.
 Det foreslås for det tredje at skærpe  

 sanktionsreglerne over for de kontant- hjælpsmodtagere, der ikke  

 formelt afviser aktiveringen, men som har et så fast og omfattende  

 fravær, at det giver begrundet tvivl om personens vilje til at opfylde  

 sin rådighedspligt ved at deltage i aktiveringstilbudet.  

 Kontanthjælpen skal derfor ophøre, hvis personen uden rimelig  

 grund har gentagne udeblivelser af et så betydeligt omfang, at  

 fraværet kan ligestilles med en afvisning af tilbudet.
Sanktionsreglerne foreslås for det fjerde også  

 skærpet på den måde, at kommunen får en direkte pligt  

 til i alle tilfælde at sanktionere et ubegrundet fravær med et  

 fradrag i kontanthjælpen.
De ufravigelige sanktionsregler skal dog  

 efter forslaget kun gælde for de kontanthjælpsmodtagere, der  

 modtager hjælp alene på grund af ledighed.
I denne sammenhæng stilles der for det femte forslag  

 om at forhøje det fradrag i kontanthjælpen, der kan foretages  

 ved ubegrundet fravær fra aktiveringen, og som i dag udgør  

 højst 20 pct. af den månedlige hjælp.
Dette maksimale  

 fradrag foreslås forhøjet til 30 pct.
Lovforslaget indeholder endelig forslag om, at der i loven  

 indsættes en bemyndigelsesbestemmelse for socialministeren til at  

 fastsætte regler om aktiveringsindsatsen for  

 kontanthjælpsmodtagere.
Der er alene tale om et forslag af teknisk  

 karakter.
 Lovforslaget skønnes samlet set at ville  

 medføre en årlig offentlig mindreudgift på ca. 14 mill.  

 kr. i 2001 og fremefter.
 Med disse bemærkninger skal jeg indstille  

 lovforslaget til Folketingets velvillige behandling.
