 Resumé  



  

 En borger klagede over en kommunes sagsbehandlingstid.
Borgeren rettede første gang henvendelse til kommunen i 1998,  

 og kommunen afsluttede endeligt sagen i 2004. Sagen kunne dog ikke  

 karakteriseres som ét sammenhængende forløb.
Kommunen traf således to  

 delafgørelser i sagen i 1998 og 1999. Sagen blev herudover behandlet i amtet  

 i  

 en periode på ca. otte måneder efterfulgt af en periode på ca. 11 måneder  

 hvor  

 sagen indgik i en generel sag hos kommunen, hvor den ikke blev behandlet som  

 en  

 konkret klagesag.
Sagen blev igen behandlet som en konkret klagesag fra 2001  

 til 2004.
Ombudsmanden udtalte at kommunens sagsbehandlingstid i  

 perioderne hvor sagen blev behandlet i kommunen som en konkret klagesag,  

 måtte  

 anses for meget beklagelig.
Ombudsmanden anså det ligeledes for beklageligt  

 at  

 kommunen ikke havde besvaret borgerens rykkerskrivelser, og at kommunen ikke  

 løbende orienterede borgeren om sagens forløb. (J.nr. 2004-1551-100).
 Kommunes sagsbehandlingstid i sag om søregulativ mv.
 I brev af 15. februar 1998 stillede A Viborg Kommune tre  

 spørgsmål om i hvilket omfang udnyttelsen af hendes ejendom var begrænset med  

 hensyn til indhegning, opfyldning af søbredden og dimensioner for bådebroer.
 Den 7. maj 1998 sendte A en rykkerskrivelse til kommunen.
I brev af 4. juni 1998 svarede kommunen på As henvendelse.  

 Kommunen skrev bl.a. at bygværker ikke uden kommunens tilladelse måtte finde  

 sted inden for en afstand af  

 8 m  

 fra søens kant, og at der ikke måtte foretages opfyldning af søen.
Viborg  

 Kommune beklagede at A havde måttet vente længe på besvarelsen af hendes  

 spørgsmål.
 I brev af 25. juli 1998 klagede A til kommunen over at hendes  

 nabo havde foretaget ulovlig opfyldning af et areal ved søbredden, og at  

 naboen havde opsat et hegn.
 Den 8. september 1998 afholdt Viborg Hegnssyn møde, men der blev  

 ikke på mødet taget stilling til det omhandlede hegn.
 A erindrede Viborg Kommune om sin klage i brev af 6. november  

 1998.
 Den 4. februar 1999 drøftede kommunen telefonisk sagen med As  

 nabo.
 I brev af 12. april 1999 rykkede A igen kommunen for svar på sit  

 brev af 25. juli 1998.
 Den 27. maj og 9. juni 1999 drøftede A telefonisk sagen med  

 forvaltningen.
 I brev af 18. juni 1999 bad Viborg Kommune As nabo om at søge  

 tilladelse såfremt han ønskede hegnet placeret nærmere end  

 8 m  

 fra søkanten.
 Viborg Kommune besvarede As henvendelse den 21. juni 1999.  

 Viborg Kommune oplyste at kommunen havde haft en række drøftelser med  

 As nabo,  

 og at man uden resultat havde ledt i kommunens arkiver efter tidligere  

 afgørelser som var blevet behandlet efter regulativet for Viborg Søerne.  

 Kommunen  

 skrev bl.a. at fredningsnævnet allerede i 1993 havde taget stilling til et  

 spørgsmål vedrørende opfyldning i søkanten på As nabos ejendom.  

 Herudover  

 skrev kommunen at As nabo ikke umiddelbart måtte rejse et fast hegn  

 imellem  

 grundene, men at dette kun kunne ske efter vandløbsmyndighedens (kommunens)  

 forudgående godkendelse.
 A rettede henvendelse til Fredningsnævnet for Viborg Amt i brev  

 af 20. juli 1999, og den 9. august 1999 rettede A en tilsvarende henvendelse  

 til Viborg Amt.
 Viborg Amt anmodede i brev af 31. august 1999 fredningsnævnet om  

 oplysninger vedrørende nævnets afgørelse fra 1993. En kopi af brevet blev  

 samtidig sendt til A.
 I brev af 13. september 1999 til Viborg Amt meddelte  

 fredningsnævnet at det i 1993 havde skønnet at der ikke var grundlag for at  

 kræve hegnet fjernet da det ikke var højere end den tidligere hæk.
Viborg Amt anmodede i brev af 2. december 1999 As nabo om at  

 kommentere sagen.
Amtet bad også kommunen om en udtalelse i sagen.
A fik  

 tilsendt en kopi af brevet.
 Viborg Amt erindrede den 16. februar 2000 kommunen om at man  

 ventede på kommunens udtalelse.
 Viborg Kommune afgav i brev af 9. marts 2000 en udtalelse til  

 amtet.
I brev af 24. marts 2000 skrev Viborg Amt til A at de anmeldte  

 forhold ikke var i strid med fredningskendelsen for arealer ved Viborg  

 Nørresø, og at amtet som tilsynsmyndighed ikke ville foretage sig yderligere  

 i  

 den anledning.
Med hensyn til regulativet for Viborg Søerne og  

 søbeskyttelseslinjen  

 henviste amtet til Viborg Kommune.
 Den 25. september 2000 drøftede A sagen telefonisk med kommunen.  

 I referatet af telefonsamtalen skrev kommunen bl.a. følgende:
 (A) oplyst om:
 at kommunen har nu en række Nørresø- sager til behandling,  at vi ikke har glemt/opgivet sagen,  at der er politisk fokus på Nørresø-sagerne. I brev af 29. oktober 2000 klagede A igen til Viborg Amt over  

 udnyttelsen af søgrunden X-vej ( ).
Den 5. juli 2001 skrev amtet til A at der ikke var fremkommet  

 nye oplysninger i sagen som ville kunne begrunde en ændret afgørelse.
I brev  

 af samme dato bad amtet om kommunens bemærkninger til As klage af 29.  

 oktober  

 2000.
 Den 13. august 2001 tog A telefonisk kontakt til kommunen.
 Den 31. august 2001 fremsendte A en ny henvendelse til kommunen.  

 A skrev bl.a. følgende:
Alt i alt vil vi meget gerne have at der snart sker noget i  

 klagesagen. Den 26. september 2002 erindrede A kommunen om sin klage  

 vedrørende hegn og haveanlæg.
 Den 28. oktober 2002 meddelte Viborg Kommune A at sagen kunne  

 forventes afsluttet inden udgangen af december 2002.
 Forvaltningen udarbejdede notat i sagen den 26. november 2002.
Den 23. december 2002 oplyste kommunen A om at sagen ville  

 blive færdigbehandlet så snart et oplæg til overordnet anvendelsespolitik for  

 området var vedtaget.
Kommunen oplyste også at man forventede at oplægget  

 ville blive forelagt teknik- og miljøudvalget på et møde i januar 2003.
Den 29. januar 2003 blev der afholdt møde i teknik- og  

 miljøudvalget.
Det blev besluttet at hegnet ved X-vej ( ) skulle påbydes  

 fjernet  

 i henhold til regulativet for søen.
 Den 3. februar 2003 sendte formanden for teknik- og  

 miljøudvalget en e-mail til forvaltningen vedrørende resultatet af en  

 drøftelse  

 med As nabo om sagen.
 På et møde den 26. februar 2003 i teknik- og miljøudvalget blev  

 sagen udsat.
I brev af 5. marts 2003 til As nabo skrev kommunen at teknik-  

 og miljøudvalget havde besluttet at hegnet skulle fjernes.
Kommunen ønskede i  

 den forbindelse at drøfte sagen med As nabo.
Den 7. marts 2003 drøftede kommunen og As nabo sagen.
Det blev  

 aftalt at kommunen vurderede det oplyste i forhold til de allerede  

 foreliggende oplysninger.
 Den 13. marts 2003 blev sagen forelagt teknik- og miljøudvalget  

 på ny, og sagen blev igen udsat.
 Den 20. august 2003 blev strategi for administration af og  

 planlægning for de sønære arealer ved Nørresø godkendt af Viborg Byråd.
 As advokat kontaktede telefonisk Viborg Kommune den 14. oktober  

 2003. Viborg Kommune skrev i brev af samme dato til As advokat at sagen  

 kunne  

 påregnes færdigbehandlet inden udgangen af november 2003.
 Den 27. november 2003 meddelte kommunen telefonisk As advokat  

 at sagen ikke var klar til afgørelse, men at kommunen ville forsøge at gøre  

 den  

 klar til afgørelse den 10. december 2003.
 En række luftfotos indgik i sagen henholdsvis den 28. november  

 og den 3. december 2003.
 Den 17. december 2003 blev der afholdt et møde om sagen mellem  

 As advokat og kommunen.
 Den 23. december 2003 inviterede kommunen As nabo til møde den  

 9. januar 2004. På mødet den 9. januar 2004 orienterede kommunen As  

 nabo om  

 sin foreløbige konklusion.
Den 5. februar 2004 blev der afholdt et møde om sagen mellem As  

 advokat og kommunen.
Kommunen orienterede bl.a. om As nabos forklaring  

 hvorefter der ikke var foretaget udvidelse af terrassen ind i terrænet.
 Den 17. februar 2004 rettede Viborg Kommune på baggrund af As  

 advokats forespørgsel henvendelse til As nabo om hegnets placering.
 Ved brev af 10. marts 2004 sendte kommunen et forslag til  

 afgørelse til høring hos As advokat og As nabo.
 Ved brev af 17. marts 2004 fremsendte As advokat bemærkninger  

 til forslaget til afgørelse.
 Den 31. marts 2004 traf teknik- og miljøudvalget afgørelse i  

 sagen, og afgørelsen blev meddelt As advokat og As nabo ved brev  

 af 1. april  

 2004.
 A klagede herefter til mig med brev af 15. april 2004.
 A klagede til Naturklagenævnet den 21. april 2004. Ved brev af  

 6. maj 2004 afviste Naturklagenævnet at behandle As klage med  

 henvisning til  

 at hun ikke var klageberettiget efter naturbeskyttelseslovens § 86.
 Jeg afviste at behandle As klage i brev af 26. april 2004.
 I brev af 27. april 2004 til mig præciserede A at hun  

 udelukkende klagede over Viborg Kommunes sagsbehandlingstid.
 Jeg anmodede den 19. maj 2004 Viborg Kommune om en udtalelse  

 angående kommunens sagsbehandlingstid, og jeg anmodede herudover kommunen om  

 en datoliste over foretagne ekspeditioner i sagen og om udlån af sagens  

 akter.
 I udtalelse af 18. juni 2004 skrev kommunen bl.a. følgende:
Sagen har båret præg af mange forskellige instansers  

 involvering i sagen, men også kommunens omorganisering i Teknisk Forvaltning  

   

 med henblik på at styrke blandt andet miljøområdet  har præget sagen.  

 Derudover  

 har en række  i Viborg  meget omtalte sager om anlæg og  

 bebyggelse indenfor  

 søbeskyttelseslinien langs Nørresø haft indflydelse på sagsbehandlingen med  

 hensyn til afgørelse efter ens principper og under overholdelse af  

 lighedsgrundsætningen.
Det har også præget sagen, at hensynene bag  

 naturbeskyttelsesloven  

 og vandløbsloven med det tilhørende søregulativ, ikke er at løse enkelte  

 borgeres problemer, men mere er af almen karakter.
Jeg må dog vedgå, at (A) har haft anledning til at betragte det  

 som hendes sag, og anledning til at forvente at sagsbehandlingen  

 blev  

 tilrettelagt herefter. Jeg sendte den 23. juni 2004 kopi af Viborg Kommunes udtalelse  

 og datoliste til A.
 I brev af 19. september 2004 med bilag klagede A til mig over  

 Viborg Hegnssyns afgørelse af 26. august 2004.
Ombudsmandens udtalelse Der er ikke i forvaltningsloven fastsat generelle bestemmelser om  

 myndighedernes sagsbehandlingstid.
Spørgsmålet om på hvilket tidspunkt en  

 myndigheds sagsbehandlingstid overskrider det acceptable, kan derfor ikke  

 besvares generelt.
 Ved vurderingen af en myndigheds sagsbehandlingstid må man således ud over  

 den absolutte sagsbehandlingstid tage andre forhold i betragtning, herunder  

 sagens karakter, omfanget af de undersøgelser myndigheden skal foretage, den  

 sædvanlige sagsbehandlingstid og de løbende ekspeditioner i sagen.
Det fremgår af Justitsministeriets vejledning til forvaltningsloven  

 (vejledning af 4. december 1986, punkt 205-207) at hvis en  

 forvaltningsmyndighed ikke kan træffe afgørelse inden for en kortere tid  

 efter sagens modtagelse, bør myndigheden give den der er part i sagen,  

 underretning om hvad sagen beror på, og så vidt muligt oplysning om hvornår  

 myndigheden  

 regner med at afgørelsen kan foreligge.
Myndigheden bør endvidere give den  

 der  

 er part i sagen, underretning når behandlingen af den konkrete sag på grund  

 af  

 særlige omstændigheder vil tage længere tid end sædvanligt.
Af samme vejlednings punkt 208 fremgår det at rykkerskrivelser  

 fra den der er part i sagen, og som er rimeligt begrundet i  

 sagsbehandlingstiden, almindeligvis bør besvares med det samme.
Besvarelsen  

 bør  

 (som ved den ovenfor nævnte underretning) indeholde oplysning om hvad sagen  

 beror på, og så vidt muligt oplysning om hvornår myndigheden regner med at  

 afgørelsen  

 kan foreligge.
 Sagen har været i kommunens regi i over seks år fra De første  

 gang rettede henvendelse til kommunen den 15. februar 1998, og til kommunens  

 afsluttende skrivelse af 1. april 2004. Sagen kan dog ikke karakteriseres som  

 ét kontinuerligt forløb, men kan hensigtsmæssigt deles op i følgende  

 afsluttede  

 forløb:
1. Perioden fra den 15. februar 1998 til den 4. juni 1998 2. Perioden fra den 25. juli 1998 til den 21. juni 1999 3. Perioden fra den 20. juli 1999 til den 24. marts 2000 4. Perioden fra den 25. september 2000 til den 31. august 2001 5. Perioden fra den 31. august 2001 til den 1. april 2004 Den samlede sagsbehandlingstid kan således ikke siges at være  

 omkring seks år, men må vurderes ud fra de enkelte sagsforløb.
Ad 1. Perioden fra den 15. februar 1998 til den 4. juni 1998 De rettede første gang henvendelse til Viborg Kommune ved brev  

 af 15. februar 1998 vedrørende nogle generelle spørgsmål.
Kommunen besvarede  

 Deres spørgsmål ved brev af 4. juni 1998. I perioden fra den 15. februar til  

 den 4. juni 1998 hørte De ikke fra kommunen.
Kommunen svarede heller ikke på  

 Deres rykkerskrivelse af 7. maj 1998. Jeg anser det for beklageligt at der  

 gik  

 tre en halv måned inden kommunen rettede henvendelse til Dem.
Herudover anser  

 jeg det for beklageligt at kommunen ikke besvarede Deres rykkerskrivelse af  

 7. maj 1998.
Ad 2. Perioden fra  

 den 25. juli 1998 til den 21. juni 1999 Ved brev af 25. juli 1998 klagede De til kommunen over Deres  

 nabos opstilling af hegn og opfyldning af søen.
Kommunen besvarede Deres  

 henvendelse i brev af 21. juni 1999. Besvarelsen må forstås som en afgørelse  

 angående det forhold De klagede over, og sagen blev således afsluttet fra  

 kommunens side den 21. juni 1999. Viborg Kommune oplyste i brevet af 21. juni  

 1999 at kommunen havde haft en række drøftelser med Deres nabo, og at man  

 uden  

 resultat havde ledt i kommunens arkiver efter tidligere afgørelser som var  

 blevet behandlet efter regulativet for Viborg Søerne.
Som sagen er oplyst for  

 mig, har det i forbindelse med kommunens behandling af sagen ikke herudover  

 været nødvendigt at gennemføre mere dybdegående undersøgelser af sagens  

 forhold.
På den baggrund må jeg anse den samlede sagsbehandlingstid på lidt  

 over et år for beklagelig.
 Der gik ca. 10 måneder fra De skrev til kommunen i brev af 25.  

 juli 1998, til De første gang havde kontakt med kommunen ved telefonsamtale  

 af  

 27. maj 1999. Jeg anser det for beklageligt at Viborg Kommune ikke bekræftede  

 at have modtaget Deres klage, og at kommunen ikke løbende orienterede Dem om  

 sagens forløb i perioden fra den 25. juli 1998 til den 27. maj 1999.  

 Herudover  

 mener jeg det er beklageligt at kommunen ikke besvarede Deres  

 rykkerskrivelser  

 af 6. november 1998 og 12. april 1999.
Ad 3. Perioden fra  

 den 20. juli 1999 til den 24. marts 2000 De rettede henvendelse til Fredningsnævnet for Viborg Amt i  

 brev af 20. juli 1999, og den 9. august 1999 rettede De en tilsvarende  

 henvendelse til Viborg Amt.
I brev af 31. august 1999 anmodede amtet  

 fredningsnævnet  

 om oplysninger vedrørende nævnets afgørelse fra 1993. Fredningsnævnet svarede  

 amtet i brev af 13. september 1999. I brev af 24. marts 2000 besvarede amtet  

 Deres henvendelse.
Viborg Kommune behandlede ikke en henvendelse fra Dem i  

 perioden 20. juli 1999 til 24. marts 2000.
Ad 4. Perioden fra  

 den 25. september 2000 til den 31. august 2001 Den 25. september 2000 rettede De på ny telefonisk henvendelse  

 til kommunen som oplyste at den ikke havde glemt Deres sag.
Jeg må på det  

 foreliggende grundlag gå ud fra at Viborg Kommune på dette tidspunkt ikke  

 behandlede en konkret klagesag fra Dem.
Kommunens tilkendegivelse må derfor  

 forstås sådan at kommunen behandlede en generel sag om reguleringen af anlæg  

 og bebyggelser langs Nørresø, og i denne sag indgik også de spørgsmål som De  

 tidligere havde rejst.
Det fremgår ikke af sagen at kommunen betragtede Deres  

 henvendelse af 25. september 2000 som en fornyet klage.
På den baggrund, og  

 da  

 kommunen ikke i almindelighed har forpligtelse til løbende at underrette  

 borgerne om sagens forløb når der er tale om en generel sag hvori der ikke  

 indgår parter, kan jeg ikke kritisere kommunens behandling af sagen i denne  

 periode.
Ad 5. Perioden fra den 31. august 2001 til den  

 1. april 2004 De fremsendte på ny en henvendelse til kommunen den 31. august  

 2001. Denne henvendelse måtte gøre det klart for Viborg Kommune at De  

 forventede at kommunen behandlede Deres klage over forholdene på Deres nabos  

 ejendom.
Såfremt kommunen ikke betragtede sagen som en konkret klagesag,  

 burde  

 kommunen derfor have underrettet Dem om dette.
Jeg er således enig i  

 kommunens  

 udtalelse af 18. juni 2004 hvoraf det fremgår at De havde haft anledning til  

 at  

 betragte sagen som Deres sag og anledning til at forvente at sagsbehandlingen  

 blev tilrettelagt herefter.
Den samlede sagsbehandlingstid Ved brev af 1. april 2004 besvarede Viborg Kommune Deres  

 henvendelse af 31. august 2001. Den samlede sagsbehandlingstid for denne  

 periode var således på 2 år og 7 måneder.
Kommunen har i udtalelsen af 18.  

 juni 2004 forklaret at den lange sagsbehandlingstid bl.a. var begrundet i  

 kommunens  

 omorganisering af teknisk forvaltning.
Jeg har forståelse for at der kan  

 opstå  

 en vis forsinkelse i sagsbehandlingen i perioder med omorganisering.
Kommunen  

 har imidlertid en forpligtelse til under alle omstændigheder at drage omsorg  

 for en forsvarlig sagsbehandling af kommunens sager.
Viborg Kommune burde  

 derfor have søgt at imødegå forsinkelser i sagsbehandlingen som følge af  

 omorganiseringen i forvaltningen.
Kommunen anførte også i udtalelsen af 18. juni 2004 at en række  

 meget omtalte sager havde haft indflydelse på sagsbehandlingen da kommunen  

 havde søgt at tage hensyn til at træffe afgørelser af sagerne efter ens  

 principper og under overholdelse af lighedsgrundsætningen.
Dette kan dog ikke  

 anses for en tilfredsstillende forklaring på en sagsbehandlingstid på over to  

 et halvt år.
På den baggrund anser jeg den samlede sagsbehandlingstid for  

 meget  

 beklagelig.
Besvarelse af rykkerskrivelser og orientering  

 om sagens forløb Der gik ca. et år og to måneder fra De i brev af 31. august 2001  

 skrev til kommunen, til kommunen rettede henvendelse til Dem i brev af 28.  

 oktober 2002. Jeg anser det for beklageligt at Viborg Kommune ikke, som  

 foreskrevet i punkt 206 i Justitsministeriets vejledning, løbende orienterede  

 Dem om sagens forløb i denne periode.
Viborg Kommune besvarede først Deres rykkerskrivelse af 26.  

 september 2002 en måned senere.
Som nævnt i punkt 208 i Justitsministeriets  

 vejledning bør rykkerskrivelser i almindelighed besvares med det samme, og  

 jeg  

 anser det for beklageligt at dette ikke skete.
Kommunen skrev i brevet af 28. oktober 2002 at De kunne forvente  

 en afgørelse inden udgangen af året.
I brev af 23. december 2002 skrev  

 kommunen til Dem at en afgørelse i sagen beroede på at der blev vedtaget en  

 overordnet anvendelsespolitik for området.
 Kommunen skrev at man forventede at oplægget til overordnet  

 strategi blev forelagt på et møde i teknik- og miljøudvalget i januar 2003.
Kommunen besluttede på et møde den 29. januar 2003 at påbyde  

 hegnet ved (X)- vej ( ) fjernet.
Det fremgår ikke af sagen at De blev oplyst  

 om  

 denne beslutning.
Som sagen er oplyst for mig, hørte De således ikke fra  

 kommunen i tidsrummet fra den 23. december 2002 til den 14. oktober 2003 hvor  

 Deres advokat kontaktede kommunen.
Jeg finder det beklageligt at Viborg  

 Kommune ikke underrettede Dem om sagens forløb i en periode på næsten 10  

 måneder.
Den 14. oktober 2003 meddelte Viborg Kommune at sagen kunne  

 påregnes færdigbehandlet inden udgangen af november 2003. Den 27. november  

 2003 meddelte kommunen at sagen endnu ikke var klar til afgørelse, men at  

 kommunen ville forsøge at få sagen klargjort til afgørelse den 10. december  

 2003. Først den 10. marts 2004 sendte kommunen forslag til afgørelse til  

 høring hos Deres advokat.
I den mellemliggende periode blev der dog afholdt  

 to  

 møder, den 17. december 2003 og den 5. februar 2004, mellem kommunen og Deres  

 advokat.
Jeg finder på den baggrund ikke grundlag for at kritisere kommunens  

 sagsbehandling med hensyn til kommunens løbende orientering af Dem om sagens  

 forløb i perioden fra den 14. oktober 2003 til den 10. marts 2004.
Kommunens udsættelse af sagen i februar og  

 marts 2003 Viborg Kommunes Teknik- og Miljøudvalg udsatte behandlingen af  

 sagen om hegnets placering på sine møder den 26. februar 2003 og den 13.  

 marts  

 2003. På disse tidspunkter havde den seneste fase af kommunens sagsbehandling  

 allerede varet ca. to et halvt år, og kommunen havde to gange overskredet de  

 frister for behandlingen af sagen som kommunen selv havde fastlagt.
Under  

 disse omstændigheder måtte en beslutning om at udsætte behandlingen af sagen  

 og dermed forsinke sagen yderligere forudsætte at tungtvejende grunde talte  

 for en sådan udsættelse.
Viborg Kommune har ikke oplyst hvilke grunde der  

 talte  

 for at udsætte behandlingen af sagen.
Jeg anser derfor kommunens udsættelse  

 af  

 behandlingen af sagen for beklagelig.
 Sammenfattende er det min opfattelse at Viborg Kommunes  

 sagsbehandling har været meget kritisabel.
 Jeg har gjort kommunen bekendt med min opfattelse.
Deres klage  

 vedrørende Viborg Hegnssyn I brev af 19. september 2004 klagede De til mig over Viborg  

 Hegnssyns afgørelse af 26. august 2004. Som det fremgår af mit brev til Dem  

 af  

 26. april 2004, behandler ombudsmanden ikke klager over nævn der i  

 betryggende  

 former træffer afgørelse om tvister mellem private.
Dette er fastsat i § 7,  

 stk. 3, i ombudsmandsloven.
Idet jeg anser Viborg Hegnssyn for omfattet af  

 ombudsmandslovens § 7, stk. 3, kan jeg ikke foretage mig noget i anledning af  

 den del af Deres klage der vedrører hegnssynet.
