Til alle amtsråd og kommunalbestyrelser I medfør af § 58, stk. 4, i lov om tjenestemænd i staten, folkeskolen og  

 folkekirken og § 4, stk. 5, i lov om tjenestemandspension samt aftale af 12.  

 september 1973 mellem undervisningsministeren og Danmarks Lærerforening om  

 forhold i forbindelse med sygdom for folkeskolens tjenestemænd fastsættes  

 følgende:
Anmeldelse af sygdom og tilvejebringelse af helbredsoplysninger § 1.  Sygdomsforfald skal uden ugrundet ophold  

 anmeldes til tjenestestedet.
 Stk. 2.  Sygdomsforfald skal dokumenteres ved en af  

 tjenestemanden underskrevet erklæring eller på forlangende ved lægeattest.
 Stk. 3.  Under sygdom af mere end 2 ugers varighed kan  

 det forlanges, at tjenestemanden fra en læge skaffer nærmere oplysning om  

 sygdommens varighed.
 Stk. 4.  En tjenestemand, der hyppigt er sygemeldt,  

 eller hvis tilstand i øvrigt giver anledning til tvivl om, hvorvidt den  

 pågældende kan anses for helbredsmæssigt egnet til at varetage sin stilling,  

 har pligt til at fremskaffe sådanne helbredsoplysninger, som efter indhentet  

 udtalelse fra Helbredsnævnet kan danne grundlag ved bedømmelse af  

 tjenstdygtigheden.
 § 2.  Folkeskolens tjenestemænd har pligt til at  

 deltage i regelmæssige tuberkuloseundersøgelser, der omfatter såvel  

 tjenestemænd som andre.
 Stk. 2.  En tjenestemand har pligt til, såfremt der på  

 skolen konstateres tilfælde af tuberkulose, på forlangende at underkaste sig  

 tuberkuloseundersøgelse.
§ 3.  Udgifter til lægeattest efter § 1, stk. 2 og 3,  

 og udgifter til speciallægeundersøgelse eller anden særlig undersøgelse, som  

 forlanges foretaget efter § 1, stk. 4, samt eventuelle udgifter til  

 tuberkuloseundersøgelse i henhold til § 2 afholdes af ansættelsesmyndigheden,  

 jf.
Finansministeriets cirkulære af 18. marts 1991 om betaling for  

 lægeerklæringer om uarbejdsdygtighed.
Notering af sygedage § 4.  På den for tjenestemanden førte sygedagsliste,  

 jf.
Undervisningsministeriets cirkulæreskrivelse af 29. august 1973 om afsked  

 af tjenestemænd på grund af helbredsbetinget utjenstdygtighed eller alder,  

 føres oplysning om tidspunktet for hver sygeperiodes begyndelse og ophør og  

 det samlede antal sygedage.
 Stk. 2.  Har tjenestemanden opnået tilladelse til af  

 helbredsgrunde at udføre tjeneste med nedsat tjenestetid, foretages notering  

 herom på sygedagslisten.
 Stk. 3.  )Perioder som nævnt i stk. 2 indgår ikke ved  

 opgørelse af, hvorvidt tjenestemanden har været fraværende på grund af sygdom  

 i mere end 120 dage i løbet af 12 på hinanden følgende måneder, jf. Økonomi-  

 og Budgetministeriets cirkulære af 15. marts 1973 om afsked af tjenestemænd i  

 staten, folkeskolen og folkekirken på grund af helbredsbetinget  

 utjenstdygtighed eller alder.
Nedsat tjenestetid af helbredsgrunde § 5.  En tjenestemand, der af helbredsmæssige grunde  

 midlertidigt er ude af stand til at udføre fuld tjeneste, kan opnå tilladelse  

 til nedsættelse af tjenestetiden med indtil halvdelen i indtil 3 måneder med  

 bibeholdelse af fuld løn.
 Stk. 2.  Tilladelse til nedsættelse af tjenestetiden i  

 medfør af stk. 1 gives af ansættelsesmyndigheden.
 Stk. 3.  Tilladelse til nedsættelse af tjenestetiden ud  

 over 3 måneder gives af ansættelsesmyndigheden, der samtidig afgør, om  

 tjenestemanden skal oppebære fuld eller delvis løn under den fortsatte  

 tjenestetidsnedsættelse.
 Stk. 4.  En tjenestemand, der er delvis utjenstdygtig  

 som følge af tilskadekomst under udførelse af tjenesten, kan opnå tilladelse  

 fra ansættelsesmyndigheden til nedsættelse af tjenestetiden for begrænset tid  

 eller indtil videre med bibeholdelse af fuld løn.
Stk. 5.  Hvis ansættelsesmyndigheden finder det  

 nødvendigt, kan der i sager, som nævnt i stk. 1-4, indhentes en lægelig  

 vurdering direkte fra Helbredsnævnet mod betaling af et af Finansministeriet  

 fastsat beløb, der pr. 1. april 1992 udgør 350 kr.
Ved ændring af beløbet  

 udsender Finansministeriet meddelelse herom.
 § 6.  Den tid, i hvilken en tjenestemand udfører  

 tjeneste med nedsat tjenestetid i henhold til § 5, indgår uafkortet i  

 lønancienniteten og pensionsalderen.
 Ikrafttrædelse mv.
 § 7.  Cirkulærets bestemmelser finder tilsvarende  

 anvendelse på timelærere, faste vikarer og vakancevikarer.
 § 8.  Cirkulæret har virkning fra 1. april 1992.
 Stk. 2.  Samtidig ophæves Undervisningsministeriets  

 cirkulære af 19. april 1974 om forhold i forbindelse med sygdom for  

 folkeskolens tjenestemænd som ændret ved cirkulærer af 19. februar 1991 og  

 10. april 1991.
Undervisnings- og Forskningsministeriet,  

 den 10. april 1992 P. m. v.
