 På baggrund  

 af sagens oplysninger og parternes modstridende forklaringer, havde  

 Pressenævnet ikke mulighed for at tage stilling til, om politiet foretog  

 efterforskning i anledning af politianmeldelsen, inden artiklen blev bragt i  

 Se  

 og Hør.
Pressenævnet  

 fandt, at arvestriden mellem klager og dennes søster var et privat  

 anliggende,  

 der ikke havde almen interesse.
Nævnet fandt ikke, at sagens omstændigheder,  

 herunder at klagers søster havde indgivet politianmeldelse mod klager, og at  

 klager var ansat ved Den Kgl.
Civilliste, ændrede herpå.
Pressenævnet fandt  

 endvidere, at overskriften Arvestrid på Amalienborg ikke havde  

 dækning i  

 artiklens indhold.
Herefter fandt Pressenævnet, at Se og Hør havde tilsidesat  

 reglerne om god presseskik og udtalte alvorlig kritik.
Kendelse  

 fra Pressenævnet i sag 2005-6-198 Advokat Bjarke Vejby har på vegne af Hoffunktionærforeningen som  

 mandatar for [K] klaget over en artikel i Se og Hør nr. 22 den 2. juni 2005,  

 idet man finder, at god presseskik er tilsidesat.
 Artiklen, der bar overskriften  

  

 Meldt til politiet  

  

 , havde følgende ordlyd:
Prinsesse Benediktes chauffør tømte ulovligt et dødsbo og risikerer  

 nu at miste sit job En gammel klapstol i mørkt træ med udsmykninger i elfenben er  

 blevet omdrejningspunktet i en arvesag, der i værste fald kan medføre, at  

 prinsesse  

 Benedikte må se sig om efter en ny mand bag rattet i kronebilen.
 [K]  mangeårig chauffør først for dronning Ingrid og senere for  

 prinsesse Benedikte  var nemlig hurtig ude, da hans mor døde den 26.  

 april.  

 Inden skifteretten nåede at opgøre værdierne i dødsboet, mødte [K] op i sin  

 mors beskyttede lejlighed i Holbæk.
 - Han fjernede en stol, som har stor værdi for mig, fordi min  

 mormor lovede mig, at den skulle jeg engang have, fortæller [K]s storesøster,  

[A]  

 til SE og HØR.
- Da jeg talte med ham i telefonen, kunne jeg høre hans kone, [B]  

 hovere over, at de havde stolen.
De har kun taget den for at genere mig.
- Jeg aner ikke, om stolen er noget værd i penge, men den har  

 stor affektionsværdi for mig.
Derfor meldte jeg min bror til politiet, da han  

 ulovligt fjernede stolen fra dødsboet.
Jeg ved ikke, hvad han ellers har  

 fjernet, siger [A], som er ligeglad, om broderen mister sit job på grund af  

 sagen.
- Han har fået muligheden for at aflevere stolen igen, og det  

 ønskede han ikke.
For mig handler det om principper.
 Politiet i Holbæk bekræfter, at de den 9. maj modtog en  

 politianmeldelse vedrørende [K].
Kongehusets pressechef Lis M.
Frederiksen siger, at af  

 principielle grunde udtaler vi os ikke i personalesager.
På spørgsmålet  

 om,  

 hvorvidt en straffet person kan være ansat i kongehuset, svarer hun: - Vi  

 tager  

 stilling fra gang til gang.
[K] har ikke reageret på SE og HØRs henvendelser. Øverst på siden var der endvidere indsat overskriften   

  

 Arvestrid på Amalienborg  

  

 , ligesom artiklen  

 var omtalt på bladets forside med teksten Benediktes chauffør  

  

 MELDT TIL POLITIET  

  

 .
Endelig indeholdt  

 artiklen et billede af prinsesse Benedikte, hvor [K] er indrammet i  

 baggrunden,  

 med underteksten [K] er blevet anmeldt til politiet  af sin egen  

 søster, et  

 billede af [K]s søster, der holder et barndomsbillede af de to søskende, med  

 underteksten For mig handler det om principper.
Hvis han mister sit  

 job, har  

 han selv bedt om det, siger [K]s, søster [A], her med et barndomsbillede af  

 de  

 to sammen samt et billede af [K] under en middag med underteksten  

 [K] har  

 været chauffør for kongehuset i årevis  først for dronning Ingrid og  

 siden for  

 prinsesse Benedikte. Hoffunktionærforeningen har indledningsvis bemærket, at klagen  

 ikke omhandler spørgsmålet om, hvorvidt oplysningen om, at [K] er blevet  

 anmeldt til politiet.
Denne oplysning er korrekt.
 Hoffunktionærforeningen har anført:
at overskriften Arvestrid på Amalienborg ikke har dækning i  

 artiklens indhold, og at det forhold, at [K] har tjenestebolig i Toldbodgade,  

 ikke ændrer herpå, at meddelelser, der kan krænke privatlivets fred skal undgås,  

 med mindre klar almen interesse kræver offentlig omtale.
Det enkelte individ  

 har krav på beskyttelse af sin personlige anseelse, og det må stå klart, at  

 en  

 privat arvestrid om en stol, hvor anmelderen ifølge artiklens indhold kun  

 tillægger  

 stolen affektionsværdi, alene omtales af Se og Hør, fordi [K] er ansat som  

 chauffør ved Den Kgl.
Civilliste, at meddelelser om, at der er indgivet politianmeldelse mod en  

 navngiven person, ikke bør bringes, før anmeldelsen har medført indgriben fra  

 politiets eller anklagemyndighedens side, medmindre det anmeldte forhold i  

 forvejen er kendt i videre kredse, er af væsentlig almen interesse eller det  

 står klart, at anmeldelsen er solidt underbygget, at der på tidspunktet for klagens indgivelse ikke har været indgriben  

 fra politiets eller anklagemyndighedens side, ligesom det anmeldte forhold  

 ikke  

 i forvejen har været kendt i videre kredse, at den private arvestrid ikke har væsentlig almen interesse.  

 Striden omtales af Se og Hør, fordi [K] er ansat som chauffør ved Den Kgl.  

 Civilliste.
Dette forhold kan ikke begrunde, at den varsomhed, der skal  

 iagttages med meddelelser om at politianmeldelse er indgivet mod en navngiven  

 person, kan fraviges, at sagen er principiel for Hoffunktionærforeningen, og at  

 omtalen af sagen i Se og Hør ikke opleves som ganske harmløs af  

[K], at ansatte ved Den Kgl.
Civilliste i videre omfang end andre  

 risikerer at blive omtalt i pressen som følge af den arbejdsrelaterede  

 sammenhæng til den kongelige familie, som stedse vil have stor pressemæssig  

 bevågenhed, at en udvidet tålegrænse for ansatte ved Den Kgl.
Civilliste  

 alene kan være acceptabel, hvis der består en relevant sammenhæng mellem de  

 arbejdsbetingede funktioner og den hændelse, som pressen måtte ønske at  

 omtale  

 (fx hvis en chauffør får inddraget sit kørekort på grund af en  

 færdselslovsovertrædelse),  

 og at der i den foreliggende situation, som angår en helt privat og  

 inferiør begivenhed, ikke er noget grundlag for at antage, at  

 tålegrænsen for  

[K] skal være udvidet i forhold til den beskyttelse, som de presseetiske  

 regler  

 yder alle øvrige personer, der ikke selv har valgt at optræde i mediernes  

 søgelys.
 Hoffunktionærforeningen har supplerende anført, at anmeldelsen  

 aldrig blev aktuel, da det fremgik af arveladers testamente, at det var  

 arveladers vilje, at [K] skulle have den omhandlede stol udlagt.
 Hoffunktionærforeningen har videre anført, at den såkaldte  

 Livristsag ikke har relevans ved bedømmelsen af nærværende sag,  

 hvor der ikke  

 er antydning af en forseelse.
 Hoffunktionærforeningen har endelig anført, at der dem bekendt  

 ikke har været tale om nogen afhøring, endsige nogen politimæssig  

 efterforskning.
 Se og Hør har anført:
at overskriften Arvestrid på Amalienborg er faktuelt korrekt,  

 da [K] og hans kone har folkeregisteradresse på Amalienborg.
I den  

 forbindelse  

 henvises til Pressenævnets kendelse i sag nr. 2003-6-0131, der illustrerer,  

 at  

 der er relativ vid margin med hensyn til vurderingen af overskrifters dækning  

 i  

 tilhørende artikler, at [K]s erhverv må tages i betragtning ved bedømmelsen af, om  

 der foreligger en privatlivskrænkelse. [K] har en speciel stilling, som  

 indebærer en væsentligt øget interesse fra mediernes side, idet kongehusets  

 medlemmer samt deres familie, omgangskreds og personale er udsat for konstant  

 opmærksomhed  

 fra medierne, hvilken mulighed/risiko [K] må antages at have accepteret som  

 et  

 vilkår ved stillingen, at Pressenævnets praksis fastslår, at personer, der vælger at  

 optræde i mediernes søgelys, må være forberedte på, at medierne bringer  

 oplysninger, der under normale omstændigheder ville være en krænkelse af  

 privatlivets fred, og som klageren selv har anført, er der en udvidet  

 tålegrænse, når man er ansat som chauffør for et medlem af den kongelige  

 familie, at det er relevant at omtale, at der er indgivet en  

 politianmeldelse mod [K], idet der er en særlig offentlig interesse knyttet  

 til  

 den personkreds, der omgiver kongehuset.
Det er korrekt, at sagen omtales,  

 fordi [K] er ansat som chauffør for prinsesse Benedikte, men der er tale om  

 et  

 anliggende, som er relevant i forhold til den pågældende stilling, da en  

 strafbar overtrædelse begået af chaufføren må antages at kunne få  

 konsekvenser  

 for chaufførens ansættelsesforhold, at vurderingen af, om der foreligger en privatlivskrænkelse  

 efter de presseetiske regler sker efter samme retningslinier som  

 privatlivskrænkelser efter straffeloven, hvor privatlivskrænkelser ifølge  

 Waaben, Strafferettens specielle del, s. 204, kun foreligger, hvis der er  

 noget  

 krænkende i videregivelsen af en meddelelse, og hvor straffrihed kan  

 foreligge,  

 hvis en persons erhverv, politiske virksomhed, retssager eller mellemværende  

 med myndighederne har givet anledning til, at man beskæftiger sig med hans  

 forhold, at omtalen af [K]s private forhold på denne baggrund ikke har  

 været uberettiget eller kan udgøre en privatlivskrænkelse, og at omtalen i  

 øvrigt er ganske harmløs, at sagens offentlige interesse understreges af, at artiklen  

 havde til formål at belyse, hvorledes hoffet forholder sig til lovbrud blandt  

 sine ansatte, hvilket var genstand for grundig research, herunder indhentelse  

 af den i artiklen gengivne udtalelse fra hoffets pressechef, at der foreligger klar almeninteresse i offentlig omtale af  

 sagen, hvor en mangeårig betroet medarbejder ved Den Kgl.
Civilliste er  

 politianmeldt for et ulovligt forhold, at der altid er offentlig interesse knyttet til sager vedrørende  

 efterforskning af mulige lovbrud begået af kongehusets personale, hvilket  

 også  

 illustreres af den såkaldte livrist-sag, hvor prins Joachims og prinsesse  

 Alexandras daværende livrist angiveligt skulle have tilranet sig ejendele  

 tilhørende  

 parret.
Selv om livrist-sagen adskiller sig fra nærværende sag, der alene  

 angår  

 en mindre forseelse, afslører den, at der er klar offentlig interesse knyttet  

 til forseelser begået af kongehusets personale.
Livrist-sagen gav ikke  

 anledning til medieretlige sager, at omtalen af sagen i øvrigt er lovlig i medfør af reglerne om  

 lovlig retsreportage, at Se og Hør mindst tre gange forud for artiklens  

 offentliggørelse har kontaktet [K], men at det kun var muligt at komme  

 igennem  

 til en telefonsvarer, hvor der blev lagt besked, og at Se og Hør efterfølgende har bragt en artikel, der forklarede,  

 at [K] ifølge et testamente var berettiget til den omhandlede stol.
Se og Hør har supplerende oplyst, at politianmeldelsen førte til  

 telefonisk afhøring af [K] og dennes søster, ligesom der blev foretaget en  

 sædvanlig politimæssig efterforskning i forhold til testamentets indhold,  

 hvorefter politiet henlagde sagen.
Dette ændrer efter mediets opfattelse dog  

 ikke ved, at det ikke på forhånd kunne afvises, at [K] havde begået en  

 strafbar  

 handling ved uretmæssigt at have sat sig i besiddelse af stolen.
At  

 overtrædelsen så senere viste sig alene at bestå i at have tiltaget sig  

 stolen,  

 før Skifterettens formelle behandling af dødsboet, må i denne sammenhæng  

 medføre,  

 at omtalen af politianmeldelsen ligger inden for den almindelige  

 ytringsfriheds  

 grænser.
 I sagens behandling har følgende nævnsmedlemmer deltaget:  

 Niels Grubbe, Finn Rowold, Lene Sarup  

 og Kirsten Dyregaard.
 Pressenævnet udtaler:
Det fremgår af punkt C.7. i de vejledende regler for god  

 presseskik, at der skal iagttages varsomhed med meddelelser om, at  

 politianmeldelse er indgivet mod en navngivet person.
Meddelelse herom bør  

 som  

 regel ikke bringes, før anmeldelse har medført indgriben fra politiets side.  

 Det gælder dog ikke, hvis det anmeldte forhold i forvejen er kendt i videre  

 kredse eller har væsentlig almen interesse, eller det efter de foreliggende  

 omstændigheder må antages, at anmeldelsen er solidt underbygget.
 På baggrund af sagens oplysninger og parternes modstridende  

 forklaringer, har Pressenævnet ikke mulighed for at tage stilling til, om  

 politiet foretog efterforskning i anledning af politianmeldelsen, inden  

 artiklen  

 blev bragt i Se og Hør.
Pressenævnet finder, at arvestriden mellem [K] og dennes søster  

 er et privat anliggende, der ikke har almen interesse.
Nævnet finder ikke, at  

 sagens omstændigheder, herunder at [K]s søster har indgivet politianmeldelse  

 mod [K], og at [K] er ansat ved Den Kgl.
Civilliste, ændrer herpå.  

 Pressenævnet  

 finder endvidere, at overskriften Arvestrid på Amalienborg ikke  

 har dækning i  

 artiklens indhold.
Herefter finder Pressenævnet, at Se og Hør har tilsidesat  

 reglerne om god presseskik og udtaler alvorlig kritik.
 I medfør af medieansvarsloven § 49 pålægger Pressenævnet  

 herefter den ansvarshavende redaktør af Se og Hør at offentliggøre følgende:
   

  

 Kendelse fra Pressenævnet  

  

 :
Den 2. juni 2005 bragte Se  

 og Hør en artikel, hvor blandt andet var anført, at Prinsesse Benediktes  

 chauffør [K] var meldt til politiet, og at chaufføren ulovligt havde tømt et  

 dødsbo og risikerede at miste sit job.
Hoffunktionærforeningen har som  

 mandatar  

 for [K] klaget til Pressenævnet, idet man finder, at god presseskik er  

 tilsidesat.
 Pressenævnet udtaler:
Det fremgår af punkt C.7.  

 i de vejledende regler for god presseskik, at der skal iagttages varsomhed  

 med  

 meddelelser om, at politianmeldelse er indgivet mod en navngivet person.  

 Meddelelse herom bør som regel ikke bringes, før anmeldelse har medført  

 indgriben fra politiets side.
Det gælder dog ikke, hvis det anmeldte forhold  

 i  

 forvejen er kendt i videre kredse eller har væsentlig almen interesse, eller  

 det efter de foreliggende omstændigheder må antages, at anmeldelsen er solidt  

 underbygget.
 På baggrund af sagens  

 oplysninger og parternes modstridende forklaringer, har Pressenævnet ikke  

 mulighed for at tage stilling til, om politiet foretog efterforskning i  

 anledning af politianmeldelsen, inden artiklen blev bragt i Se og Hør.
Pressenævnet finder, at  

 arvestriden mellem [K] og dennes søster er et privat anliggende, der ikke har  

 almen interesse.
Nævnet finder ikke, at sagens omstændigheder, herunder at  

[K]s  

 søster har indgivet politianmeldelse mod [K], og at [K] er ansat ved Den Kgl.  

 Civilliste, ændrer herpå.
Pressenævnet finder endvidere, at overskriften  

 Arvestrid på Amalienborg ikke har dækning i artiklens indhold.  

 Herefter  

 finder Pressenævnet, at Se og Hør har tilsidesat reglerne om god presseskik  

 og  

 udtaler alvorlig kritik.
København, den 23. august 2005 Niels Grubbe, Finn Rowold, Lene Sarup og Kirsten  

 Dyregaard. Afgjort den 23. august 2005.
