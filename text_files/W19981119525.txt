Udtalt, at Registertilsynet i henhold til LPR § 7 f, stk. 1, 2. pkt.,  

 var indstillet på at meddele en virksomhed tilladelse til på en række vilkår  

 at foretage automatisk registrering af udgående telefonopkald til anvendelse  

 ved refusion af samtaleudgifterne Ved brev af 18. december 1997 har IFS Danmark A/S ansøgt Registertilsynet  

 om tilladelse til at foretage automatisk registrering af telefonnumre, jf.  

 lov om private registre § 7 f.
 Der er telefonisk indhentet supplerende oplysninger.
Det fremgår, at en stor del af IFS Danmarks kundebaserede aktiviteter  

 foregår via telefon eller modem.
Virksomheden foretager videredebitering af  

 udgifter i forbindelse hermed til kunden.
Virksomheden skal derfor kunne  

 dokumentere den anvendte tid på en telefonlinie over for kunden.
 IFS Danmark har i dag via et PhonEX Pro program adgang til første del af  

 et telefonnummer, men ikke de to sidste cifre, hvilket er uhensigtsmæssigt  

 ved videredebiteringen til virksomhedens kunder.
Det er oplyst, at virksomheden har en telefonregning på over 1 million kr.  

 årligt, hvoraf størstedelen (ca. ó million kr.) videredebiteres.  

 Videredebiteringen fordelte sig i 1997 med ca. 60 % på indenlandske samtaler  

 og ca. 40 % på de udenlandske.
I 1998 forventes en fordeling på ca. 50/50 %.
 IFS Danmark har anslået, at en mere præcis videredebitering vil føre til  

 en besparelse (dvs. forøget videredebitering) på ca. 100.000 kr. årligt.
 På baggrund heraf ønsker IFS Danmark tilladelse til registrering af hele  

 telefonnummeret i medfør af lov om private registre § 7 f, stk. 1.
 Registertilsynet, der har behandlet sagen på et møde i Registerrådet, skal  

 herefter udtale:
Efter lovens § 7 f, stk. 1, må der i virksomheder m.v. ikke foretages  

 automatisk registrering af, hvilke telefonnumre der er foretaget opkald til  

 fra virksomhedens telefoner.
Registrering må dog ske efter forudgående  

 tilladelse fra Registertilsynet i tilfælde, hvor afgørende hensyn til private  

 eller offentlige interesser taler herfor.
Registertilsynet kan fastsætte  

 nærmere vilkår for tilladelsen.
For så vidt angår meddelelse af tilladelse efter bestemmelsens 2. pkt., er  

 det i lovens forarbejder omtalt som eksempel, at Registertilsynet kan meddele  

 tilladelse til virksomheder, der udfører arbejde for hvervgivere i udlandet,  

 når virksomhederne i henhold til aftale kan få refunderet udgifterne ved de  

 samtaler, der er ført i tilknytning til arbejdets udførelse.
I forarbejderne  

 er endvidere anført, at Registertilsynet kan meddele tilladelse til  

 virksomheder, som ønsker at foretage registrering af de telefonopkald, der er  

 foretaget i forbindelse med udførelsen af en bestemt arbejdsopgave i ind-  

 eller udlandet, for at kunne få refunderet udgifterne ved samtalerne af  

 virksomhedens medkontrahent i henhold til den indgåede aftale om udførelsen  

 af opgaven.
IFS Danmark skal efter det oplyste anvende oplysningerne om de foretagne  

 opkald til at få refunderet udgifterne ved samtalerne af virksomhedens  

 medkontrahenter i henhold til aftale herom.
Registertilsynet er på baggrund  

 heraf indstillet på, i henhold til lov om private registre § 7 f, stk. 1, 2.  

 pkt., at meddele IFS Danmark A/S tilladelse til at foretage automatisk  

 registrering af, hvilke telefonnumre der er foretaget opkald til fra  

 virksomheden.
 Tilladelsen vil i givet fald blive meddelt på følgende vilkår:
 1. Medarbejdere hos IFS Danmark A/S skal gøres bekendt med registreringen.
2. Tilladelsen omfatter kun registrering af telefonnumre ved brug af  

 telefoner, hvor der ved den pågældende telefon er gjort opmærksom på, at de  

 kaldte telefonnumre registreres.
Tilladelsen omfatter ikke andre telefoner,  

 herunder telefoner, som er tilknyttet andre telefonforbindelser.
 3. Der må alene foretages automatisk registrering af telefonnumre med de  

 formål at kunne videredebitere samtaleudgifter til virksomhedens  

 medkontrahenter i henhold til aftale herom.
 4. De registrerede telefonnumre, herunder udskrifter fra anlægget, må  

 alene anvendes i forbindelse med refusion fra virksomhedens medkontrahenter  

 og må ikke anvendes til andre formål.
 5. Udskrifter med oplysninger om foretagne opkald skal destrueres, når der  

 er foretaget endelig afregning vedrørende de pågældende opkald.
 6. Oplysninger om foretagne opkald skal slettes senest 3 måneder efter  

 registreringen i anlægget.
 7. Der skal træffes de fornødne sikkerhedsforanstaltninger mod, at  

 oplysningerne misbruges eller kommer til uvedkommendes kendskab.
 Gebyr for tilladelsen andrager 1.000 kr., jf. lov om private registre §  

 26, stk. 2, nr. 5. Gebyret vil blive opkrævet af Justitsministeriets  

 departement.
 Når betaling har fundet sted, vil endelig tilladelse blive meddelt.
