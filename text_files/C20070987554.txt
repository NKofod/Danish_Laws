Skrivelse  

 om adresseringsmellemnavne/egentlige mellemnavne til personregisterførerne Enkelte borgere har fået den opfattelse, at de har mistet deres  

 mellemnavn i forbindelse med, at den nye navnelov trådte i kraft i april  

 2006.  

 Disse mennesker bærer ofte et adresseringsmellemnavn, som de ikke har mistet.
 Reglerne  

  

 før  

 1. april 2006:
Et adresseringsmellemnavn er ikke et mellemnavn, der bæres  

 efter navnelovens regler.
Det er et navn, gifte mennesker kunne få  

 registreret  

 i CPR/Folkeregistret, og som kan benyttes af offentlige myndigheder og  

 private  

 bl.a. til maskinel adressering til de enkelte borgere.
Reglerne om  

 adresseringsmellemnavne  

 var reguleret i Bekendtgørelse nr. 842 af 13. oktober 2003 om  

 folkeregistrering  

 (nu ophævet).
 Følgende navne kunne registreres i CPR/Folkeregistret som  

 adresseringsmellemnavne:
   

 	  

 Bar anmelderen eget  

 efternavn, kunne han/hun få den nuværende ægtefælles eget efternavn eller et  

 giftenavn, anmelderen tidligere havde ført.
   

 	  

 Bar anmelderen den  

 nuværende ægtefælles eget efternavn som giftenavn, kunne han/hun få sit eget  

 efternavn eller den nuværende ægtefælles mellemnavn, hvis ægtefællerne bar  

 fælles efternavn eller et giftenavn anmelderen tidligere havde ført.
 Det fremgik af ægteskabsblanketterne, der blev udfyldt i  

 forbindelse med en vielse, at der var tale om et adresseringsmellemnavn.
 Reglerne  

  

 efter  

 1. april 2006:
Med navneloven, der trådte i kraft 1. april 2006, blev  

 mulighederne for at registrere adresseringsmellemnavne ophævet, men i stedet  

 blev muligheden for at antage mellemnavne efter navnelovens § 11 udvidet.
For  

 eksempel er det blevet muligt at antage sit tidligere førte efternavn som et  

 egentligt mellemnavn, og det er ligeledes blevet muligt at få ægtefællens  

 mellemnavn som mellemnavn, hvis ægtefællen samtykker.
Skulle en bærer af et  

 adresseringsmellemnavn ønske at få det som et mellemnavn, skal vedkommende  

 ansøge herom, og da der er tale om en navneændring, skal der betales gebyr  

 herfor.
De adresseringsmellemnavne, der er anmeldt til  

 CPR/Folkeregistret før 1. april 2006, kan forblive registreret indtil  

 personen  

 ændrer navn eller beder CPR/Folkeregistret om at få adresseringsmellemnavnet  

 slettet.
Dette følger af navnelovens § 30. Der er således ingen, der har  

 mistet  

 et mellemnavn i forbindelse med den nye lov, men den nye lov giver mulighed  

 for, at et adresseringsmellemnavn kan blive et  

  

 egentligt  

 mellemnavn,  

 såfremt betingelserne i øvrigt er opfyldt.
Det er op til den enkelte myndighed hvorvidt de vil medtage  

 folks adresseringsmellemnavne.
Det er Familiestyrelsen bekendt, at man f.eks.  

 i  

 pas og kørekort på begæring kan få medtaget adresseringsmellemnavnet, som det  

 er anført i CPR/folkeregistret.
 Adresseringsmellemnavne medtages ikke i udskrifter fra  

 Personregistret (tidligere DNK).
