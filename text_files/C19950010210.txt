På markedet er i de senere år fremkommet bly- og klorparaffinfri kabler,  

 som er mindre miljøbelastende end gængse kabler.
Fra miljømyndighedernes side  

 ønskes anvendelsen af disse kabler fremmet, selv om der bliver tale om visse  

 merudgifter.
Boligministeriet kan tilslutte sig dette som et led i en  

 økologisk hensyntagen, der efterhånden hører med til god standard i  

 byggeriet.
 Boligministeriet kan derfor anbefale, at der i statsligt og statsstøttet  

 byggeri (i henhold til lov om boligbyggeri, lov om boliger for ældre og  

 personer med handicap samt lov om byfornyelse og boligforbedring) stilles et  

 funktionskrav om anvendelse af bly- og klorparaffinfri kabler, og at  

 kommunalbestyrelserne accepterer dette i støttet byggeri.
 Det forudsættes herved, at merudgiften er beskeden og nærmere oplyses, og  

 at de bly- og klorfri kabler mindst har samme egenskaber som hidtil anvendte  

 kabler, hvad angår brugsværdi, levetid og driftsudgifter.
 Det bemærkes, at anbefalingen alene vedrører kabler, der er en naturlig  

 del af det enkelte byggeforetagende, og som betales som et led i dettes  

 byggeudgift.
