Skriftlig fremsættelse (6.  

 oktober 2005) Forsvarsministeren  

  

 (Søren Gade):
 Herved tillader jeg mig for Folketinget at fremsætte:
 Forslag til lov  

 om ændring af værnepligtsloven og lov om  

 værnepligtens opfyldelse ved civilt arbejde (Ændringer som følge af  

 indførelsen  

 af Forsvarets Dag og ændret ressortansvar).
(Lovforslag nr.
L 9).
Formålet med lovforslaget er at indføre Forsvarets Dag med  

 henblik på at øge antallet af frivillige værnepligtige og samtidig styrke  

 rekrutteringen til forsvaret generelt.
Det er hensigten, at der på Forsvarets  

 Dag gennemføres den hidtil kendte sessionsvirksomhed med henblik på at  

 afklare  

 den enkeltes egnethed til værnepligtstjeneste, og samtidig gennemføres der en  

 præsentation af forsvaret og redningsberedskabet tillige med en orientering  

 om  

 hjemmeværnet og det frivillige virke i redningsberedskabet, herunder  

 Beredskabsstyrelsens frivillige indsatsstyrke.
Alle unge mænd vil blive  

 indkaldt til at deltage i Forsvarets Dag, og alle unge kvinder inviteres til  

 at  

 deltage i Forsvarets Dag.
Det foreslås, at værnepligtige fremover indkaldes til  

 Forsvarets Dag efter samme retningslinjer, som de i dag indkaldes til  

 session.  

 Det foreslås endvidere, at alle kvinder inviteres til at deltage i Forsvarets  

 Dag.
Kvinderne vil tids- og aldersmæssigt blive inviteret efter de samme  

 retningslinjer, som er gældende for værnepligtige mænd.
Forsvarets Dag planlægges gennemført på fem permanente  

 lokaliteter i Jylland og på Sjælland samt på Bornholm.
Det er hensigten, at  

 der  

 skal deltage ca. 50 personer i hvert arrangement, der afholdes i løbet af én  

 dag.
Der vil, bortset fra Bornholm, hvor Forsvarets Dag gennemføres på  

 Almegårds  

 Kaserne, være tale om permanent indrettede faciliteter, der placeres på  

 Høvelte  

 Kaserne i Nordsjælland, Antvorskov Kaserne ved Slagelse, Flyvestation  

 Aalborg,  

 Beredskabscenter Herning og Bülows Kaserne i Fredericia.
Dette medfører en  

 reduktion i antallet af lokaliteter i forhold til den nuværende  

 sessionsvirksomhed, hvorfor rejseafstanden for nogle af de værnepligtige vil  

 blive forøget i forhold til i dag.
Henset til indholdet af Forsvarets Dag er  

 en  

 placering i permanente lokaliteter imidlertid hensigtsmæssig.
For at afbøde  

 ulempen for deltagerne foreslås det, at forsvaret yder fri transport for  

 deltagerne.
På Forsvarets Dag planlægges der gennemført en  

 sessionsbehandling af deltagerne.
Det foreslås, at sessionen gennemføres  

 uændret med undtagelse af den nuværende præsentation af mulighederne for at  

 aftjene værnepligten.
Kvindernes deltagelse i Forsvarets Dag gør, at de også  

 kan deltage i session efter samme retningslinjer som de værnepligtige mænd,  

 idet kvinderne dog ikke skal trække et lodtrækningsnummer.
Dette er begrundet  

 i, at egnede kvinder kun indkaldes til tjeneste på værnepligtslignende  

 vilkår,  

 såfremt de frivilligt indgår aftale herom.
Det er endvidere hensigten at give deltagerne en grundig  

 præsentation af forsvaret og redningsberedskabet samt en orientering om  

 hjemmeværnet og det frivillige virke i redningsberedskabet, herunder  

 Beredskabsstyrelsens frivillige indsatsstyrke.
Præsentationen vil bl.a.  

 omfatte  

 information om værnepligtstjeneste, ansættelses-, uddannelses- og  

 karrieremuligheder, reaktionsstyrkekontrakter mv.
I den udstrækning den  

 enkelte  

 ønsker det, vil der være mulighed for individuel vejledning.
Desuden vil der  

 være  

 mulighed for umiddelbart at indgå en aftale om frivillig værnepligtstjeneste  

 eller få afklaret mulighederne for anden form for frivillig tjeneste.
Det er  

 hensigten, at der med hensyn til aftaler om frivillig værnepligt indføres en  

 kortere fortrydelsesret, således at deltagere i Forsvarets Dag, der fx indgår  

 en aftale på selve dagen, har mulighed for efterfølgende at annullere den  

 indgåede aftale.
De enkelte elementer af Forsvarets Dag planlægges gennemført  

 så fleksibelt som muligt for herigennem at reducere den ventetid, der  

 erfaringsmæssigt opstår i forbindelse med sessionsbehandlingen.
Lovforslaget indeholder, foruden ændringerne i relation til  

 Forsvaret Dag, en række konsekvensrettelser som følge af, at ressortansvaret  

 på  

 værnepligtsområdet er ændret.
Ved kongelig resolution af 19. januar 2004 er  

 ressortansvaret for sager vedrørende værnepligtsloven og lov om værnepligtens  

 opfyldelse ved civilt arbejde, herunder sessionsvirksomheden og  

 Militærnægteradministrationen fra 1. februar 2004 overført fra indenrigs- og  

 sundhedsministeren til forsvarsministeren.
Desuden er Forsvarets  

 Personeltjeneste oprettet som led i aftalen om forsvarets ordning 2005   

 2009.  

 Forsvarets Personeltjeneste er en overordnet funktionel tjeneste, der bl.a.  

 skal forestå personaleadministrationen inden for væsentlige dele af  

 Forsvarsministeriets område.
Dette medfører, at stort set al  

 værnepligtsadministration vil blive varetaget af Forsvarets Personeltjeneste.  

 Forsvarets Personeltjeneste vil bl.a. være ansvarlig for al rekruttering og  

 ansættelse af personel i forsvaret, hvorfor Forsvarets Dag vil kunne bidrage  

 til at sikre den nødvendige brede rekruttering til forsvaret, herunder  

 forsvarets  

 internationale operationer.
Lovforslaget indeholder en række konsekvensrettelser i lov  

 om værnepligtens opfyldelse ved civilt arbejde som følge af den nævnte  

 ressortoverførsel.
Endvidere indeholder lovforslaget et forslag om at fjerne  

 muligheden for at ikende militærnægtere disciplinarmidlerne arbejde i  

 en del  

 af fritiden og fratagelse af friheder.
Forslaget er  

 begrundet i, at  

 tjenesteforholdene for militærnægtere gør, at disse disciplinarmidler ikke er  

 praktisk anvendelige.
 Idet jeg i øvrigt henviser til lovforslagene og de  

 ledsagende bemærkninger, skal jeg herved anbefale forslaget til Det Høje  

 Tings  

 velvillige behandling.
