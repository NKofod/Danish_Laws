 Udtalt, at et amtsrådsmedlem ved sit indskud og personlig hæftelse på  

 henholdsvis 47.100 kr. og 105.000 kr. i et kommanditselskab, der ejede et  

 motel, havde en personlig økonomisk interesse i en sag om amtskommunens salg  

 til kommunen af et areal til udbygning af motellet.
Det var således indenrigsministeriets opfattelse, at  

 amtsrådsmedlemmets interesse i sagens udfald, navnlig under hensyn til de  

 involverede beløbs størrelse, havde været af en sådan styrke, at den  

 objektivt set havde medført en fare for, at afgørelsen i sagen ville blive  

 påvirket af denne interesse.
Det forhold, at amtskommunens salg af det  

 pågældende areal til kommunen kun havde haft en mulig afledt virkning for  

 kommanditselskabet, fandtes ikke at ændre herved.
 Det forhold, at beslutningerne blev truffet i økonomiudvalget ved  

 enstemmighed og uden afstemning, måtte anses for uden betydning for  

 vurderingen af habilitetsspørgmsålet, ligesom det var uden betydning, at  

 behandlingen af sagen i økonomiudvalget alene havde haft en forberedende  

 karakter, idet amtsrådsmedlemmet måtte betragtes som inhabil i relation til  

 sagen som sådan, fra det tidspunkt denne rejstes af kommunen.
