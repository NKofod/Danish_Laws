 I medfør af §§ 17 og 29 i lov om almindelig arbejderbeskyttelse, §§ 9 og  

 11 i lov om arbejderbeskyttelse inden for handels- og kontorvirksomhed og §§  

 9 og 21 i lov om arbejderbeskyttelse inden for landbrug, skovbrug og  

 gartneri, jfr. lovbekendtgørelser nr. 297, 298 og 299 af 4. juli 1968,  

 således som disse love er ændret ved lov nr. 216 af 19. maj 1971, fastsættes  

 efter forhandling med direktøren for arbejdstilsynet og arbejdsrådet  

 følgende:
 § 1.  Direktøren for arbejdstilsynet udsteder efter  

 indhentet udtalelse fra arbejdsrådet forskrifter for indretning, afprøvning,  

 eftersyn, reparation og brug af boltepistoler og deres tilbehør.
 § 2.  Direktøren for arbejdstilsynet kan, hvor særlige  

 forhold foreligger, tillade afvigelser fra bestemmelserne i de af ham  

 udstedte forskrifter, når han skønner det rimeligt og forsvarligt.
§ 3.  Skønner arbejdstilsynet, at en boltepistols  

 tilstand er betænkelig, kan tilsynet nedlægge forbud imod dens anvendelse  

 eller gøre brugen betinget af, at boltepistolen indsendes til eftersyn hos  

 fabrikanten eller hans stedfortræder, og at denne derefter afgiver attest  

 over for tilsynet.
I attesten skal det oplyses, dels om der er foretaget  

 ændringer ved pistolen og i bekræftende fald, hvori disse består, dels om  

 boltepistolen i den stand, hvori den tilbagesendes, kan anses for at frembyde  

 tilstrækkelig sikkerhed.
§ 4.  De af tilsynet nedlagte forbud og i øvrigt  

 trufne afgørelser kan inden for et tidsrum af 3 uger indbringes for  

 direktøren for arbejdstilsynet.
Direktørens afgørelser kan inden for et  

 tidsrum af 14 dage indbringes for arbejdsministeren.
Klager over forbud har  

 dog ikke opsættende virkning.
 § 5.  Overtrædelse af denne bekendtgørelse og de i  

 henhold hertil udfærdigede forskrifter, forbud eller påbud straffes efter lov  

 om almindelig arbejderbeskyttelse § 71, lov om arbejderbeskyttelse inden for  

 handels- og kontorvirksomhed § 25 og lov om arbejderbeskyttelse inden for  

 landbrug, skovbrug og gartneri § 24 med bøder, for så vidt forholdet ikke  

 efter lovgivningens almindelige bestemmelser medfører højere straf.
 § 6.  Bekendtgørelsen træder i kraft den 1. januar  

 1976.
 Stk. 2.  Samtidig ophæves bekendtgørelse nr. 79 af 1.  

 marts 1960 om indretningen og brugen af boltepistoler (skudhamre) og deres  

 tilbehør.
 Stk. 3.  Ibrugværende boltepistoler, som opfylder  

 kravene i arbejdsministeriets bekendtgørelse nr. 79 af 1. marts 1960 om  

 indretningen og brugen af boltepistoler (skudhamre) og deres tilbehør, kan  

 fortsat benyttes indtil 1. januar 1980. Boltepistoler, hvor den eksploderende  

 ladning påvirker bolten eller sømmet direkte, og stempelpistoler med  

 mundigshastighed over 100 m/sek., må dog kun benyttes, hvor tekniske forhold  

 gør dette nødvendigt.
 Arbejdsministeriet, den 11. december  

 1975.
 Erling Dinesen.
/H.
Winther.
