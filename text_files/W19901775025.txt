Ansøgning om overførsel af bevilling på grund af bevillingshaverens  

 sygdom til dennes samlever, der havde deltaget i hyrekørselsvirksomheden i  

 31/2 år, blev imødekommet De har ved brev af 6. marts 1990 ansøgt om overførsel af Deres  

 hyrekørselsbevilling nr. 1-2243 til Deres samlever, Ingrid Barnholt.
 Det fremgår af sagen, at baggrunden for overførselsansøgningen er Deres  

 sygdom, på grund af hvilken De er bevægelseshæmmet og bruger kørestol, og som  

 har medført, at De har afleveret 3 af Deres 4 bevillinger.
 Det er endvidere oplyst, at Ingrid Barnholt har 11 års erfaring inden for  

 hyrekørselsbranchen og at denne siden april 1987 aktivt har deltaget i Deres  

 hyrekørselsvirksomhed.
 Storkøbenhavns Hyrevognskontor har i en udtalelse til ministeriet i sagens  

 anledning anbefalet det ansøgte.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstændigheder gøre en undtagelse herfra.
 Efter ministeriets opfattelse foreligger der i Deres tilfælde sådanne  

 særlige forhold, at ministeriet efter omstændighederne kan tillade, at Deres  

 bevilling nr. 1-2243 overføres til Ingrid Barnholt.
 De bedes rette henvendelse til Storkøbenhavns Hyrevognskontor med henblik  

 på foretagelse af det videre fornødne i sagens anledning.
 Storkøbenhavns Hyrevognskontor har modtaget kopi af nærværende brev.
