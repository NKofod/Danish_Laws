 Til samtlige offentlige og private slagtehuse samt dyrlægerne ved disse.
 Fedt og talg.
 På given foranledning skal opmærksomheden henledes på, at bedømmelsen af  

 fedt og talg principielt ikke adskiller sig fra bedømmelsen af andet  

 slagteaffald, hvorefter det enten kan godkendes til menneskeføde og mærkes  

 som sådan eller skal kasseres.
Med Landbrugsministeriets indforståelse skal imidlertid meddeles, at fedt  

 og talg, som kun er forurenet i ringe grad og hidrører fra godkendte dyr, kan  

 leveres til teknisk brug eller til dyrefoder på betingelse af, at emballagen  

 er mærket henholdsvis »Kødaffald til teknisk brug.
Uspiseligt« og  

 »Dyrefoder«, jf. § 15, stk. 2 og 3, i Landbrugsministeriets  

 bekendtgørelse af 27. september 1974 om kød m.m. til hjemmemarkedet.
 Opmærksomheden skal henledes på, at virksomheder, som er godkendt til  

 forhandling af levnedsmidler, ikke må modtage »tekniske varer«.
 P.V.V.
