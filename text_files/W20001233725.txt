Da patientens almentilstand ikke blev bedre, og da hendes forældre  

 anmodede om, at hun blev revurderet på et andet sygehus, blev hun  

 overflyttet til et andet sygehus.
Her fandt man, at patienten var kronisk  

 medtaget og havde væskemangel.
Klage over utilstrækkelig  

 undersøgelse og behandling i forbindelse med fjernelse af  

 galdeblære Patientklagenævnet fandt, at der ikke var grundlag for at kritisere,  

 at  ERCP-undersøgelsen i første omgang blev aflyst, idet  

 patientens smerter efter operationen hurtigt førte til  

 ultralydsundersøgelse, og idet der var faldende levertal og bedring af  

 tilstanden.
Nævnet fandt dog, at det havde været  

 hensigtsmæssigt, om overlægen A havde fastholdt ordinationen af  

 ERCP-undersøgelsen, idet der forelå påvirkede levertal.
Patientklagenævnet fandt videre, at der ikke var grundlag for at  

 kritisere de undersøgelser, der blev foretaget i de følgende  

 dage.
Der var foretaget en ultralydsundersøgelse for nylig, der ikke  

 viste en større ansamling, og patientens tilstand var sløret af  

 en bugspytkirtelbetændelse efter ERCP-undersøgelsen.  

 Lægerne overvejede relevant operation og drænage.
Nævnet  

 fandt imidlertid, at det havde været hensigtsmæssigt, om  

 overlæge B og den afdelingslæge, der undersøgte patienten  

 i disse dage, havde foranstaltet en hurtig ultralydsundersøgelse, da  

 der ved ERCP var påvist en lækage fra galdeblærens  

 udførselsudgang.
Patientklagenævnet fandt iøvrigt, at der frem til  

 overflytningen den 7. januar 1999 blev foretaget relevante  

 undersøgelser for at finde årsagen til patientens klager samt  

 smerter.
Der blev foranstaltet billeddiagnostiske undersøgelser,  

 ligesom patienten ved 2 lejligheder fik tømt  ansamlinger.
Der blev  

 foretaget ultralydscanning af maven, og den følgende dag blev der  

 foretaget en CT-scanning.
Patientklagenævnet fandt dog, at der i forløbet burde  

 være ordineret et væskeregnskab, da patienten gennemgik et  

 forløb med galdegangslækage, bugspytkirtelbetændelse efter  

 ERCP og gentagen byldedannelse i bughulen.
Der blev ikke ført  

 væskeregnskab på noget tidspunkt i forløbet.
Af  

  sygeplejekardex fremgår det, at patienten sporadisk fik væske  

 ind i årene.
Patientklagenævnet fandt imidlertid, at det ikke kunne  

 tillægges en enkelt læge, at der ikke blev ført  

 væskeregnskab.
Forløbet udstrakte sig over en periode på 3  

 uger.
Afgørelsen blev derfor meddelt til den administrerende  

 overlæge til orientering.
 Nævnet bemærkede i den forbindelse, at det er vanskeligt at  

 afgøre, i hvor udtalt en grad der har foreligget en  

 dehydreringstilstand.
For så vidt angår sygeplejerskernes observation af patientens  

 væsketilstand fandt nævnet, at det havde været  

 hensigtsmæssigt, om sygeplejerskerne havde ført  

 væskeskema, idet det af sygeplejekardex og journalen flere gange  

 fremgik, at patienten var dårligt spisende, at hun havde kvalme og ind  

 imellem opkastninger.
Endvidere havde hun dræn, havde anlagt drop og  

 havde haft vægttab.
Nævnet oplyste, at det som udgangspunkt er lægens ansvar, at  

 der ordineres et væskeskema, men at det også er en almen  

 sygeplejeopgave, at der ved så dårlige patienter  

 rutinemæssigt føres væskeskema.
Denne del af  

 afgørelsen blev meddelt oversygeplejersken til orientering.
