 Vejledning for firmapensionskasser i henhold til § 21 a, stk.  

 1, nr. 1  3 og 5, i lov om tilsyn med firmapensionskasser.
Indledning Vejledningen er Finanstilsynets fortolkning af § 21 a, stk.  

 1, nr. 1  3 og 5, i lov om tilsyn med firmapensionskasser, § 24 i lov  

 om tilsyn  

 med firmapensionskasser og de øvrige bestemmelser, der er nævnt i  

 vejledningen,  

 og kan således betragtes som en sammenskrivning af tilsynets praksis på de  

 områder, som vejledningen omfatter.
Vejledningen vedrører alene  

 pensionskassers  

 forhold.
 Vejledningens formuleringer lever op til "Supervisory  

 Standards on derivatives" (oktober 1998) og "Supervisory Standards  

 on  

 Asset Management by Insurance Companies" (december 1999) udarbejdet af  

 International Association of Insurance Supervisors.
Hvis det, f.eks. ved en undersøgelse, konstateres, at  

 vejledningen ikke efterleves af pensionskasserne, må det forventes, at  

 tilsynet  

 med henvisning til loven vil påtale forholdet.
Hvis der er sket en  

 overtrædelse  

 af strafbelagte bestemmelser, vil der i grove eller gentagne tilfælde ske  

 politianmeldelse.
En del af vejledningens punkter indeholder eksempler på,  

 hvorledes det omhandlede problem kan løses.
Hvis en pensionskasse kan  

 dokumentere, at problemet er løst på anden vis, vil der ikke være tale om en  

 overtrædelse  

 af § 21 a i lov om tilsyn med firmapensionskasser.
Vejledningen indeholder de krav, Finanstilsynet som minimum  

 stiller til pensionskasserne i henhold til § 21 a, stk. 1, nr. 1  3 og  

 5, og §  

 24 i lov om tilsyn med firmapensionskasser.
Vejledningen gælder for alle  

 firmapensionskasser,  

 men enkelte af punkterne er ikke nødvendigvis relevante for alle  

 pensionskasser.  

 De krav, den enkelte pensionskasse skal leve op til, skal afspejle  

 pensionskassens  

 risikoforhold og kapitalstyrke.
 Det skal i denne forbindelse  

 generelt bemærkes, at tilsynet fortolker lovens bestemmelser i  

 overensstemmelse  

 med principperne i §§ 54, 56 og 57 i aktieselskabsloven.
 Der gælder det særlige for  

 firmapensionskasser, at det i kassens vedtægter kan bestemmes, at der kan  

 eller  

 skal ansættes en direktør (forretningsfører). Har pensionskassen ingen  

 direktør, udføres de hverv, der ved loven er henlagt til direktøren, af  

 bestyrelsen.  

 Punkterne i vejledningen skal læses i den sammenhæng.
GENERELT VEDRØRENDE ORGANISATION, FORRETNINGSGANGE  

 OG INTERN KONTROL Det følger af § 24 i lov om tilsyn med firmapensionskasser, at  

 bestyrelsen for en firmapensionskasse skal forestå ledelsen af pensionskassen  

 og skal sørge for en forsvarlig organisation og administration af  

 pensionskassen.
Det følger endvidere af § 21 a, stk. 1, nr. 1  3 og 5, i  

 lov om tilsyn med firmapensionskasser, at pensionskassen skal have 1)  

 	  

 en god administrativ  

 og regnskabsmæssig praksis, 2)  

 	  

 skriftlige  

 forretningsgange på alle de væsentlige aktivitetsområder samt 3)  

 	  

 fyldestgørende  

 interne kontrolprocedurer.
 Det følger ligeledes af  

 principperne i § 54, stk. 1, 2. pkt., i aktieselskabsloven, at bestyrelsen  

 skal  

 sørge for en forsvarlig organisation af pensionskassen.
 Forretningsgangene kan medvirke til:
-  

 	  

 At sikre, at de af ledelsen  

 vedtagne retningslinjer kommer til medarbejdernes kundskab -  

 	  

 At bidrage til at give  

 medarbejderne et godt beslutningsgrundlag -  

 	  

 At bidrage til  

 ensartet sagsbehandling i ensartede tilfælde -  

 	  

 At bidrage til en  

 rationel og koordineret udførelse af arbejdet gennem reduktion af muligheder  

 for misforståelser -  

 	  

 At støtte indførelsen  

 af nye regler -  

 	  

 At give en sikker og  

 hurtig indførelse af nye medarbejdere i arbejdet Der stilles følgende overordnede krav til  

 forretningsgangene:
-  

 	  

 De skal være  

 ajourførte -  

 	  

 De skal være  

 letlæselige -  

 	  

 De skal beskrive de  

 faktiske forhold -  

 	  

 De må ikke efterlade  

 tvivl om, hvem der har ansvaret for den enkelte opgave -  

 	  

 Det skal kunne  

 konstateres, hvem der har udført den enkelte opgave -  

 	  

 De skal indeholde  

 kontrolelementer.
Behovet for udarbejdelse af skriftlige forretningsgange vil  

 variere fra pensionskasse til pensionskasse.
De fleste pensionskasser vil dog  

 som minimum skulle udarbejde skriftlige forretningsgange på følgende områder:
-  

 	  

 Pensionskassevirksomhed -  

 	  

 Investeringer Forretningsgangene og de interne kontroller skal sikre, at  

 der er tilstrækkelig personadskillelse (funktionsadskillelse  

  

 )  

  

 , samt at pensionskassen ikke gøres for  

 afhængig af enkelte nøglepersoner.
 Såfremt der ikke kan tilvejebringes en fuldstændig  

 funktionsadskillelse, skal der tages højde herfor ved udarbejdelse af  

 retningslinjer  

 og forretningsgange samt ved tilrettelæggelsen af den interne kontrol.
 Medarbejdere, der skal udføre kontroller, skal have et så  

 stort kendskab til området, at de kan foretage en relevant kontrol.
I.
BESTYRELSENS ARBEJDE M.V.
1.1. Bestyrelsens forretningsorden 1.1.1 Bestyrelsen kan ved en forretningsorden træffe nærmere  

 bestemmelser om udførelsen af sit hverv, jf. principperne i § 56, stk. 7, i  

 aktieselskabsloven.
1.1.2 Der er ikke et generelt lovkrav til indholdet af denne  

 forretningsorden.
I henhold til principperne i § 56, stk. 7, i  

 aktieselskabsloven fastlægges dog minimumskrav til forretningsordenen i  

 børsnoterede selskaber.
Indholdet af § 56, stk. 7, i aktieselskabsloven  

 fremgår af vedlagte bilag.
1.1.3 Ét medlem af bestyrelsen, direktionen, den eksterne  

 revision, den interne revisionschef samt den ansvarshavende aktuar kan  

 forlange bestyrelsen indkaldt, jf. § 27, stk. 1, i lov om tilsyn med  

 firmapensionskasser.
Forretningsordenen må derfor ikke indeholde bestemmelser  

 om, at der skal flere af de nævnte personer til at indkalde bestyrelsen.
1.1.4 Forretningsordenen skal underskrives af samtlige  

 bestyrelsesmedlemmer.
Dette medfører, at nytilkomne bestyrelsesmedlemmer ved  

 deres underskrift skal kvittere for modtagelsen af den gældende  

 forretningsorden.  

 Herved sikres, at samtlige bestyrelsesmedlemmer har kendskab til  

 forretningsordenen.
1.2. Deltagere i bestyrelsens møder 1.2.1 Den eksterne revision og den interne revisionschef har  

 ret til at deltage i bestyrelsesmøder under behandling af sager, der har  

 betydning for revisionen eller for aflæggelse af regnskabet, jf. § 27, stk.  

 1, 3. pkt..
1.3. Bestyrelsens forhandlinger og  

 forhandlingsprotokol 1.3.1 Bestyrelsen kan ikke træffe beslutning uden, at så vidt  

 muligt samtlige bestyrelsesmedlemmer har haft mulighed for at deltage i  

 sagens behandling, jf. § 28, stk. 1, i lov om tilsyn med firmapensionskasser.
1.3.2 Bestyrelsens formand skal sørge for, at bestyrelsen  

 holder møde, når dette er nødvendigt, jf. § 27, stk. 1, i lov om tilsyn med  

 firmapensionskasser.
1.3.3 Bestyrelsen kan derfor ikke lovligt delegere sin  

 beslutningskompetence f.eks. til et forretningsudvalg.
Undtaget herfra er  

 behandling af standardiserede sager, som i henhold til vedtægter eller andet  

 skal behandles af bestyrelsen.
Sådanne sager kan henlægges til behandling og  

 afgørelse i et udvalg under bestyrelsen, hvis der på forhånd af den samlede  

 bestyrelse er fastlagt retningslinjer for sagernes behandling.
Disse  

 retningslinjer  

 samt udvalgets behandling af de pågældende sager skal løbende evalueres af  

 den samlede bestyrelse.
Det bemærkes, at bestyrelsens ansvar for sagernes  

 behandling ikke kan delegeres.
1.3.4 I nogle pensionskasser kan disse regler være suppleret af  

 yderligere vedtægtsmæssige krav til gyldigheden af bestyrelsesbeslutninger.  

 Overholdelsen af disse yderligere krav skal iagttages og skal i fornødent  

 omfang dokumenteres.
1.3.5 Beslutninger skal som udgangspunkt træffes på  

 bestyrelsesmøderne.
Bestyrelsesmøder kan også afholdes ved anvendelse af  

 elektroniske medier (elektronisk bestyrelsesmøde), og efter forudgående  

 bestyrelsesbeslutning kan visse nærmere afgrænsede bestyrelsesanliggender  

 behandles  

 skriftligt (skriftlige bestyrelsesmøder), jf. principperne i § 56, stk. 3 og  

 4, i aktieselskabsloven.
1.3.6 I det omfang en bestyrelsesbeslutning træffes, uden at  

 bestyrelsen er samlet, kræves som minimum en egentlig tilkendegivelse fra de  

 enkelte bestyrelsesmedlemmer, der skal protokolleres.
En undladelse af at  

 reagere  

 på fremsendt materiale er ikke tilstrækkelig.
En beslutning kan i lighed med  

 andre bestyrelsesbeslutninger træffes, når mere end halvdelen af bestyrelsen  

 er for dette.
 1.3.7.
 Hvis beslutninger træffes ved elektroniske  

 bestyrelsesmøder eller ved skriftlig behandling(skriftlige bestyrelsesmøder),  

 skal det fremgå af protokollen, og forhandlingsprotokollen skal på samme måde  

 som ved fysiske bestyrelsesmøder indeholde en beskrivelse af de på møderne  

 førte drøftelser.
1.3.7.1 Betingelserne for afholdelse af elektroniske  

 bestyrelsesmøder:
Bestyrelsen skal nøje overveje, hvilke anliggender  

 der egner sig til behandling på et elektronisk bestyrelsesmøde.
Det vil  

 primært være rutineprægede sager eller presserende sager, som ikke kræver en  

 ny principiel stillingtagen fra bestyrelsen.
 Bestyrelsens beslutninger om, hvilke emner der egner  

 sig til elektronisk behandling skal fremgå af bestyrelsesprotokollen.
Det skal være foreneligt med udførelsen af  

 bestyrelsens hverv.
Det vil blandt andet sige, at det ikke må være  

 ensbetydende  

 med, at bestyrelsen ikke får den fornødne indsigt i virksomhedens forhold,  

 som personligt fremmøde og drøftelser giver.
 Samtlige deltagere skal være elektronisk til stede  

 samtidig.
 Ethvert bestyrelsesmedlem eller en direktør har til  

 enhver tid mulighed for at kræve, at et bestyrelsesmøde afholdes ved fysisk  

 fremmøde.
Finanstilsynet fortolker elektroniske bestyrelsesmøder  

 som bestyrelsesmøder, der foregår ved anvendelsen af elektroniske medier  

 uden, at bestyrelsesmedlemmerne er fysisk tilstede, f.eks. via telefon,  

 internet,  

 eller andet medie med tilsvarende funktionalitet.
Hvis flertallet af  

 bestyrelsesmedlemmerne  

 er fysisk tilstede, er der således ikke tale om et elektronisk  

 bestyrelsesmøde.
1.3.7.2 Betingelserne for afholdelse af skriftlig behandling af  

 bestyrelsesanliggender (skriftlige bestyrelsesmøder):
 Bestyrelsen skal på forhånd have besluttet, hvilke  

 typer af emner som anses for egnede til skriftlig behandling, og dette skal  

 fremgå af protokollen.
 Det skal være sager af standardmæssig karakter eller presserende  

 sager, hvor der ikke skal tages stilling til væsentlige eller usædvanlige  

 forhold, og hvor en fælles drøftelse ikke er påkrævet.
 Der skal være angivet et tidspunkt for sagens  

 afslutning, så sagen ikke trækker unødigt ud.
 Ethvert bestyrelsesmedlem eller en direktør har til  

 enhver tid mulighed for at kræve, at et bestyrelsesmøde afholdes ved fysisk  

 fremmøde.
Hvad angår bestyrelsens beslutningsdygtighed henvises til  

 principperne i § 57 i aktieselskabsloven.
Bestyrelsen skal generelt sikre en  

 hensigtsmæssig tilrettelæggelse af bestyrelsens opgavevaretagelse.
1.3.7.3 Bestyrelsens pligt til at føre tilsyn med direktionen kan  

 ikke udøves på skriftlige bestyrelsesmøder.
Bestyrelsens tilsynspligt er i  

 øvrigt løbende og ikke blot noget, som sker på bestyrelsesmøderne.
 1.3.8.
 Der skal over forhandlingerne i bestyrelsen føres en  

 forhandlingsprotokol, der underskrives af samtlige tilstedeværende medlemmer,  

 jf. § 27, stk. 2, i lov om tilsyn med firmapensionskasser.  

 Forhandlingsprotokollen skal indeholde en beskrivelse af de på møderne førte  

 drøftelser.
1.3.9 På tilsvarende måde skal beslutninger, der træffes, uden  

 at direktionen eller ansatte i pensionskassen er til stede ("lukkede  

 møder"), protokolleres.
1.3.10 Det skal tydeligt fremgå af protokollen, hvilke medlemmer  

 der har været til stede på et møde, og hvilke medlemmer, der ikke har været  

 til stede.
1.3.11 Protokollen skal underskrives af samtlige  

 bestyrelsesmedlemmer.
Underskrives protokollen af medlemmer, der ikke har  

 været til stede på et møde, skal det udtrykkeligt fremgå, at det pågældende  

 medlem alene har læst protokollen for mødet  

.
1.3.12 Protokollen skal indrettes således, at risikoen for  

 efterfølgende tilføjelser, rettelser eller udeladelser er mindst mulig.
Hvis  

 protokollen føres som et løsbladssystem, kan dette ske ved, at hver side  

 påføres initialer af formanden eller et andet medlem af bestyrelsen.
1.3.13 Hver side i forhandlingsprotokollen skal være fortløbende  

 nummereret.
1.4 Bestyrelsens arbejdsopgaver 1.4.1 Generelt 1.4.1.1 Bestyrelsen forestår sammen med direktionen ledelsen af pensionskassen.  

 Bestyrelsen skal varetage pensionskassens væsentligste forhold, jf. også  

 principperne i § 54 i aktieselskabsloven.
Dette skal der tages hensyn til ved  

 fastsættelse af grænserne i retningslinjerne i henhold til § 24 i lov om  

 tilsyn med firmapensionskasser.
Bestyrelsen skal sikre, at de overordnede  

 ledelsesopgaver opnår tilstrækkelig opmærksomhed.
Bestyrelsen og direktionen  

 skal sikre, at pensionskassens administration på alle områder er betryggende.
1.4.1.2 I det omfang bestyrelsen beslutter at henlægge dele af pensionskassens  

 væsentlige aktivitetsområder, såsom formueforvaltning, regnskabsfunktion,  

 it-opgaver mv. til eksterne leverandører (outsourcing), skal bestyrelsen  

 sikre,  

 at der er retningslinjer for varetagelse af opgaven.
Retningslinjerne skal  

 sikre, at opgavevaretagelsen foregår betryggende - også i denne situation,  

 hvor pensionskassens ledelse ikke har det daglige overblik over, hvorledes  

 opgavevaretagelsen udføres.
Outsourcing af væsentlige aktivitetsområder skal  

 besluttes af bestyrelsen.
Outsourcing omfatter også tilfælde, hvor en eller  

 flere virksomheder i en koncern varetager aktivitetsområder for andre  

 virksomheder i koncernen.  

  

    

  

 Der skal ske løbende rapporteringen til bestyrelsen, så det kan kontrolleres,  

 at retningslinjerne følges, ligesom bestyrelsen løbende skal vurdere, om  

 opgaveløsninger er tilfredsstillende.
Det bemærkes, at bestyrelsens ansvar  

 for opgavernes løsning ikke kan outsources.
For så vidt angår porteføljepleje  

 henvises til punkterne 1.4.1.5, 1.4.1.6, 3.1.3 og 3.2.5.
1.4.1.3 Bestyrelsen skal foretage en årlig gennemgang af  

 principperne for værdiansættelsen af aktiver, jf. principperne i § 54, stk.  

 3, 2. pkt., i aktieselskabsloven og af pensionsforretningens risiko med  

 henblik på vurdering af behovet for ændrede retningslinjer for  

 risikopåtagelse, tilpasning af bidrag eller hensættelsesprincipper.  

 Det  

 skal fremgå af protokollen, at gennemgangen har været foretaget, og hvad der  

 er gennemgået.
1.4.1.4 Bestyrelsen skal foretage en årlig gennemgang af,  

 hvorvidt reassurancedækningen er betryggende.
Det skal fremgå af protokollen,  

 at gennemgangen har været foretaget.
1.4.1.5 Såfremt aktiverne forvaltes af porteføljeforvaltere, er  

 det bestyrelsens ansvar, at midlerne placeres inden for de af bestyrelsen  

 udstukne retningslinjer og i overensstemmelse med lov om tilsyn med  

 firmapensionskasser,  

 samt at rapporteringsprocedurerne er fyldestgørende, således at  

 rapporteringen er egnet til at sikre, at retningslinjerne og dermed  

 lovgivningen  

 overholdes.
1.4.1.6 Ansvaret for fastlæggelsen af de kriterier, der finder  

 anvendelse ved antagelse og opsigelse af porteføljeforvaltere, vil ligeledes  

 påhvile bestyrelsen.
1.4.2 Bestyrelsens retningslinjer til direktionen 1.4.2.1 Ifølge § 24, stk.1, i lov om tilsyn med  

 firmapensionskasser, skal bestyrelsen og direktionen forestå ledelsen af  

 pensionskassen og skal sørge for en forsvarlig organisation og administration  

 af pensionskassen.
Ifølge § 46 b, skal pensionskasserne have skriftlige  

 investeringsprincipper.
Endvidere skal arbejdsdelingen mellem bestyrelsen og  

 direktionen fastlægges, jf. også principperne i § 54 i aktieselskabsloven.
 Behovet for detaljeringsgraden vil variere fra pensionskasse  

 til pensionskasse, men de fleste pensionskassers retningslinjer skal som  

 minimum  

 omfatte:
·  

  

 	  

 Pensionskassevirksomheden ·  

  

 	  

 Reassurancedækningen ·  

  

 	  

 Koncerninterne transaktioner ·  

  

 	  

 Investeringer ·  

  

 	  

 Registrering af aktiver ·  

  

 	  

 Information og kommunikation til medlemmerne.
 Bestyrelsen skal vurdere og eventuelt ajourføre de skriftlige  

 retningslinjer årligt.
1.4.2.2 I retningslinjerne fastsættes rammer for risikopåtagelse  

 i medlemsadministrationen.
Retningslinjerne skal fastlægge, hvilke typer af  

 pensioner  

 der kan tegnes, optagelsesregler, bidrag og ydelser.
1.4.2.3 Der fastsættes en reassurancestrategi.
Den skal angive  

 reassurancedækningen og fastsættelse af selvbehold set i forhold til  

 selskabets kapitalstyrke samt valg af reassurandører, herunder vurdering af  

 kreditrisikoen på disse, den maksimale eksponering, der må placeres hos den  

 enkelte reassurandør, samt eventuelle sikkerhedsstillelser  

.
1.4.2.4 Retningslinjernes grænser skal fastlægges således, at  

 bestemmelserne om midlernes placering i kapitel 6 i lov om tilsyn med  

 firmapensionskasser  

 er opfyldt ved indgåelse.
1.4.2.5 I retningslinjerne skal der årligt fastsættes konkrete  

 grænser  

 for direktionens adgang til  

 at placere midler i investeringsaktiver  

 jf. §§ 46 a og 47 i lov om tilsyn med firmapensionskasser og afledte  

 finansielle instrumenter inden for rammerne af § 46, stk. 1, i lov om tilsyn  

 med firmapensionskasser, dvs. under hensyntagen til kapitalstyrken og  

 forpligtelserne over for medlemmerne.
I retningslinjerne skal der årligt  

 fastsættes principper for måling af risici på aktiver og passiver i henhold  

 til de fastsatte grænser, herunder om nogle forretninger  f.eks. med  

 afledte  

 finansielle instrumenter  skal medtages efter strengere principper end  

 § 46,  

 stk. 3 og § 47, stk. 3-7, i lov om tilsyn med firmapensionskasser samt mål og  

 sammenligningsgrundlag til brug for vurdering af opnået afkast.
1.4.2.6 Der skal årligt fastsættes grænser for direktionens  

 adgang til at placere midler i kapitalandele samlet og i et enkelt selskab  

 inden for rammerne af kapitel 6 i lov om tilsyn med firmapensionskasser.
Det  

 skal af retningslinjerne fremgå, om der må tages aktiepositioner i afledte  

 finansielle instrumenter og i givet fald hvilke.
Såfremt disse tillades, skal  

 det fremgå, hvorledes disse medregnes i grænserne.
1.4.2.7 Der skal årligt fastsættes grænser for direktionens  

 adgang til at placere midler i obligationer inden for rammerne af kapitel 6 i  

 lov om tilsyn med firmapensionskasser og  

 et af bestyrelsen fastsat renterisikomål.
Det skal af retningslinjerne  

 fremgå, om der må tages rentepositioner i afledte finansielle instrumenter og  

 i givet fald hvilke.
Såfremt disse tillades, skal det fremgå, hvorledes disse  

 medregnes i grænserne.
1.4.2.8 Der skal årligt fastsættes retningslinjer for  

 direktionens adgang til at placere midler i kreditinstitutter og de  

 modparter, der kan anvendes ved fondshandler (lines og limits  

  

 ). Retningslinjerne skal angive  

 grænserne for det maksimale tilgodehavende hos de anvendte kreditinstitutter  

 og modparter.
Dette kan ske ved, at bestyrelsen godkender de principper, som  

 pensionskassen  

 lægger til grund herfor.
1.4.2.9 Der skal årligt fastsættes retningslinjer for den samlede  

 valutakursrisiko, som direktionen kan påføre pensionskassen, herunder  

 direktionens mulighed for at anvende afledte instrumenter til at afdække  

 valutarisikoen.  

 Der kan endvidere  

 fastsættes grænser  

 for  

 enkeltvalutaer eller grupper af valutaer  

.  

  

 Retningslinjerne skal fastsættes i overensstemmelse med kongruensreglerne  

 i § 48 lov om tilsyn med firmapensionskasser.
1.4.2.10 Der skal årligt fastsættes retningslinjer for  

 direktionens mulighed for at anvende afledte finansielle instrumenter til  

 dækning af risikoen på medlemsadministrationen inden for rammerne af § 5 og  

 kapitel 6 i lov om tilsyn med firmapensionskasser.
Retningslinjerne skal  

 angive,  

 hvorledes disse indgår i de fastsatte risikomål og grænser samt mål og  

 sammenligningsgrundlag til vurdering af afkast.
1.4.2.11 Der skal fastsættes retningslinjer for indgåelse og ophør  

 af  samt opfølgning på  porteføljeforvaltningsaftaler, uanset om  

 der er  

 tale om aftaler med koncerntilknyttede selskaber eller eksterne forvaltere.
1.4.2.12 Der skal fastsættes retningslinjer for information og  

 kommunikation til medlemmerne, herunder i hvilken udstrækning medlemmerne  

 skal orienteres om ændringer.
 Det skal fremgå, om identiske retningslinjer også er  

 vedtaget af bestyrelsen for datterselskaber og derfor finder anvendelse for  

 aktiviteter i datterselskaber, der ikke udøver virksomhed med tilladelse fra  

 Finanstilsynet  

.
1.4.3 Rapportering til bestyrelsen 1.4.3.1 Rapportering til bestyrelsen skal ske på alle de områder,  

 hvor der af bestyrelsen er fastsat grænser for direktionen, eller der i  

 lovgivningen er fastsat grænser.
1.4.3.2 Rapporteringen skal redegøre for udnyttelsen af de  

 fastsatte rammer eller placeringsgrænser (risikomål).
1.4.3.3 Bestyrelsen skal fastsætte, hvor ofte og i hvilket omfang  

 der ønskes rapportering.
1.4.3.4 Bestyrelsen skal fastsætte mål og sammenligningsgrundlag  

 til brug for vurderingen af opnåede resultater, herunder afkast.
 DEL 2:
FIRMAPENSIONSKASSEVIRKSOMHEDEN 2.1 Organisation 2.1.1 Det skal sikres, at den del af pensionskassens  

 organisation, der varetager medlemsadministrationen  

,  

  

 indrettes således, at der er klart definerede ansvars- og  

 arbejdsområder, således at udførelse af opgaver adskilles fra kontrol af  

 samme  

.
2.2.1 Der skal så vidt muligt være funktionsadskillelse ved optagelse  

 af medlemmer, skadesbehandling og ved pensionsmæssige udbetalinger.
2.2 Beføjelser og procedurer 2.2.1 Såfremt direktionen kan foretage en videredelegering af  

 en beføjelse, som bestyrelsen har tildelt direktionen, skal der udarbejdes  

 skriftlige retningslinjer, der er kendt af de medarbejdere, som tildeles  

 beføjelsen.
Retningslinjerne skal mindst være underskrevet/godkendt af den,  

 der afgiver beføjelsen.
2.2.2 Der skal være retningslinjer for regelmæssig rapportering  

 vedrørende udnyttelsen af videredelegerede dispositionsbeføjelser.
2.2.3 Det skal være muligt for de disponerende medarbejdere at  

 konstatere, om de dispositioner, de agter at foretage, ligger inden for deres  

 beføjelser.
Dette gælder også, når flere personer er tillagt identiske  

 beføjelser eller er fælles om én beføjelse.
 2.2.4.
 Der skal fastsættes retningslinjer for introduktion af  

 nye produkter.
2.3 Forretningsgange 2.3.1 Forretningsgangene skal klart beskrive forhold af  

 betydning for en betryggende håndtering af hver enkelt risikobehæftet  

 aktivitet på området.
2.3.2 Der skal foreligge ajourførte forretningsgange for alle pensionskassens  

 væsentlige risikobehæftede aktiviteter på området.
Forretningsgangene kan  

 bl.a. vedrøre:
·  

  

 	  

 Optagelse af medlemmer ·  

  

 	  

 Procedure for anmeldelse af teknisk  

 grundlag m.v.
·  

  

 	  

 Helbredsvurdering ved optagelse af  

 medlemmer ·  

  

 	  

 Håndtering af ind- og udbetalinger ·  

  

 	  

 Behandling af sager vedrørende udtrædelse  

 og udtrædelsesgodtgørelse ·  

  

 	  

 Skadesbehandling ·  

  

 	  

 Anmeldelse af krav overfor reassurandører ·  

  

 	  

 Kontrol af betalinger fra reassurandører ·  

  

 	  

 Principper og metoder ved opgørelse af pensionsmæssige  

 hensættelser 2.4 Interne kontroller 2.4.1 Der skal være etableret interne kontroller til sikring  

 af, at forretningsgange efterleves.
2.4.2 Såfremt der ikke kan indføres interne kontroller med en  

 fuldstændig funktionsmæssig adskillelse i forhold til disponerende  

 medarbejdere, stilles der forøgede krav til pensionskassens beføjelser samt  

 procedurer, forretningsgange, rapportering og systemanvendelse, jf. afsnit  

 2.2-2.3 ovenfor og 2.5-2.6 nedenfor.
2.5 Rapportering 2.5.1 Der skal udfærdiges periodiske skriftlige rapporter til  

 bestyrelse, direktion og andre ledende medarbejdere.
Rapporteringen til de  

 pågældende skal foretages for de grænser for risikopåtagelse, som de  

 pågældende har videredelegeret i organisationen.
På området kan rapporterne  

 eksempelvis  

 vedrøre:
·  

  

 	  

 Optagelse af medlemmer ·  

  

 	  

 Omfang af udtrædelser og udtrædelsesgodtgørelser ·  

  

 	  

 Skadesudviklingen ·  

  

 	  

 Afløbsresultat på de pensionsmæssige  

 hensættelser ·  

  

 	  

 Nødvendige ændringer i teknisk grundlag for  

 m.v.
 ·  

  

 	  

 Resultat af reassurancedækning.
2.5.2 Rapporteringens hyppighed skal afspejle omfanget og  

 karakteren af de risikobehæftede aktiviteter samt modtagerens organisatoriske  

 niveau og dermed graden af involvering i den daglige disponering.
2.6 Systemanvendelse 2.6.1 Der skal foreligge klare skriftlige brugermanualer /  

 forretningsgange for de af pensionskassen anvendte edb-system i forbindelse  

 med medlemsadministrationen.
2.6.2 Anvendelse af ikke-integrerede stand-alone systemer til  

 løsning af opgaver i forbindelse med medlemsadministrationen kræver i særlig  

 udstrækning kontrolsystemer, herunder etablering af uafhængige kontroller af  

 data, beregninger og resultater.
 DEL 3:
INVESTERINGER OG INVESTERINGSBESLUTNINGER 3.1 Investeringsfunktionens  

 opgaver 3.1.1 Det skal sikres, at organisationen  

 på investeringsområdet indrettes således, at der er klart  

 definerede ansvars- og arbejdsområder, således at udførelse af opgaver  

 adskilles fra kontrollen af samme.
3.1.2 Medarbejdere, der er involveret i handel og  

 risikotagning, må således som hovedregel ikke medvirke ved forretningernes  

 afvikling, udførelsen af interne kontroller, opgørelse af resultater og  

 risici samt udarbejdelse af ledelsesrapportering m.v.
3.1.3 Endvidere må disponerende enheder som udgangspunkt ikke  

 referere til en medarbejder, som er leder med ansvar for afvikling, kontrol,  

 resultat- og risikoopgørelser samt ledelsesrapportering.
3.1.4 I de tilfælde, hvor pensionskassens forvaltning af  

 aktiverne helt eller delvist er overladt til porteføljeforvaltere, skal  

 organisation og intern kontrol afspejle dette.
Dette indebærer bl.a., at der  

 altid skal være tilstrækkelige overvågningsprocedurer.
3.1.5 Det skal sikres, at der altid ved vurderingen af risici  

 tages udgangspunkt i den samlede risiko knyttet til investeringsaktiverne,  

 herunder til afledte finansielle instrumenter, samt sammenhængen mellem de  

 risici, der knytter sig til aktiverne på den ene side og passiverne på den  

 anden side, jf. § 46 i lov om tilsyn med firmapensionskasser.
3.2 Beføjelser og procedurer 3.2.1 Såfremt der foretages en videredelegering af en beføjelse  

 fra bestyrelsen til direktionen, jf. § 24 i lov om tilsyn med  

 firmapensionskasser, skal der udarbejdes retningslinjer til de enkelte  

 disponerende enheder/medarbejdere eller porteføljeforvaltere  

.
3.2.2 Endvidere skal retningslinjerne:
·  

  

 	  

 Udformes skriftligt og som minimum  

 godkendes / underskrives af den, der afgiver beføjelsen ·  

  

 	  

 Indeholde kontrollerbare grænser med hensyn  

 til risikotagning, der klart skal afgrænse den disponerende  

 enheds/medarbejders  

 beføjelser ·  

  

 	  

 Indeholde en beskrivelse af de anvendte  

 principper for opgørelse af risici, herunder for opgørelse af risici i  

 forbindelse med afledte finansielle instrumenter, og ·  

  

 	  

 Indeholde krav til rapportering, idet  

 hyppigheden af rapportering skal afspejle aktiviteternes risikoprofil og  

 omfang.
3.2.3 Det skal være muligt for de disponerende medarbejdere og  

 porteføljeforvaltere at konstatere, om de handler, de agter at indgå, ligger  

 inden for deres retningslinjer.  

 Dette  

 gælder også eventuelle kollektive retningslinjer, hvor flere medarbejdere  

 fælles kan disponere inden for en grænse, samt når porteføljeforvaltere er  

 fælles om en retningslinje.
3.2.4 Summen af de enkelte  

 retningslinjer og kollektive retningslinjer, hvor flere medarbejdere  

 sammen kan disponere, må ikke overstige den retningslinje, bestyrelsen har  

 tildelt direktionen.
3.2.5 Anvendes porteføljeforvaltere, skal direktionen på  

 grundlag af retningslinjer fastsat af bestyrelsen godkende de mandater, der  

 tildeles de enkelte porteføljeforvaltere.
Direktionen skal fastsætte  

 retningslinjer for, hvilke krav der stilles til overvågning af de enkelte  

 porteføljeforvaltere og depotsteder, samt hvilke krav der stilles til sikring  

 af, at porteføljeforvalterne under ét overholder de samlede placeringsrammer  

.
3.3 Forretningsgange 3.3.1 Forretningsgangene skal klart beskrive forhold af  

 betydning for en betryggende håndtering af hver enkelt  

 investeringsrisikobehæftet aktivitet.
3.3.2 Der skal foreligge ajourførte skriftlige forretningsgange  

 for alle pensionskassens væsentlige investeringsrisikobehæftede aktiviteter,  

 herunder bl.a. forretningsgange vedrørende:
·  

  

 	  

 Indgåelse, kontrol, registrering, bogføring  

 og afvikling af handler med værdipapirer, afledte finansielle instrumenter og  

 andre investeringsaktiver ·  

  

 	  

 Den løbende opgørelse og overvågning af  

 risici m.v.
·  

  

 	  

 Den løbende opgørelse af overholdelse af  

 lines og grænser for risikotagning indeholdt i retningslinjer på alle  

 organisatoriske niveauer samt håndtering af eventuelle overskridelser ·  

  

 	  

 Håndtering af registrerede aktiver ·  

  

 	  

 Den løbende og periodevise udarbejdelse af  

 rapportering til bestyrelse, direktion og ledelsen af de afdelinger, der  

 varetager opgaver i relation til investeringer ·  

  

 	  

 Hvordan man skal forholde sig ved  

 introduktion af nye investeringsprodukter, herunder afledte finansielle  

 instrumenter.
3.4 Interne kontroller 3.4.1 Der skal være etableret systematiske interne kontroller  

 af:
·  

  

 	  

 Registrering, bogføring og afvikling af  

 handler ·  

  

 	  

 Opgørelse og rapportering af positioner,  

 resultater og risici m.v.
·  

  

 	  

 Overholdelse af retningslinjernes grænser  

 for risikotagning m.v. på alle organisatoriske niveauer  

,  

  

 herunder porteføljeforvaltere ·  

  

 	  

 Priser ved handel med værdipapirer, valuta  

 og afledte finansielle instrumenter (kurskontrol) ·  

  

 	  

 Løbende afkast (gevinst/tab), herunder  

 afkast i forhold til fastsatte mål og sammenligningsgrundlag samt ·  

  

 	  

 Overholdelse af "Bekendtgørelse om  

 firmapensionskassers og forsikringsselskabers aktivers lokalisering og  

 kongruente valutaer i forhold til de forsikringsmæssige hensættelser" (§  

 48 i Lov om tilsyn med firmapensionskasser) og grænser for investeringer i  

 aktivkategorier og enkeltaktiver  

.
3.4.2 Såfremt der ikke kan indføres interne kontroller med en  

 fuldstændig funktionsmæssig adskillelse i forhold til disponerende og  

 afviklende enheder/ medarbejdere, stilles der forøgede krav til  

 pensionskassens  

 beføjelser og procedurer, forretningsgange, rapportering og systemanvendelse,  

 jf. punkt 3.2-3.3 og punkt 3.5-3.6.
3.5 Rapportering 3.5.1 Der skal foretages skriftlig rapportering til pensionskassens  

 bestyrelse og direktion vedrørende samtlige grænser for risikotagning m.v.  

 indeholdt i de afgivne retningslinjer.
3.5.2 Rapporteringens hyppighed skal afspejle omfanget og  

 karakteren af de investeringsrisikobehæftede aktiviteter samt modtagerens  

 organisatoriske niveau og dermed graden af involvering i den daglige  

 disponering.
3.5.3 Rapporteringen skal i videst mulig udstrækning udarbejdes  

 af organisatoriske enheder/personer, der ikke er involveret i pensionskassens  

 investeringsmæssige dispositioner.
Såfremt der ikke kan tilvejebringes en  

 fuldstændig funktionsadskillelse, stilles der især forøgede krav til  

 pensionskassens  

 interne kontrolprocedurer og systemanvendelse.
3.6 Systemanvendelse 3.6.1 Der skal foreligge klare skriftlige brugermanualer /  

 forretningsgange for de af pensionskassen anvendte edb-system i forbindelse  

 med investeringsaktiviteterne i pensionskassen.
3.6.2 Anvendelse af ikke-integrerede systemer til løsning af  

 opgaver i forbindelse med investeringsaktiviteter kræver i særlig udstrækning  

 kontrolsystemer, herunder etablering af uafhængige kontroller af data,  

 beregninger  

 og resultater.
Finanstilsynet, den 14. oktober 2005 Henrik Bjerre-Nielsen /Charlotte Møller Bilag § 56, stk. 7 i aktieselskabsloven.
Stk. 7.  

  

 Bestyrelsen  

 skal ved en forretningsorden træffe nærmere bestemmelser om udførelsen af sit  

 hverv.  

 I selskaber, som har  

 kapitalandele optaget til notering på en fondsbørs, jf. § 7,  

 stk. 1,  

 nr. 1, i lov om værdipapirhandel m.v. og i statslige aktieselskaber, skal  

 forretningsordenen i det mindste indeholde bestemmelser, der 1)  

 	  

 fastlægger  

 bestyrelsens konstitution og beslutningsdygtighed, samt med hvilket interval  

 der skal afholdes møder, 2)  

 	  

 fastlægger  

 retningslinjer for arbejdsdelingen, herunder forretningsgange, bemyndigelser  

 og  

 instrukser, mellem bestyrelsen og direktionen eller andre etablerede organer, 3)  

 	  

 fastlægger, hvorledes  

 bestyrelsen fører tilsyn med direktionens ledelse af selskabets virksomhed og  

 med datterselskaber, 4)  

 	  

 fastlægger  

 retningslinjer for oprettelse og føring af bøger, fortegnelser og protokoller  

 efter denne lov, 5)  

 	  

 pålægger bestyrelsen  

 at tage stilling til selskabets organisation såsom regnskabsfunktion, intern  

 kontrol,  

 edb-organisation og budgettering, 6)  

 	  

 pålægger bestyrelsen  

 at skaffe sig de oplysninger, der er nødvendige til opfyldelse af dens  

 opgaver, 7)  

 	  

 pålægger bestyrelsen  

 at følge op på planer, budgetter og lignende samt tage stilling til rapporter  

 om selskabets likviditet, ordrebeholdning, væsentlige dispositioner,  

 overordnede forsikringsforhold, finansieringsforhold, pengestrømme og særlige  

 risici, 8)  

 	  

 pålægger bestyrelsen  

 at tage stilling til indholdet af revisionsprotokollen forud for dennes  

 underskrivelse, 9)  

 	  

 pålægger bestyrelsen  

 at gennemgå selskabets perioderegnskaber og lignende i løbet af hvert  

 regnskabsår og herunder vurdere budgettet og afvigelser herfra samt 10)  

 	  

 pålægger bestyrelsen  

 at sikre tilstedeværelsen af det nødvendige grundlag for revision, herunder  

 tage stilling til, om der er behov for intern revision.
