 Reglerne for indfangning og aflivning af herreløse katte findes i  

 Justitsministeriets bekendtgørelse nr. 384 af 17. juli 1984. Bekendtgørelsen  

 havde ved sin ikrafttræden hjemmel i den daværende dyreværnslovs § 16. I den  

 gældende dyreværnslov (lov nr. 386 af 6. juni 1991) findes lovhjemmelen i §  

 11, stk. 1.
 Det fremgår af nævnte bekendtgørelses § 2, at indfangning og aflivning af  

 herreløse katte kun må foretages af en praktiserende dyrlæge eller af en  

 person, der skal være instrueret af dyrlægen og være under dyrlægens tilsyn.  

 Undtaget herfra er dog tilfælde, hvor herreløse katte på grund af sygdom  

 eller tilskadekomst befinder sig i en sådan tilstand, at det af  

 dyreværnsmæssige årsager er nødvendigt at aflive dem straks.
 I bekendtgørelsen skelnes mellem 2 typer af indfangning af herreløse  

 katte:
 1. Indfangning med henblik på aflivning (må kun ske  

 efter anmodning fra kommunen, medmindre aflivning må anses for påkrævet af  

 dyreværnsmæssige grunde).
 2. Indfangning med henblik på andre foranstaltninger  

 end aflivning (kan rekvireres af enhver og kan omfatte  

 kastration/sterilisation, mærkning, behandling m.v.).
 Det bemærkes, at bestemmelserne er af ren dyreværnsmæssig karakter og ikke  

 vedrører bestemmelser fastsat i andre regelsæt (herunder mark- og  

 vejfredsloven og lov om smitsomme husdyrsygdomme).
 Indfangning.
Indfangning må kun ske i kassefælder med indre mål på mindst 80 cm x 30 cm  

 x 30 cm (med længden som det største mål). De indvendige vægge skal være uden  

 skarpe kanter, fremspring eller andet, der kan skade dyret.
Da det også på  

 afstand skal være muligt at se, om der er gået et dyr i fælden, skal mindst  

 een af siderne i fælden være af trådnet eller gennemsigtigt materiale (f.eks.  

 plexiglas). Hvis kassen ikke er forsynet med trådnet, skal fælden have et  

 tilstrækkeligt antal ventilationsåbninger.
Udløsning af fælden må ikke beskadige katten, ligesom det allerede ved  

 opstilling af fælden skal søges sikret, at den ikke udsættes for hærværk og  

 at de indfangne dyr ikke udsættes for unødig gene fra omgivelserne.
Det er  

 nødvendigt at holde løbende opsyn med fælderne med inspektion mindst hver  

 tredje time.
Indfangne katte skal hurtigst muligt tildækkes med et tæppe  

 eller lignende over fælden, og videretransporteres enten i den tildækkede  

 fælde eller i en særlig transportkasse.
Transporten bør ikke vare længere end  

 1 time, og skal straks efterfølges af aflivning eller iværksættelse af anden  

 foranstaltning.
Sker indfangning ikke med henblik på aflivning, bør den kun  

 ske i samarbejde med rekvirenten, der også bør være med ved genudsætning.  

 Hvis katten er blevet opereret, må genudsætning først finde sted når katten  

 er fuldt restitueret.
Det indskærpes, at det i forbindelse med indfangning af herreløse katte -  

 uanset formål - altid skal undersøges, om det af en eventuel mærkning, f.eks.  

 øremærkning eller halsbånd, fremgår, at katten har et ejerforhold; i givet  

 fald skal katten atter slippes fri.
Det skal også altid undersøges, om katten  

 har diende afkom, og i bekræftende fald skal katten straks genudsættes,  

 medmindre det sikres, at alle dens killinger er indfanget.
 Aflivning.
 Aflivning bør som hovedregel finde sted ved injektion af stoffer, der har  

 en dødelig virkning, idet dosis og administrationsmetode skal medføre hurtigt  

 indtrædende bevidstløshed efterfulgt af døden.
Aflivning kan endvidere finde sted ved gasning med CO (kulilte) eller CO2  

 (kuldioxid), men kun under iagttagelse af de bestemmelser om aflivning af  

 pelsdyr md CO eller CO2, der er fastsat i Justitsministeriets bekendtgørelse  

 om slagtning og aflivning af dyr.
Aflivning meed ubehandlet udstødningsgas  

 fra en bilmotor må ikke foretages.
 Aflivning ved skydning bør kun finde sted undtagelsesvis, i situationer,  

 hvor det ikke er muligt at anvende en af de ovennævnte aflivningsmetoder, men  

 hvor aflivning er påkrævet.
Dyrlæger må efter gældende regler ikke udlevere præparater til aflivning,  

 der foretages af lægmand.
I tilfælde, hvor lægmand opfylder betingelserne for  

 at måtte foretage aflivning (se ndenfor), skal vedkommende derfor rekvirere  

 præparaterne direkte, idet der i denne forbindelse er tale om en teknisk  

 anvendelse af præparaterne.
 Dyrlæger kan til personlig anvendelse ved aflivning af dyr rekvirere  

 aflivningsmidler uden en af politiet påtegnet rekvisition.
Hvis en dyrlæge ønsker at lade andre personer foretage aflivning af katte  

 under anvendelse af gifte, skal dyrlægen som en forudsætning for at disse  

 personer kan opnå politiets påtegning på rekvisitionen, skriftligt afgive en  

 erklæring om, at den pågældende 1. er nøje instrueret om fremgangsmåden ved  

 indfangningen og aflivningen til sikring af, at katten dræbes så hurtigt og  

 smertefrit som muligt, 2. er nøje instrueret om den påkrævede mængde,  

 indsprøjtningssted og andre forhold, der tilgodeser, at aflivning foregår på  

 rette måde, samt 3. er nøje instrueret om gældende regler for giftes  

 opbevaring, jf.
Miljøministeriets bekendtgørelse om klassificering,  

 emballering, mærkning, salg og opbevaring af kemiske stoffer og produkter.
Dyrlægen skal føre ordnede optegnelser med angivelse af navn og adresse på  

 de personer, til hvilke forannævnte instruktion er givet, samt dato for  

 afgivelse af denne instruktion.
Endvidere skal dyrlægen føre tilsyn med de  

 personer, som af dyrlægen er betroet til aflivning af katte, for at sikre, at  

 de givne instruktioner bliver efterlevet.
 Betaling.
 Udgifterne i forbindelse med indfangning og aflivning eller anden  

 foranstaltning er Veterinær- og Fødevaredirektoratet uvedkommende.
 Oplysninger om eventuelle aftaler vedrørende honorar og takster for nævnte  

 forretninger kan fås ved henvendelse til Kommunens Tekniske forvaltning,  

 eller, for så vidt angår nødstedte katte og killingekuld, til Kattens Værn.
 Veterinærdirektoratets vejledende retningslinjer for praktiserende  

 dyrlæger i forretninger vedrørende indfangning og aflivning af herreløse  

 katte af 25. oktober 1985 bortfalder hermed.
