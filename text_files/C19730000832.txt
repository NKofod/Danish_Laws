 Finansministeriet har den 21. december 1972 i henhold til  

 kildeskattelovens § 48, stk. 9, udstedt bekendtgørelse om adgangen til at  

 begære forhøjelse af skattetrækket.
 I bekendtgørelsens § 2, stk. 1, er der givet kildeskattedirektoratet  

 bemyndigelse til at give nærmere regler om formen for den begæring, den  

 skattepligtige skal fremsætte over for den indeholdelsespligtige om  

 forhøjelse af skattetrækket.
I medfør af bekendtgørelsens § 2, stk. 1, har kildeskattedirektoratet  

 fastsat nedenstående regler.
Meddelelse om reglerne vil blive tilsendt  

 samtlige i CIR registrerede arbejdsgivere i forbindelse med udsendelsen af  

 giroindbetalingskort til brug for 1973 m.v.
 De af kildeskattedirektoratet fastsatte regler har følgende ordlyd:
"I henhold til § 48, stk. 9, i kildeskatteloven kan en lønmodtager  

 fra og med den 1. januar 1973 over for sin arbejdsgiver begære, at denne med  

 fremtidig virkning indeholder A-skatten med en højere procent end angivet på  

 skattekortet.
De nærmere regler om fremgangsmåden ved fremsættelse af  

 begæringen og arbejdsgiverens behandling af denne er anført i  

 finansministeriets bekendtgørelse nr. 568 af 21. december 1972.
I bekendtgørelsens § 2 er det fastsat, at begæring om forhøjelse af  

 trækprocenten skal fremsættes skriftligt, og at kildeskattedirektoratet kan  

 give nærmere regler om begæringens form.
Indtil videre agter direktoratet  

 ikke at foreskrive anvendelse af bestemte blanketter eller lignende, og  

 lønmodtageren vil derfor kunne fremsætte begæringen i form af en individuel  

 skrivelse.
 Der er dog intet til hinder for, at der efter aftale mellem parterne  

 anvendes en anden form, f.eks. en af arbejdsgiveren udarbejdet blanket, eller  

 at begæringen fremsættes i form af en påtegning på skattekortets bagside.
 Uanset i hvilken form begæringen fremsættes, må den indeholde:
Tilbagekaldelse af begæringen, jfr. § 4 i bekendtgørelsen, skal ligeledes  

 fremsættes i skriftlig form, for eksempel ved underskrevet påtegning på  

 begæringen." Kildeskattedirektoratet, den 12. januar  

 1973.
 Knud Jensen.
/N.
Lundquist.
