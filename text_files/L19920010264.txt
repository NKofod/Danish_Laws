 Den 28. juli 1992 undertegnedes i Tallinn en overenskomst mellem Danmark  

 og Republikken Estland om udvikling af økonomisk, industrielt og teknisk  

 samarbejde.
 Overenskomsten har følgende ordlyd:
OVERENSKOMST MELLEM KONGERIGET DANMARK OG REPUBLIKKEN ESTLAND OM  

 UDVIKLING AF ØKONOMISK, INDUSTRIELT OG TEKNISK SAMARBEJDE Kongeriget  

 Danmarks regering og Republikken Estlands regering, herefter omtalt som  

 parterne, er - i ønsket om at yde et nyt bidrag til udvidelse og intensivering af deres  

 indbyrdes økonomiske forbindelser på grundlag af lige rettigheder og gensidig  

 fordel; - i ønsket om at drage fuld nytte af de nye muligheder for yderligere  

 styrkelse af deres samarbejde; - idet de i deres indbyrdes handel anerkender deres respektive  

 internationale forpligtelser; - idet de fremhæver deres ønske om at sikre kontinuitet i det  

 dansk-estiske samarbejde under hensyntagen til overenskomsten af 26. november  

 1990 mellem Udenrigsministeriets handelsafdeling, København (Danmark) og  

 Udenrigsministeriet, Tallinn (Estland) om nedsættelse af en fælles  

 kontaktgruppe for økonomisk, industrielt og teknisk samarbejde; blevet enige om følgende:
Artikel 1 De kontraherende parter vil søge at udvikle og fremme økonomisk,  

 industrielt og teknisk samarbejde mellem interesserede institutioner,  

 organisationer og virksomheder i de to lande.
Dette samarbejde vil finde sted  

 inden for forskellige økonomiske sektorer samt på områderne anvendt videnskab  

 og teknologi inden for følgende aktivitetsområder:
a. samarbejde om projekter af fælles interesse, herunder  

 kapitalinvesteringer, licens- og know-how arrangementer mellem danske og  

 estiske virksomheder og institutioner, i de to lande og i tredjelande, b. undersøgelser og besøg, med henblik på realisering af fælles projekter, c. gennemførelse af kurser og konferencer for specialister, d. udveksling af specialister og praktikanter, e. udveksling af teknisk dokumentation og information, f. andre gensidigt fordelagtige former for samarbejde.
Artikel 2 Parterne skal aktivt medvirke til at identificere områder og projekter af  

 særlig betydning for udviklingen af demokratiske institutioner og  

 markedsøkonomi i Republikken Estland.
Gennemførelsen af sådanne projekter bør  

 tage hensyn til danske offentlige institutioners og virksomheders erfaringer.
 Parterne vil søge at identificere projekter, som eventuelt vil kunne  

 finansieres under eksisterende bilaterale eller multilaterale  

 støtteprogrammer.
Artikel 3 På baggrund af den økonomiske struktur i de to lande vil der kunne findes  

 særligt lovende områder for økonomisk samarbejde inden for sektorerne  

 industriproduktion, landbrug, fødevareforarbejdning, skovbrug, fiskeri,  

 energi, infrastruktur, transport og logistik, kommunikation, informatik,  

 sundhed, byggeri, rådgivning, tjenesteydelser, turisme, udvikling af den  

 offentlige sektor, finanssektoren, fag- og erhvervsuddannelser samt  

 miljøbeskyttelse.
 Andre sektorer af fælles interesse vil kunne identificeres af parterne.
Artikel 4 Der skal nedsættes en højtstående dansk- estisk konsultationsgruppe sammensat af repræsentanter for behørige  

 statslige myndigheder såvel som for centrale erhvervsorganisationer inden for  

 handel, industri og finanssektoren i de to lande.
Inden for rammerne af dens muligheder skal den højtstående  

 konsultationsgruppe - undersøge det økonomiske og forretningsmæssige klima i de to lande; - behandle forslag, som fremlægges af den ene eller den anden part; - fastslå og nærmere beskrive potentielle områder for langsigtet  

 økonomisk, industrielt og teknisk samarbejde mellem Danmark og Republikken  

 Estland; - virke til fremme af gunstige betingelser for styrkelse og udvidelse af  

 et sådant samarbejde; - henlede behørige virksomheders og organisationers opmærksomhed på  

 konkrete muligheder for handel og samarbejde; - opmuntre til deltagelse af behørige virksomheder og organisationer i  

 fælles økonomisk aktivitet; - overvåge og aktivt medvirke til realiseringen af artikel 2 i denne  

 aftale; - bestræbe sig på at fjerne mulige hindringer, som der stødes på under  

 aftalens opfyldelse.
Artikel 5 Den højtstående konsultationsgruppe vil kunne nedsætte permanente eller  

 midlertidige arbejdsgrupper bestående af eksperter med henblik på at behandle  

 særlige spørgsmål.
 Den højtstående konsultationsgruppe skal træde sammen efter fælles aftale,  

 skiftevis i Danmark og i Estland.
 På begæring af en af siderne vil der kunne afholdes møder mellem de to  

 medformænd i den højtstående konsultationsgruppe med henblik på at drøfte  

 konkrete spørgsmål.
 Ved modtagelse af repræsentanter for en af parterne påtager den anden part  

 sig at lette disse i udførelsen af deres opgaver.
Artikel 6 Hver part skal udpege en eller flere personer, der skal fungere som  

 sekretariat for den højtstående konsultationsgruppe.
Artikel 7 Denne overenskomst træder i kraft på datoen for undertegnelsen.
 Overenskomsten vil kunne bringes til ophør med udgangen af et kalenderår  

 under iagttagelse af 6 måneders opsigelsesfrist.
 En opsigelse øver ingen indflydelse på opfyldelsen af kontrakter og  

 aftaler, der er indgået i henhold til bestemmelserne i nærværende  

 overenskomst.
 Med virkning fra datoen for undertegnelsen af denne overenskomst ophæves  

 overenskomsten af 26. november 1990 mellem Udenrigsministeriets  

 handelsafdeling, København (Danmark) og Udenrigsministeriet, Tallinn  

 (Estland) om nedsættelse af en fælles kontaktgruppe for økonomisk,  

 industrielt og teknisk samarbejde.
 Udfærdiget i Tallinn den 28. juli 1992 i to originale eksemplarer, hver på  

 dansk, estisk og engelsk, idet de tre oversættelser har samme gyldighed.  

 Såfremt der måtte opstå uenighed med hensyn til fortolkningen af disse  

 oversættelser, skal den engelske udgave have forrang.
