Nr BTL 68 Betænkning over Forslag til lov om ændring af lov om visse miljøafgifter  

  

 Nr L 68 1992-93, 1. samling Afgivet af Miljø- og Planlægningsudvalget Afgivet: 19921209 Udvalget har behandlet lovforslaget i en række møder og har herunder stillet spørgsmål til miljøministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Dansk Plast og Papir A/S og Det Danske Handelskammer.
 Der er af et mindretal stillet ændringsforslag, hvorom henvises til de  

 ledsagende bemærkninger.
 I forbindelse med udvalgets behandling af lovforslaget har miljøministeren  

 givet tilsagn om at følge udviklingen efter etableringen af det indre marked  

 pr. 1. januar 1993. Såfremt afgiftens struktur viser sig at medføre  

 utilsigtede virkninger specielt vedrørende registrering og kontrol, er  

 ministeren indstillet på at foretage en ny vurdering af mulighederne for  

 tilrettelæggelse af en mere rationel struktur for afgiften.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse
uændret.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de stillede ændringsforslag.
 Ændringsforslag Af et mindretal (FP):
 Til § 1 1) Efter nr. 9 indsættes som nyt nummer:
»01. I § 10, stk. 2 og 3 , ændres »50  

 pct.« til: »20 pct.«.' 2) Nr. 10 udgår.
 3) Det under nr. 12 foreslåede § 11, stk. 4 ,  

 affattes således:
» Stk. 4 . De i stk. 3 nævnte varemodtagere skal indbetale  

 afgiften til de statslige told- og skattemyndigheder inden udgangen af den  

 følgende måned.
Udgør afgiften under 50 kr., kan erhvervsdrivende undlade at  

 indbetale beløbet.« 4) Nr. 13 affattes således:
» 13. I § 11, stk. 3 , der bliver stk. 5, ændres  

 »dog mindst 10 kr.« til: »dog mindst 50 kr.«.' Til § 2 5) Stk. 2 udgår.
Bemærkninger Til nr. 1 Ændringsforslaget går ud på at ligestille afgifterne på  

 engangsservice med andre detailsalgspakninger i denne lov.
 Til nr. 2-5 Ændringsforslagene sikrer, at kredittiden for indbetaling af  

 afgiftsbeløb til told- og skattemyndighederne fastholdes uændret og ikke  

 afkortes med yderligere 14 dage, som miljøministeren har foreslået.
