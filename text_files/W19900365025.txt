 4-ugers fristen i vilkårsbekendtgørelsens § 30 finder alligevel  

 anvendelse i tilfælde, hvor fristen ellers er suspenderet, fordi ansøgeren  

 har anmodet om erstatningsskema, hvis ansøgeren ikke når at få afsendt  

 erstatningsskemaet inden for en rimelig frist efter modtagelsen af dette.
 Det fremgår af sagen, at kursisten var på kursus fra den 5. marts til den  

 25. april 1990.
 Den 7. maj 1990 fandt arbejdsgiveren ud af, at det oprindeligt fremsendte  

 ansøgningsskema var bortkommet, og han bad derfor om et nyt.
 Erstatningsskema blev fremsendt den 8. maj 1990 og underskrevet af  

 kursisten og arbejdsgiveren henholdsvis den 21. maj og den 9. maj 1990. Det  

 blev modtaget af afdelingen den 29. maj 1990.
 Arbejdsløshedskassen gav afslag på ansøgning om kursusgodtgørelse under  

 henvisning til, at ansøgningsskemaet var modtaget senere end 4 uger efter  

 kursets afslutning.
 Ankenævnet tiltrådte arbejdsløshedskassens afgørelse.
 Ankenævnet lagde herved vægt på, at arbejdsgiveren modtog  

 erstatningsskemaet den 8. eller 9. maj 1990, da han blev opmærksom på, at  

 skemaet ikke var modtaget i kassen, og at han på dette tidspunkt kunne have  

 overholdt 4-ugers fristen, som udløb den 23. maj 1990, men at  

 erstatningsskema desuagtet først var kassen i hænde den 29. maj 1990.
 Ingen.
