 Pressenævnet  

 fandt ikke, at der havde været en sådan offentlig interesse i omtalen af  

 klagers dom, at der var belæg for at skrive artiklen om samme, hvorfor nævnet  

 fandt, at god presseskik var tilsidesat og udtalte sin kritik heraf.
Kendelse  

 fra Pressenævnet i sag 2005-6-174 [K] har ved advokat Lars Thousig Jensen klaget til Pressenævnet  

 over en artikel i Ebeltoft Folketidende den 23. februar 2005, idet hun mener,  

 at god presseskik er tilsidesat.
 Artiklen lød som følger:
Ny leder af [X] har  

 blakket fortid Dømt for underslæb og  

 mandatsvig i 2004 Bestyrelsen for [X] i Ebeltoft har valgt at give den ny daglige  

 leder af huset, 53-årige [K], en chance på posten, selv om det nu kommer  

 frem,  

 at hun for et halvt år siden fik en dom for underslæb og mandatsvig mod sin  

 tidligere arbejdsplads i Viborg.
Formand for bestyrelsen er [A], og det kom som en ubehagelig  

 overraskelse for ham, da de dårlige nyheder om lederen nåede Ebeltoft efter  

 Folketidendes omtale af hendes ansættelse i sidste uge.
Bestyrelsen var ikke  

 informeret om hedes dom og står desuden i den vanskelige situation, at [B],  

 som  

 i praksis har ansat [K], netop i disse dage er på vej over Atlanten i en  

 sejlbåd,  

 hvor det ikke er muligt at komme i kontakt med hende.
Bestyrelsen har på et møde lørdag foreholdt [K] oplysningerne om  

 hendes kriminelle fortid og fået hendes version af sagen.
Her har lederen  

 forklaret, at hun har kendt [B] gennem 15 år, og at denne har været fuldt  

 informeret om, at lederen har fået en dom for bedrageri og mandatsvig   

 en oplysning,  

 som det altså ikke har været muligt at få hverken bekræftet eller afkræftet.
Underslæb mod institution Lederen fik dommen ved byretten i Viborg efter at have erkendt  

 en række uregelmæssigheder mod sin seneste arbejdsplads, Børnehaven [Y] i  

 Viborg.
Bl.a. havde hun privat brugt en check på 3.300 kr., som børnehaven  

 havde fået tilsendt fra Viborg Håndboldklub, hun havde ladet børnehaven  

 betale  

 private mobil-samtaler for næsten 7.000 kr. og fyldt benzin på egen bil for  

 3.000 kr. for institutionens regning.
Ifølge anklageskriftet havde hun over en 2-årige periode købt  

 ind til sig selv i 14 tilfælde, men kort før retssagen, som der var sat 3  

 dage  

 af til, erkendte hun pludselig en del af forholdene.
Resultatet blev en  

 hurtig  

 domfældelse og en betinget dom uden fastsættelse af straffens længde med en  

 prøvetid på et år.
Skærpet tilsyn fra kommunen [K] er ansat af [X], men i praksis får lederen af huset sin løn  

 fra Ebeltoft Kommune, som årligt støtter børnehuset med 300.000 kr. og  

 stiller  

 den gamle festpavillion på [Z] til rådighed for projektet.
Børne- og Kulturchef [C] understreger, at det ikke er Ebeltoft  

 Kommune, som har haft ansvaret for lederens ansættelse.
Men med de  

 oplysninger,  

 som nu kommer frem, så vil [X] fremover blive sat under skærpet opsyn, så der  

 er sikkerhed for, at skatteborgernes penge ikke kan komme ud og svømme.
Det har tirsdag ikke været muligt at få en kommentar fra [K]. [K] har ved advokat Lars Thousig Jensen anført at omtalen af  

 straffedommen er i strid med de vejledende regler for god presseskik, og at  

 artiklen skaber tvivl om, hvorvidt hun på ny vil begå kriminelle forhold i  

 sin  

 ansættelse.
 [K] har videre anført, at hun unødigt har fået krænket  

 privatlivets fred.
 Advokat Lars Thousig Jensen har anmodet om, at der ikke sker  

 offentliggørelse af kendelsen, såfremt Pressenævnet udtaler kritik i sagen.
 Ebeltoft Folketidende har anført, at forholdet er af almen og  

 offentlig interesse grundet den økonomiske støtte, som Ebeltoft Kommune yder  

 institutionen [X], og idet det strafbare forhold er begået i en lignende  

 stilling.
 Ebeltoft Folketidende har videre anført, at bestyrelsen i [X]  

 ikke var vidende om dommen.
 Ebeltoft  

 Folketidende har endelig anført, at det ville have været uden mening at  

 anonymisere [K] i artiklen, idet bladet ugen forinden havde bragt en artikel  

 om  

 institutionen, i hvilken [K] blev præsenteret som stedets nye leder.
 I sagens behandling har følgende nævnsmedlemmer deltaget:
 Niels Grubbe,  

 Finn Rowold, Lene Sarup og Kirsten Dyregaard.
 Pressenævnet udtaler:
Det følger af de vejledende regler om god presseskik, at meddelelser,  

 som kan krænke privatlivets fred, skal undgås, medmindre klar almen interesse  

 kræver offentlig omtale.
Endvidere følger det af de vejledende regler, at en  

 domfældt person bør forskånes for at få fremdraget en hende tidligere  

 overgået  

 straffedom.
 Pressenævnet finder ikke, at der har været en sådan offentlig interesse  

 i omtalen af [K]s dom, at der var belæg for at skrive artiklen om samme,  

 hvorfor nævnet finder, at god presseskik er tilsidesat og udtaler sin kritik  

 heraf.
 Henset til advokat Lars Thousig Jensens anmodning om at undlade  

 offentliggørelse af kendelsen i medfør af medieansvarsloven § 49 bestemmer  

 Pressenævnet, at der ikke skal ske offentliggørelse af kendelsen.
 Afgjort den 23. august 2005.
