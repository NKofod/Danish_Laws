Et pengeinstitut anførte i sine annoncer: »Den lokale sparekasse  

 yder prioritetslån, f.eks. i ejerlejligheder til kurs 96«.
Et forbehold,  

 hvorefter ydelse af de pågældende lån forudsatte, at kunden flyttede sine  

 øvrige pengeinstitutforretninger til det annoncerende pengeinstitut, burde  

 være oplyst i annoncen.
1. Tilbud om lån - med skjult forbehold En sparekasse indrykkede i en lokal ugeavis følgende annonce:
»Den lokale sparekasse yder prioritetslån, f.eks. i ejerlejligheder,  

 til kurs 96.« Efter at der var blevet klaget over annoncen, oplyste sparekassen, at dens  

 betingelser for ydelse af lån var, at der var et rimeligt forhold mellem  

 kundens indlån i sparekassen og det ønskede lån, eller at et indlånsforhold  

 eventuelt blev etableret i forbindelse med sparekassens ydelse af et lån,  

 samt at sparekssens krav om eventuel sikkerhedsstillelse og rente m.v. kunne  

 accepteres af lånsøgeren, ligesom lånets formål skulle kunne tiltrædes af  

 sparekassen.
Sagen blev af Forbrugerombudsmanden sendt til udtalelse hos Tilsynet med  

 Banker og Sparekasser, der meddelte, at annoncen efter Tilsynets opfattelse  

 kunne givelæseren indtryk af, at sparekassens tilbud om lån var åbent også  

 for personer, der ikke opfyldte de nævnte betingelser.
Videre udtalte  

 Tilsynet: »Selv om pengeinstitutterne i dag som overvejende hovedregel  

 stiller sådanne betingelser for ydelse af lån, finder tilsynet, at de ved  

 deres annoncering bør være opmærksomme på, af mange læsere af annoncen ikke  

 er bekendt med, at opnåelse af lån forudsætter et kundeforhold af anden art.  

 Man finder det derfor rigtigst, at det henstilles til sparekassen, at den ved  

 fremtidig annoncering er opmærksom herpå.« Herefter udtalte Forbrugerombudsmanden under henvisning til erklæringen  

 fra Tilsynet med Banker og Sparekasser, at den omhandlede annoncering havde  

 været urimeligt mangelfuld og således i strid med markedsføringslovens § 2,  

 stk. 1, og det blev henstillet til sparekassen ved eventuel fremtidig  

 annoncering at indrette den i overensstemmelse med de anførte synspunkter.
 Sparekassen udformede senere annoncer på følgende måde:
»Det er klogt at være kunde i XX Sparekasse - det rigtige  

 kundeforhold giver mulighed for at låne f.eks. prioritetslån, også i  

 ejerlejligheder, til kurs 96.« (* 1) Beretning fra Forbrugerombudsmanden 1977-78, s. 83-84.
