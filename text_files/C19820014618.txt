 I medfør af § 4 i lov nr. 173 af 28. april 1982 om mål og vægt (metrologi)  

 fastsættes:
§ 1.  Statens Metrologiråd består af indtil 12  

 medlemmer, der udnævnes af industriministeren.
Industriministeren udnævner en  

 formand blandt Rådets medlemmer.
Rådet vælger blandt sine medlemmer en  

 næstformand, der i formandens fravær varetager formandens pligter og  

 beføjelser.
Det skal tilstræbes, at der i Rådets formandskab er repræsenteret  

 fornøden sagkundskab vedrørende fundamental metrologi.
 Stk. 2.  Rådet kan nedsætte et forretningsudvalg, som  

 består af formanden, næstformanden og op til 3 andre medlemmer.
Stk. 3.  Medlemmerne udnævnes for indtil 4 år.  

 Genudnævnelse kan finde sted.
Ingen, som er fyldt 65 år, kan udnævnes eller  

 genudnævnes.
§ 2.  Rådet afholder møder på faste, forud aftalte  

 mødedage, og i øvrigt så ofte formanden finder anledning dertil, eller når 3  

 medlemmer fremsætter ønsker om afholdelse af møde til behandling af nærmere  

 angivne spørgsmål.
Formanden bestemmer mødevarslet.
 Stk. 2.  Med mødeindkaldelsen skal følge dagsorden, der  

 så vidt muligt skal indeholde angivelse af de sager, der kommer til  

 behandling, og være bilagt det efter formandens skøn fornødne materiale.
 Stk. 3.  Såfremt sager, der skal behandles af Rådet,  

 ikke er udsendt til medlemmerne senest 3 hverdage før det pågældende møde,  

 kan behandlingen kun finde sted, såfremt ingen af Rådets medlemmer rejser  

 indvendig herimod.
§ 3.  Formanden tilrettelægger Rådets arbejde og leder  

 forhandlingerne på Rådets møder.
Når forholdene taler derfor, kan formanden  

 bestemme, at sager behandles skriftligt.
 § 4.  På Rådets møder behandles alle sager af  

 almindelig interesse og sager, i hvilke der foreligger særlig tvivl, samt  

 sager, der har væsentlige følger for de områder, som Statens Metrologiråd  

 administrerer.
 Stk. 2.  Til støtte for sin virksomhed kan Rådet  

 nedsætte sagkyndige udvalg og søge bistand hos andre sagkyndige.
 Stk. 3.  Rådet kan bemyndige forretningsudvalget,  

 sagkyndige udvalg eller sekretariatet til at varetage bestemte opgaver, som  

 påhviler Rådet.
 Stk. 4.  Rådet kan til enhver tid begære sig meddelt  

 alle fornødne oplysninger fra Teknologistyrelsen.
 Stk. 5.  Rådets enkelte medlemmer kan begære en sag  

 gjort til genstand for behandling i Rådet.
§ 5.  Rådet er beslutningsdygtigt, når mindst 6  

 medlemmer er til stede.
Beslutning træffes ved almindelig stemmeflerhed.  

 Hvert medlem har en stemme.
Ved stemmelighed er formandens stemme afgørende.
Stk. 2.  Der udfærdiges referat af Rådets og  

 forretningsudvalgets forhandlinger og beslutninger.
Et mindretal kan kræve  

 sin afvigende mening optaget i referatet.
I tilfælde af afstemning angives  

 resultatet heraf.
Mødereferatet underskrives af formanden eller af den, der i  

 hans sted har ledet det pågældende møde.
Mødereferatet udsendes til Rådets  

 medlemmer.
§ 6.  Er et medlem interesseret i eller knyttet til en  

 institution eller en virksomhed m.v., hvis forhold berøres af en sag, der er  

 til behandling, skal han, inden sagens behandling påbegyndes, over for Rådet  

 enten meddele, at han ikke bør deltage i sagens behandling, eller efter  

 omstændighederne redegøre for arten og omfanget af sin interesse i eller  

 tilknytning til vedkommende institution eller virksomhed m.v.
I øvrigt er  

 ethvert medlem pligtigt at besvare de spørgsmål, som Rådet stiller ham med  

 henblik på at få forhold af den her omhandlede art belyst.
Stk. 2.  Rådet afgør, i hvilket omfang vedkommende  

 medlem kan deltage i sagens behandling.
Vedkommende medlem deltager ikke i  

 denne afgørelse.
§ 7.  Ved nedsættelsen af sagkyndige udvalg og  

 udpegning af andre sagkyndige skal rådet lægge vægt på faglige  

 kvalifikationer og erfaring vedrørende de forhold, som udvalgenes opgaver  

 vedrører.
I sagkyndige udvalg kan efter Rådets bestemmelse indtræde et eller  

 flere af dettes medlemmer.
 Stk. 2.  Rådet fastlægger, hvilke opgaver de enkelte  

 sagkyndige udvalg skal varetage.
§ 8.  Metrologirådets sekretariat er henlagt til  

 Teknologistyrelsen.
Sekretariatet varetager den for Rådets arbejde nødvendige  

 sagsbehandling og gennemførelsen af Rådets afgørelser.
Stk. 2.  Sekretariatet deltager uden stemmeret i Rådets  

 møder.
Formanden afgør, hvem der i øvrigt kan deltage i møderne.
Stk. 3.  Sekretariatet varetager de sekrekariatsmæssige  

 opgaver for sagkyndige udvalg.
En repræsentant for sekretariatet deltager i  

 udvalgsmøderne og holder Rådet underrettet om udvalgets arbejde.
 § 9.  Rådets, forretningsudvalgets og de sagkyndige  

 udvalgs medlemmer samt andre sagkyndige er forpligtede til over for alle  

 uvedkommende at hemmeligholde, hvad de gennem deres virksomhed bliver vidende  

 om.
§ 10.  Ved afgivelse af oplysninger om forretnings-  

 eller driftshemmeligheder kan den, der skal afgive oplysningerne, over for  

 Rådets formand fremsætte begæring om, at oplysningerne ikke afgives over for  

 det samlede Råds medlemmer.
Formanden afgør herefter, i hvilket omfang og  

 under hvilken form oplysningerne under hensyn til forholdenes beskaffenhed  

 bør gives.
 § 11.  Rådet afgiver årligt til industriministeren en  

 beretning om sin virksomhed i det foregående finansår.
