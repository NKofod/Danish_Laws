Fremsat den 15. december 2005 af  

 miljøministeren (Connie Hedegaard) Forslag til Lov  

 om ændring af lov om miljøbeskyttelse (Overførelse af kompetence i forbindelse med  

 klassificering af skibe som affald mv.) § 1 I lov om miljøbeskyttelse, jf. lovbekendtgørelse nr.  

 753 af 25. august 2001, som ændret ved lov nr. 1373 af 20. december 2004, ved  

 § 6 i lov nr. 325 af 18. maj 2005 og senest ved lov nr. 572 af 24. juni  

 2005, foretages følgende ændringer:
 1.  

  

 I  

  

 § 45, stk. 1,  

  

 indsættes efter  

 »affald«: », jf. dog § 45 b«.
 2.  

  

 Efter  

  

 § 45 a  

  

 indsættes:
 »  

 § 45 b.  

  

 Ministeren kan fastsætte regler om:
 1)  

 	  

 fordeling af  

 kompetencen mellem stat og kommuner i forbindelse med klassificering af skibe  

 som affald.
 2)  

 	  

 statens og  

 kommunernes behandling af sager om klassificering af skibe som affald,  

 herunder  

 myndighedernes indbyrdes koordination.
 3)  

 	  

 pligt for købere,  

 sælgere og eksportører af skibe til at underrette den kompetente  

 kommunalbestyrelse  

 om salg, anden overdragelse eller påtænkt eksport af et skib beliggende i en  

 dansk havn.
 4)  

 	  

 at skibe med  

 destination uden for EU/EØS ikke må eksporteres, førend der er truffet  

 afgørelse om, hvorvidt skibet må anses som affald efter den til hver tid  

 gældende bekendtgørelse om affald.
 § 45 c.  

  

 Ministeren kan fastsætte regler om krav  

 til dokumentation, herunder regler om oplysningspligt for ejere, købere,  

 sælgere eller eksportører i forbindelse med behandlingen af sager om  

 klassificering  

 af affald.«.
 3.  

  

 I  

  

 § 46  

  

 ændres »Kommunalbestyrelsen« til: »Myndighederne«.
 4.  

  

 I  

  

 § 70, stk. 3,  

  

 ændres  

 »§ 69, stk. 1, nr. 3,« til: »§ 69, stk. 1, nr. 4, § 70 a,  

 § 70 b«.
 5.  

  

 I  

  

 § 110, stk. 3,  

  

 indsættes efter »§ 45,  

 stk. 2, 3 og 6,«: »§ 45 b, § 45 c,«.
§ 2 Loven træder i kraft den 1. april 2006.
Bemærkninger til lovforslaget 1. Baggrunden for lovforslaget Med dette lovforslag lægger regeringen op til en ændring i  

 reglerne om, hvordan det skal afgøres, om skibe er affald eller ej.
Dette  

 sker  

 for at skærpe kontrollen med eksport og ophugning af skibe, der ikke  

 overholder  

 EU's transportforordning og dermed Baselkonventionens regler for eksport og  

 ophugning, idet der i den senere tid har været flere tilfælde, hvor skibe  

 ulovligt er blevet eksporteret til ophugning.
Den foreslåede § 45 C gælder også for klassificering  

 af andre affaldsfraktioner end ophugningsmodne skibe.
Bestemmelsen tænkes  

 således også anvendt i forbindelse med klassificering af affaldsfraktioner så  

 som brugt elektrisk og elektronisk udstyr og brugte biler, hvor der ofte er  

 begrundet tvivl om intentionerne om genstandenes videre færd.
Det er således  

 hensigten, at myndighederne får mulighed for at stille krav om yderligere  

 oplysninger til brug for afgørelsen af, hvorvidt en given genstand skal  

 klassificeres som affald.
1.1 Transportforordningen Transport af affald over landegrænser er reguleret af  

 Baselkonventionen.
Baselkonventionens regler er udmøntet og anvendt i  

 regelsæt  

 i regi af OECD og EU og er videre implementeret i national regulering.  

 EUs  

 forordning 259/93/EØF om overvågning og kontrol med overførsel af affald  

 inden  

 for, til og fra Det Europæiske Fællesskab (transportforordningen) samler  

 disse  

 regler i et fælles EU-regelsæt for overførsel af alt affald.  

 Transportforordningen suppleres i dansk ret af bekendtgørelse nr. 971 af 19.  

 november 1996 om import og eksport af affald med senere ændringer.
I forordningen sondres der i forbindelse med nyttiggørelse  

 mellem dels grønt, orange, rødt og ulistet affald for så vidt angår transport  

 af affald inden for EU og OECD-lande, dels grønt affald og farligt og ikke  

 farligt affald for så vidt angår transport af affald uden for OECD.
I henhold  

 til disse regler er eksport af farligt affald til bortskaffelse eller  

 nyttiggørelse i et ikke-OECD-land ikke tilladt.
Eksport af grønt affald til  

 ikke-OECD lande er i princippet underlagt de samme bestemmelser som for EU og  

 OECD-lande  det vil sige, at grønt affald frit kan eksporteres.  

 Kommissionen  

 har skriftligt spurgt alle ikke-OECD lande, om de ønsker at modtage det  

 grønne  

 affald, som EU har listet til nyttiggørelse, og i givet fald om de ønsker at  

 følge EUs procedure for eksport af grønt affald, som vil sige ingen  

 anmeldelse, eller om de vil have affaldet anmeldt inden eksport.
Skibe er opført på transportforordningens grønne liste med  

 følgende beskrivelse: »Skibe, både og andet flydende materiel til ophugning,  

 behørigt tømt for last og materialer hidrørende fra fartøjets drift, som  

 måtte  

 være klassificeret som farlige stoffer eller affald«.
Det vil sige, at hvis  

 et  

 skib er behørigt tømt for farlige stoffer, herunder asbest, PCB-holdig olie  

 og  

 anden olie, vil det kunne eksporteres som grønt affald i henhold til  

 transportforordningen.
Et sådant skib vil i Baselkonventionens terminologi være at  

 betragte som ikke-farligt affald.
Det vil som sådant også være lovligt at  

 eksportere til ophugning og dermed nyttiggørelse i henhold til  

 Baselkonventionen  

 og EUs transportforordning.
Et ældre skib, som ejeren skiller sig af med eller agter at  

 skille sig af med, vil ofte være at betragte som farligt affald, idet skibe,  

 der er mere end 30 år gamle, typisk er isoleret med asbest, medmindre der er  

 foretaget en total asbestrenovering af skibet.
Skibe kan endvidere indeholde  

 andre stoffer, såsom halon (i brandslukningsanlæg) og olie, som også  

 medfører,  

 at skibet i det hele må betragtes som farligt affald.
Ifølge forordningen skal anmeldelse af transport af affald  

 som udgangspunkt ske af affaldsproducenten.
Forordningens artikel 2, litra a,  

 henviser til affaldsrammedirektivets (dir. 75/442/EØF om affald) definition  

 af  

 affald, som også er implementeret i den danske affaldsregulering.
Der er  

 herefter tale om affald, hvis indehaveren skiller sig af med den pågældende  

 genstand, agter at skille sig af med genstanden, eller er forpligtet til at  

 skille sig af med genstanden.
 Alt afhængig af, om det er køberen eller sælgeren, der  

 agter at skille sig af med skibet som affald ved at sende det til ophugning i  

 udlandet, og hvem der forestår eksporten, er det således enten køberen eller  

 sælgeren, der er forpligtet til at anmelde eksporten af skibet som affald.
Hvis en sælger af et skib, sælger skibet med den hensigt,  

 at skibet fortsat skal være i drift som skib, vil der som udgangspunkt ikke  

 være tale om affald i transportforordningens forstand, og reglerne heri  

 finder  

 således ikke anvendelse.
Hvis køberen af skibet ved købets indgåelse i  

 Danmark  

 (mens skibet ligger i dansk havn) har en klar intention om, at skibet skal  

 ophugges ved ankomsten til bestemmelsesstedet, er det køberen, der har en  

 forpligtelse til at anmelde eksporten efter transportforordningen.
 1.2 Baggrunden for lovforslaget mv.
I foråret 2005 har to sager givet anledning til  

 udarbejdelse af dette lovforslag, der rummer en række bemyndigelser til at  

 fastsætte skærpede regler på området.
I den ene sag har ejerne af skibet  

 afgivet meget sparsomme og til tider tilsyneladende urigtige oplysninger til  

 myndighederne om skibets videre færd for derefter at sende skibet til  

 ophugning  

 i Indien.
I den anden sag har ejerne underskrevet særlige vilkår i  

 salgskontrakten  

 om, at ejerne alene påtænkte at anvende de to købte skibe til videre drift,  

 men  

 har ikke desto mindre tilsyneladende forsøgt at få skibene ophugget i Indien.
I begge tilfælde har de afgivne oplysninger medført, at de  

 kompetente kommuner ikke har klassificeret skibene som affald.
De afgivne  

 oplysninger har dermed indirekte medført, at transportforordningens regler  

 ikke  

 er blevet overholdt, da skibene er forsøgt ophugget eller er ophugget i et  

 ikke-OECD land.
Med udgangspunkt i disse to meget medieomtalte sager om  

 klassificering af tre skibe som affald i foråret 2005 har Miljøministeriet  

 efter drøftelser med Kommunernes Landsforening (KL) udarbejdet et forslag til  

 den fremtidige håndtering af sager om klassificering af skibe som affald.
Det  

 bemærkes, at spørgsmålet om klassificering af skibe normalt kun er aktuelt,  

 når  

 skibet har en vis alder  og dermed er ved at være udtjent som skib i  

 drift.  

 Lovforslaget og den foreslåede administrative regulering vil således alene  

 finde anvendelse i de tilfælde, hvor det må anses som nærliggende, at et  

 skib,  

 der sælges eller forventes eksporteret til udlandet, har et større potentiale  

 som skrot end som skib i drift.
Situationen kan således f.eks. være, at et  

 skib  

 inden for en kortere tidshorisont vil skulle gennemgå større, udgiftskrævende  

 reparationer for fortsat at kunne klassificeres som sejldygtigt, og at dette  

 betyder, at ejeren kan opnå en større økonomisk gevinst ved at lade skibet  

 eksportere til - og ophugge i et land, hvor efterspørgslen efter stål og  

 aluminium er stor, og priserne på disse metaller derfor ligger højere end på  

 det generelle verdensmarked.
 Det foreslås bl.a. at skabe bemyndigelse til at fastsætte  

 regler om, at staten får ansvaret for klassificeringen af skibe, der må  

 antages  

 at være attraktive for de internationale skrotmarkeder.
 Det vurderes, at lovforslaget, herunder den ændrede  

 kompetencefordeling, vil være et væsentligt element i at styrke mulighederne  

 for at forhindre ulovlige eksporter.
Det er dog samtidig vurderingen, at forslagene indeholdt i  

 nærværende lovforslag ikke i alle tilfælde vil kunne sikre, at skibe ikke  

 fremtidigt sendes til ophugning i et ikke OECD-land.
Lovforslaget er således  

 kun en delmængde af en række tiltag, og skal således ses i sammenhæng med de  

 tiltag, regeringen arbejder med at få gennemført i internationalt regi for at  

 forbedre den internationale regulering på området.
2. Hovedpunkter i lovforslaget 2.1. Kompetencefordeling i ansvaret for  

 klassificering af skibe som affald Det foreslås, at miljøministeren bemyndiges til  

 administrativt at fastsætte regler i affaldsbekendtgørelsen om fordeling af  

 kompetence i sager om klassificering af skibe som affald.
Efter drøftelser med repræsentanter for skibsbranchen  

 vurderes det for nuværende, at skibe over 2.000 tons letvægt (skibets  

 egenvægt)  

 er attraktive for det internationale skrotmarked.
Det er derfor intentionen,  

 at  

 staten fremtidigt skal være ansvarlig for klassificering af skibe med 2.000  

 tons letvægt (skibets egenvægt) eller derover.
Kommunerne skal derimod som  

 hidtil være ansvarlig for klassificering af skibe under 2.000 tons letvægt.  

 Kommunerne forventes således fremover at skulle varetage klassificering for  

 skibstyper, der fortrinsvis vil blive ophugget i Danmark.
Det er fundet mest hensigtsmæssigt og operationelt, at  

 grænsen, for hvornår det er Miljøstyrelsen eller kommunerne, der skal  

 behandle  

 en sag, kan justeres ved en administrativ ændring af vægtangivelsen.
De  

 internationale skrotpriser er afgørende for, hvornår det er attraktivt at  

 eksportere et gammelt skib med henblik på ophugning under kritisable forhold  

 i  

 et uland.
De internationale skrotpriser er bestemt af udbud og efterspørgsel  

   

 og er derfor udsat for store udsving i markedsprisen.
Såfremt vægtgrænsen  

 bliver angivet i loven, vil det medføre, at Folketinget skal vedtage en  

 lovændring af miljøbeskyttelsesloven hver gang, at stålpriserne har et  

 niveau,  

 hvor det vil være en givtig forretning at eksportere mindre eller større  

 skibe.  

 Det vil sjældent være muligt at ændre loven så hurtigt, at vægtgrænsen altid  

 vil afspejle udviklingen på stålmarkedet, hvorimod en bemyndigelse til  

 ministeren gør det muligt at foretage de nødvendige justeringer i rette tid.
2.2. Dokumentation og oplysningspligt Vurderingen af hvorvidt en genstand skal klassificeres som  

 affald, afhænger efter affaldsdefinitionen i affaldsbekendtgørelsens  

 § 3,  

 stk. 1 af, om indehaveren skiller sig af med genstanden, er forpligtet  

 hertil eller har til hensigt at skille sig af med genstanden.
En  

 klassificering  

 af affald afhænger således i mange tilfælde af indehaverens subjektive  

 intentioner.
 Hvis ikke indehaveren  dvs. den, der har skibet i varetægt  

 eller andre involverede (eksportør eller mægler) forpligtes til i visse  

 nærmere  

 tilfælde at medvirke til oplysningen af en sag, herunder forpligtes til om  

 muligt at redegøre for indehaverens intentioner med en genstand, kan  

 sagsbehandlingen besværliggøres.
 Der er ikke i EUs affaldsrammedirektiv,  

 transportforordning eller i den danske affaldsregulering regler, der  

 fastlægger, hvem der skal dokumentere, hvorvidt en genstand er affald eller  

 ej.  

 EF-domstolen har ikke taget konkret stilling til, hvem der har bevisbyrden i  

 sådanne sager, men har i dom af 15. juni 2000 (Forenede sager C-418/97 og  

 C-419/97), der vedrørte spørgsmålet om en genstand var et produkt eller  

 omfattet af affaldsdefinitionen i affaldsrammedirektivet, generelt udtalt, at  

 spørgsmålet om, hvorvidt der »faktisk foreligger affald i direktivets  

 betydning, skal imidlertid undersøges på grundlag af samtlige omstændigheder,  

 hvorved der skal tages hensyn til direktivets formål, og det skal påses, at  

 dets virkning ikke begrænses.«.
 Det vurderes, at den gældende regulering om oplysningspligt  

 i miljøbeskyttelsesloven ikke i alle tilfælde vil dække det oplysningsbehov,  

 der kan opstå i en sag.
Miljøbeskyttelseslovens § 72 er den generelle regel  

 for oplysningsforpligtelser til myndighederne.
Efter bestemmelsens ordlyd  

 skal  

 den, der er ansvarlig for en virksomhed, der kan give anledning til  

 forurening,  

 efter anmodning fra myndighederne give alle oplysninger, herunder om  

 økonomiske  

 eller regnskabsmæssige forhold, der har betydning for vurderingen af  

 forureningen  

 og eventuelle afhjælpende eller forebyggende foranstaltninger.
Ordlyden i § 72 synes ikke umiddelbart dækkende for  

 den situation, at myndighederne er blevet opmærksom på et skib i en havn, der  

 evt. er solgt til udlandet, og hvor det endnu ikke er afklaret, hvorvidt  

 skibet  

 er solgt til skrot eller til drift  og hvor de oplysninger, som  

 myndigheden  

 har brug for i første omgang, skal afklare, hvorvidt der overhovedet er tale  

 om  

 affald og dermed en potentiel forurening.
På dette stadium af  

 sagsbehandlingen  

 i en sag om klassificering af skibe som affald er det således et fortsat  

 spørgsmål, der skal afklares i dokumentationsfasen, hvorvidt skibet  

 overhovedet  

 er omfattet af miljøbeskyttelseslovens affaldsregulering om bortskaffelse og  

 transportforordningens regler for eksport af affald.
 Miljøbeskyttelseslovens § 72 retter sig endvidere  

 alene imod den til hver tid ansvarlige for virksomheden, og kan således ikke  

 anvendes til at anmode om oplysninger fra andre involverede (dvs. eksportør,  

 mægler mv.) i en sag.
 Der vurderes ej heller i miljøbeskyttelseslovens kapitel 6  

 om affald eller i affaldsbekendtgørelsen at være regler om oplysningspligt,  

 eller hjemmel til at pålægge en oplysningspligt, der vil være egnet til at  

 afkræve ejeren af et skib, hvis videre færd er uvis, dokumentation for denne  

 færd.
 Det vurderes derfor at være nødvendigt, at der fastsættes  

 regler om en særlig oplysningspligt for sælgere, købere og andre aktører i  

 sager om klassificering af affald  herunder klassificering af skibe som  

 affald.
2.3. Forbud mod eksport af skibe forud for, at der  

 er truffet afgørelse Det må antages, at der i sager om klassificering af skibe  

 som affald i visse tilfælde vil være en risiko for, at ejeren af et konkret  

 skib, som af myndighederne er mistænkt for at være solgt til skrot, vil lade  

 skibet afsejle fra den danske havn uden at afvente myndighedernes afgørelse.
 Der foreslås derfor indført en bemyndigelse til ministeren  

 til at fastsætte regler om, at et skib med destination uden for EU/EØS ikke  

 må  

 eksporteres (dvs. lade skibet forlade dansk territorium), førend der er  

 truffet  

 afgørelse om, hvorvidt skibet må anses som affald efter den til hver tid  

 gældende bekendtgørelse om affald.
Ministeren kan således med hjemmel i bemyndigelsen  

 fastsætte regler om, at et skib, der påtænkes eksporteret uden for EU/EØS  

 ikke  

 må forlade dansk havn, når myndighederne har meddelt, at myndighederne vil  

 vurdere, hvorvidt skibet er affald.
Det bemærkes, at myndighederne kun  

 forventes at indlede en sådan sagsbehandling, når oplysningerne i en sag  

 medfører,  

 at det vil være relevant at vurdere, hvorvidt skibet må vurderes at være  

 affald  

 og ikke et skib i drift.
2.4. Behandling af skibe som affald Når den kompetente myndighed træffer afgørelse om, at et  

 skib skal klassificeres som affald, er ejeren forpligtet til at overholde den  

 danske regulering for affaldshåndtering.
For det tilfælde, at indehaveren ønsker at ophugge skibet i  

 Danmark, skal myndighederne efter den danske affaldsregulering anvise skibet  

 som affald til en nærmere bestemt behandling og oparbejdning.
Der vil som  

 konsekvens af, at staten nu indsættes som myndighed på området, skulle  

 foretages visse konsekvensændringer af affaldsbekendtgørelsen på dette  

 grundlag.
 Hvis ejeren i stedet ønsker at eksportere skibet til  

 ophugning i et andet land, skal ejeren i henhold til transportforordningen  

 sende en anmeldelse herom til Miljøstyrelsen i overensstemmelse med reglerne  

 beskrevet i dette lovforslags afsnit 1.1.
 Miljøstyrelsen vil som kompetent myndighed kunne nedlægge  

 forbud mod en eksport af farligt affald til et ikke-OECD land eller ved  

 eksport  

 til et EU eller OECD land i givet fald gøre indsigelse efter  

 transportforordningens  

 regler.
3. Økonomiske og administrative konsekvenser for  

 det offentlige Med lovforslaget tiltænkes i udgangspunktet en ændret fordeling  

 af ansvaret for klassificering af skibe som affald samt en styrkelse af  

 indsatsen mod ulovlige eksporter af skibe.
Det må således forventes, at der  

 vil  

 være en øget fokus, som også betyder, at tilsynsopgaven med bortskaffelsen af  

 skibe, efter at disse er klassificeret som affald mv., skal opprioriteres.
De samlede offentlige administrative byrder som følge af en  

 kompetenceoverførelse fra kommune til stat vil isoleret set være uændret.
Der  

 er tale om en omfordeling i udgangspunktet.
Udover at der er tale om en ny  

 opgave for staten, idet staten overtager en del af kommunernes opgaver, er  

 baggrunden for forslaget et ønske om en opprioritering af tilsynet.
Forslaget  

 vil således have konsekvenser for staten i form af en øget  

 ressourceanvendelse.  

 Forslaget medfører derfor et behov for øgede ressourcer i staten.
Det øgede  

 ressourceforbrug i staten anslås til 1 årsværk svarende til 0,5 mio. kr., som  

 kompenseres fra kommunerne.
Kommunerne vil have et mindre ressourceforbrug på den del  

 af opgaven, som flyttes til staten.
Samtidig vil det forventede øgede tilsyn  

 også for kommunerne betyde, at kommunerne får en ubetydelig stigning i  

 ressourceforbruget, som dog forventes at kunne afholdes inden for rammerne af  

 den kompensation, som kommunerne allerede har fået for tilsynsopgaven  

 vedrørende affaldshåndtering og bortskaffelse generelt.
4. Økonomiske og administrative konsekvenser for  

 erhvervslivet Lovforslaget vil i  

 udgangspunktet alene gøre det muligt for ministeren at fastsætte en ændret  

 kompetencefordeling mellem kommuner og stat.
Sekundært skabes en hjemmel for  

 miljøministeren til at fastsætte regler om en oplysningspligt for skibsejere  

 eller redere, der sælger skibe til udlandet for det tilfælde, at rederne  

 eller  

 skibsejerne ikke selv iagttager EU's transportforordning.
Virksomheder, der er  

 omfattet af lovforslaget, vil således være virksomheder, der sælger skibe  

 liggende i dansk havn - særligt virksomheder der sælger ældre skibe til  

 udenlandske købere - hvor der er en risiko for, at skibet sælges til  

 ophugning,  

 og hvor der ligeledes er risiko for, at EU's transportforordning og  

 Baselkonventionen  

 ikke overholdes.
Der kan således ikke angives hvor mange virksomheder, der i  

 givet fald vil være omfattet af lovens regulering.
Historisk er det få  

 skibe, der efter Miljøministeriets viden er solgt til udlandet uden  

 overholdelse af de internationale regler på området.
Der forventes således  

 ikke  

 et stort sagsantal.
Aktørernes medvirken vil ligeledes overvejende være  

 begrænset til alene at afgive oplysninger, som virksomhederne allerede må  

 forventes at være i besiddelse af.
Lovforslaget vurderes således ikke at  

 medføre administrative omkostninger for erhvervslivet af nævneværdigt omfang.
5. Administrative konsekvenser for borgerne Forslaget medfører ingen administrative konsekvenser for  

 borgerne.
6. Miljømæssige konsekvenser Formålet med lovforslaget er, at der sikres en så optimal  

 sagsbehandling som muligt under national regulering i forbindelse med salg af  

 skibe til eksport mv. ved overførelse af kompetencen til staten med henblik  

 på  

 at øge sikkerheden for, at der ikke sker ulovlige eksporter af skibe til  

 ophugning.
7. Forholdet til EU-retten Forslaget rummer ikke EU-retlige aspekter.
Det vurderes  

 dog, at forslaget vil bidrage positivt til, at EUs transportforordnings  

 bestemmelser  

 overholdes.
Lovforslaget indeholder overvejende  

 bemyndigelsesbestemmelser, som ikke i sig selv indeholder EU-retlige  

 aspekter.  

 Der vil blive foretaget notifikation til Kommissionen, når  

 bemyndigelsesbestemmelserne udmøntes konkret.
Herunder vil udkastet til en  

 ændring af bekendtgørelse om affald blive notificeret efter  

 affaldsrammedirektivet og informationsproceduredirektivet som foreskrevet i  

 den  

 relevante EU-regulering.
8. Kommunikationsplan 9. Hørte myndigheder og organisationer 10. Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Mindre ressourceanvendelse for kommunerne svarende til 1  

 årsværk (0,5 mill. kr.) Øget ressourceanvendelse for staten svarende til 1  

 årsværk (0,5 mill. kr.) Administrative konsekvenser for stat, kommuner og amtskommuner Ingen væsentlige Ingen væsentlige Økonomiske konsekvenser for erhvervslivet Ingen væsentlige Ingen væsentlige Administrative konsekvenser for erhvervslivet Ingen væsentlige Ingen væsentlige Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til lovforslagets enkelte bestemmelser Til § 1 Til nr. 1:
 Forslaget til ændring er redaktionelt og en følge af, at  

 der indsættes en ny bestemmelse i § 45 b.
 Til nr. 2:
Ad § 45 b Der foreslås indsat en ny bestemmelse vedrørende  

 ansvarsfordelingen mellem stat og kommuner i forbindelse med klassificering  

 af  

 skibe som affald og den generelle sagsbehandling af denne type sager.
Med forslaget til  

  

 § 45  

 b, stk. 1,  

  

 foreslås indsat en bemyndigelsesbestemmelse til  

 miljøministeren til at fastsætte regler om en kompetencefordeling specifikt  

 for  

 klassificering af skibe som affald.
Som oplyst under punkt 2.1 i de  

 almindelige  

 bemærkninger til lovforslaget, foreslås grænsen for kompetencefordelingen  

 fastsat administrativt i affaldsbekendtgørelsen, der i udgangspunktet  

 regulerer  

 myndighedernes varetagelse af opgaver vedrørende affaldshåndtering og  

 bortskaffelse.
Den nye bestemmelse er derfor udformet som en  

 bemyndigelsesbestemmelse  

 til ministeren.
Den konkrete grænse for kompetencefordelingen er fastsat  

 efter drøftelser med repræsentanter fra skibsbranchen.
Det forventes således,  

 at staten skal være ansvarlig for klassificering af skibe på 2.000 tons  

 letvægt  

 (skibets egenvægt) eller derover i fremtiden.
Kommunerne skal som hidtil være  

 ansvarlig for klassificering af skibe under 2.000 tons letvægt.
 Fremtidige ændringer i kompetencefordelingen, der  

 fastsættes i affaldsbekendtgørelsen, vil blive forhandlet med KL og efter  

 høring af branchens interessenter.
 For yderligere baggrund for forslaget, henvises til punkt  

 2.1 i de almindelige bemærkninger til lovforslaget.
Med forslaget til  

  

 § 45  

 b, stk. 2,  

  

 foreslås indført en bemyndigelse til ministeren til at  

 fastsætte regler om statens og kommunernes behandling af sager om  

 klassificering af affald.
Formålet med bemyndigelsen er at fastsætte reglerne  

 for myndighedernes nødvendige samarbejde i forbindelse med klassificering af  

 skibe som affald.
Bemyndigelsen vil bl.a. blive anvendt til at fastsætte  

 regler  

 for myndighedernes samarbejde om underretning om salg, anden overdragelse  

 og/eller eksport af skibe i danske havne og myndighedernes øvrige samarbejde  

 om  

 indhentelse af oplysninger til brug for vurderingen af, hvilken myndighed der  

 skal behandle en konkret sag samt indhentelse af oplysninger i øvrigt.
 Det forventes bl.a., at der vil blive fastsat regler om  

 kommunernes og statens samarbejde om indledning af en sag om klassificering,  

 ligesom det forventes, at den stedlige kommune, hvor et skib er beliggende  

 vil  

 være ansvarlig for at indhente de papirer (herunder skibets stabilitetsbog),  

 der rummer oplysningerne om skibets egenvægt.
 Bemyndigelsen forventes endvidere anvendt til at fastsætte  

 regler for myndighedernes underretning til de berørte parter om indledningen  

 af  

 en sag.
 Det bemærkes, at der med »anden overdragelse« menes  

 overdragelsessituationer, der kan sidestilles med et ejerskifte   

 herunder  

 eksempelvis sale-and-lease-back, udlejning, vederlagsfri overdragelse som  

 udtryk for gavmildhed, arv eller andre situationer, hvor ejendoms- og/eller  

 råderetten overgår til en anden og hvor myndighederne vurderer, at der er  

 tale  

 om anvendelse af disse øvrige overdragelsesformer, for at omgå de fremtidigt  

 administrativt fastsatte regler om underretning om overdragelse mv.
Med forslaget til  

  

 § 45  

 b, stk. 3,  

  

 foreslås indført en bemyndigelse til ministeren til at  

 fastsætte regler om en særlig underretningsforpligtelse for sælgeren, køberen  

 eller eksportøren af et skib.
Det foreslås således, at køberen, sælgeren  

 eller  

 eksportøren af et skib forpligtes til at underrette den kompetente kommune,  

 hvor skibet er beliggende, om at det pågældende skib er solgt eller forventes  

 eksporteret med angivelse af skibets fremtidige destination og formål.
 Med forslaget til  

  

 § 45  

 b, stk. 4,  

  

 foreslås indført en hjemmel for ministeren til at fastsætte  

 regler om, at et skib, der påtænkes eksporteret til en destination uden for  

 EU/EØS, ikke må eksporteres, førend der er truffet afgørelse om, hvorvidt  

 skibet må anses som affald efter den til hver tid gældende bekendtgørelse om  

 affald.
 Der forventes fastsat regler om, at eksportforbudet  

 indtræder, når myndighederne har meddelt, at de vil vurdere, hvorvidt skibet  

 skal klassificeres som affald.
 Bestemmelsen vil således være relevant i de situationer,  

 hvor myndighederne vurderer, at skibets alder, destination og stand mv.,  

 tilsiger, at der skal foretages en vurdering af, hvorvidt skibet må  

 klassificeres som affald.
Ad § 45 c Med forslaget til  

  

 § 45  

 c,  

  

 foreslås, at ministeren bemyndiges til at fastsætte regler om en  

 oplysningspligt for sælgere eller købere samt andre implicerede aktører,  

 herunder eksportører eller mæglere, der kan besidde en konkret viden om en  

 genstands videre færd.
Baggrunden for bestemmelsen er, at der i forbindelse med  

 forskellige genstande har vist sig problemer i forhold til afgørelsen af, om  

 en  

 genstand skal klassificeres som affald, herunder især brugt elektrisk og  

 elektronisk  

 udstyr, brugte biler og ophugningsmodne skibe.
Problemerne er typisk opstået  

 pga. manglende eller mangelfulde oplysninger fra sagens parter.
Bestemmelsen er formuleret generelt, men  

 bemyndigelsesbestemmelsen tænkes i udgangspunktet alene anvendt i forbindelse  

 med særlige affaldsfraktioner (f.eks. brugt elektrisk og elektronisk udstyr,  

 brugte biler og ophugningsmodne skibe), hvor der ofte er begrundet tvivl om  

 intentionerne om genstandenes videre færd.
Det er meningen, at myndighederne  

 får mulighed for at stille krav om yderligere oplysninger til brug for  

 afgørelsen af, hvorvidt en given genstand skal klassificeres som affald.
Ved en afgørelse af, om en genstand skal klassificeres som  

 affald, vil der altid være tale om en konkret vurdering.
Oplysningspligten  

 skal  

 således anvendes for at sikre, at sagen bliver tilstrækkeligt belyst forud  

 for  

 en afgørelse.
Såfremt en køber eller sælger nægter at medvirke, vil dette  

 naturligt indgå som et indicium for, at der er tale om en situation, hvor  

 parten ikke ønsker sagen tilstrækkeligt oplyst, da en tilstrækkelig oplyst  

 afgørelse sandsynligvis vil være til ugunst for parten.
Dette er dog ikke i  

 sig  

 selv tilstrækkeligt til at træffe afgørelse om, at en genstand er affald.
En  

 afgørelse, der medfører, at en genstand skal klassificeres som affald, skal  

 baseres på andre oplysninger eller indicier for, at dette er tilfældet.
Reelt vil der foregå en sagsbehandling, hvor den kompetente  

 myndighed meddeler sælgeren, køberen eller eksportøren af en genstand, at  

 myndigheden vil indlede en sagsbehandling om, hvorvidt genstanden skal  

 klassificeres som affald.
Herefter vil parten blive anmodet om for sagen  

 relevante oplysninger, og herefter vil myndigheden på baggrund af de  

 fremkomne  

 oplysninger træffe afgørelse om genstandens klassificering.
Myndighederne har i flere situationer oplevet, at  

 afgørelsen om klassificering af en genstand har været besværliggjort af  

 parternes modvilje i forhold til sagens oplysning.
Dette har eksempelvis  

 været  

 tilfældet med brugt elektrisk og elektronisk udstyr, brugte biler og  

 ophugningsmodne skibe.
 I situationen med salg af skibe er problemet, at der vil  

 være nogle oplysninger, der er tilgængelige, som kan pege i retning af, at  

 affaldsdefinitionens betingelser om »agter at skille sig af med« må anses som  

 opfyldt,  

 men på den anden side kan disse oplysninger om eksempelvis alder og  

 destination  

 sjældent alene lægges til grund for en klassificering af et gammelt skib som  

 affald.
Med oplysningspligten vil myndighederne kunne kræve at få  

 oplysninger og dokumentation om eksempelvis køberens planer med skibet,  

 hvilket  

 eksempelvis kunne være en forretningsplan for skibets videre drift (hvor skal  

 skibet sejle, indgåede aftaler med firmaer om transport af fragt eller  

 indgåede  

 aftaler med havneanlæg om skibsfart), tekniske oplysninger om skibets  

 stabilitet, navneændringer, klassifikationspapirer, der kan give indtryk af,  

 om  

 skibet får brug for omkostningskrævende reparationer i nærmeste fremtid  

 o.lign.  

 For at imødegå retsikkerhedsmæssige betænkeligheder, hvor eksempelvis en  

 køber  

 anskaffer sig et gammelt skib uden at have gjort sig nærmere overvejelser for  

 genstandens videre færd, skal det fremhæves, at en aktørs afvisning af at  

 medvirke til sagens oplysning kun udgør et delelement af en afgørelse om  

 genstandens klassificering, og således ikke alene kan lægges til grund for  

 afgørelse af, at der er tale om affald.
Det samme gælder således, såfremt en  

 aktør af andre grunde ikke har mulighed for at medvirke til sagens oplysning.
 Der vil ikke med bestemmelsen kunne afkræves oplysninger om  

 enkeltpersoners rent private forhold.
Et eksempel kunne være følgende: et 40 år gammelt skib  

 beliggende i en dansk havn skal ifølge skibets papirer inden for en kortere  

 tidshorisont gennemgå gennemgribende og omkostningskrævende reparationer for  

 at  

 få tilladelse til at sejle.
Skibet sælges til en køber i et ikke OECD-land,  

 der  

 er kendt for at ophugge skibe til en pris, der svarer til den internationale  

 pris for skibets metaller, og som antageligt overstiger skibets umiddelbare  

 værdi som skib i drift.
Køberen ønsker ikke at medvirke til sagens oplysning  

 og  

 vil eller kan ikke angive en plausibel og dokumenteret forklaring på, hvor og  

 hvordan skibet skal sættes i drift.
I dette tilfælde vil de øvrige  

 oplysninger  

 være tilstrækkelige til at træffe afgørelse om, at skibet må klassificeres  

 som  

 affald.
 Det samlede indtryk af skibets og handlens karakter vil  

 således være grundlaget for myndighedernes afgørelse om skibets  

 klassificering.
 Til nr. 3:
 Som følge af forslaget til affattelse af den nye  

 bestemmelse § 45 b, foreslås det, at også staten gives mulighed for at  

 udstede påbud og forbud for at sikre, at skibe som affald opbevares,  

 behandles  

 og bortskaffes på forsvarlig vis, herunder under overholdelse af  

 Baselkonventionen og transportforordningens bestemmelser herom.
 Ændringen er således en konsekvensændring som følge af, at  

 staten fremover  som kommunerne - får kompetence til at klassificere  

 skibe som  

 affald.
 Til nr. 4:
Ændringen er redaktionel.
Ved en fejl blev et forslag til  

 ændring af bestemmelsen (oprindeligt fremsat i L 129 i 2004-2005, 1. samling)  

 ikke opdateret, da denne ændring blev genfremsat i L 96 (2004-2005, 2.  

 samling)  

 efter folketingsvalget i februar 2005, (nu lov nr. 325 af 18. maj 2005).  

 Bestemmelsen var i mellemtiden blevet ændret som følge af vedtagelsen af lov  

 nr. 1373 af 20. december 2004 om ændring af lov om miljøbeskyttelse.
 De oprindelige ændringer vedrører udvidelse af  

 myndighedernes mulighed for at dækket omkostninger ved myndighedernes tilsyn  

 gennem udpantning.
 Med ændringen er nu medtaget de tilsigtede ændringer i  

 begge ændringslove.
 Til nr. 5:
 Det foreslås, at overtrædelse af regler fastsat i henhold  

 til de nye bestemmelser § 45 b og § 45 c skal kunne straffes på  

 tilsvarende måde som overtrædelse af øvrige regler i affaldslovgivningen.
 Det foreslås således, at § 110, stk. 3, der  

 hjemler straf for overtrædelse af regler fastsat i medfør af loven, udvides  

 til  

 også at rumme en henvisning til § 45 b og § 45 c.
Til § 2 Det foreslås, at loven træder i kraft den 1. januar 2006.
Bilag Lovforslaget sammenholdt med gældende lov Gældende formulering Lovforslaget § 1 I lov om miljøbeskyttelse, jf. lovbekendtgørelse nr.  

 753 af 25. august 2001, som ændret ved lov nr. 1373 af 20. december 2004, ved  

 § 6 i lov nr. 325 af 18. maj 2005 og senest ved lov nr. 572 af 24. juni  

 2005, foretages følgende ændringer:
 § 45.  

  

 Kommunalbestyrelsen forestår bortskaffelsen af affald.
 1.  


  

 I § 45, stk. 1,  

  

 indsættes  

 efter »affald«: », jf. dog § 45 b«.
 2.  

  

 Efter  

  

 § 45 a  

  

 indsættes:
 »  

 § 45 b.  

  

 Ministeren kan fastsætte regler om:
 1)  

 	  

 fordeling af  

 kompetencen mellem stat og kommuner i forbindelse med klassificering af skibe  

 som affald.
 2)  

 	  

 statens og  

 kommunernes behandling af sager om klassificering af skibe som affald,  

 herunder myndighedernes indbyrdes koordination.
 3)  

 	  

 pligt for købere,  

 sælgere og eksportører af skibe til at underrette den kompetente  

 kommunalbestyrelse om salg, anden overdragelse eller påtænkt eksport af et  

 skib beliggende i en dansk havn.
 4)  

 	  

 at skibe med  

 destination uden for EU/EØS ikke må eksporteres, førend der er truffet  

 afgørelse om, hvorvidt skibet må anses som affald efter den til hver tid  

 gældende bekendtgørelse om affald.
§ 45 c.  

  

 Ministeren kan fastsætte regler om  

 krav til dokumentation, herunder regler om oplysningspligt for ejere, købere,  

 sælgere eller eksportører i forbindelse med behandlingen af sager om  

 klassificering af affald.« § 46.  

  

 Kommunalbestyrelsen kan meddele påbud eller forbud med henblik på at  

 forebygge og sikre, at affald opbevares, behandles og bortskaffes på  

 forsvarlig måde.
 3.  

  

 I  

  

 § 46  

  

 ændres »Kommunalbestyrelsen«  

 til: »Myndighederne«.
Stk. 3.  

  

 Der er  

 udpantningsret for udgifter, som myndigheden har krav på at få dækket efter  

 stk. 1 og 2, § 69, stk. 1, nr. 3, og § 111 a.
Der er dog  

 ikke udpantningsret for udgifter, der vedrører undersøgelse og oprydning af  

 forurenet jord, jf. § 83 c.
 ...
 4.  

  

 I  

  

 § 70, stk. 3,  

  

 ændres  

 »§ 69, stk. 1, nr. 3« til: »§ 69, stk. 1, nr. 4, § 70 a,  

 § 70 b«.
Stk. 3.  

  

 I regler  

 og forskrifter, der udstedes i medfør af §§ 7-10, §§ 12-16,  

 § 17, stk. 3, § 18, § 19, stk. 5-7, § 19 a,  

 § 27, stk. 3, § 35, § 35 a, § 37 b, stk. 2,  

 § 39, stk. 4, § 39 b, stk. 2, § 44, § 45,  

 stk. 2, 3 og 6, § 47, stk. 3, § 48, § 50 a,  

 stk. 3, § 51, § 53, § 53 c, stk. 3, § 55 c,  

 stk. 2, § 56, stk. 3, § 72 a, stk. 3, § 89,  

 stk. 2, og § 89 a, kan der fastsættes straf af bøde.
Det kan  

 endvidere fastsættes, at straffen kan stige til fængsel i indtil 2 år under  

 tilsvarende omstændigheder som anført i stk. 2.
 5.  

  

 I  

  

 § 110, stk. 3,  

  

 indsættes  

 efter »§ 45, stk. 2, 3 og 6,«: »§ 45 b, § 45 c,«.
