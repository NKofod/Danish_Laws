Bekendtgørelse om ændring af bekendtgørelse om Vækstfondens virke § 1 I bekendtgørelse nr. 1013 af den 17. august 2007 om Vækstfondens virke foretages følgende ændringer:
 1. I § 15, stk. 1, ændres »pengeinstitutters« til: »kreditinstitutters«.
 2. I § 15, stk. 2, indsættes efter »generationsskifter«: »drift i forbindelse med udviklingsaktiviteter«.
 3. § 15, stk. 4 affattes således:
»Stk. 4. Garantier kan gives for udlån til alle erhverv under forudsætning af, at det element af statsstøtte, som garantierne indeholder, ikke overskrider de for de enkelte erhverv gældende grænser for lovlig statsstøtte.« 4. I § 16, stk. 3 ændres »pengeinstitut« til: »kreditinstitut«.
5. I § 16, stk. 1 efter »pengeinstitut« udgår: »eller anden udlånsvirksomhed«.
Endvidere erstattes »pengeinstitut« med »kreditinstitut«.
 6. § 16, stk. 4 affattes således:
»Stk. 4. De nærmere vilkår for garantierne fastlægges i rammeaftaler mellem Vækstfonden og Realkreditrådet, Realkreditforeningen og Finansrådet, som pengeinstitutter, realkreditinstitutter og andre udlånsvirksomheder under offentligt tilsyn kan tilslutte sig.
Kreditinstituttet fremsender på grundlag af en kreditvurdering og på vegne af låntager ansøgningsskema til Vækstfonden.
Vækstfonden påser, at de øvrige betingelser er opfyldt.
Vækstfonden skal godkende aftalevilkårene for lånene og kan herunder stille krav om supplerende sikkerhed.
Vækstfonden kan desuden fastsætte et renteloft for nyudstedte garantier.« 7. § 16, stk. 5 affattes således:
»Stk. 5. Vækstfonden kan give kreditinstitutter tilladelse til at yde garanterede lån inden for visse rammer uden Vækstfondens godkendelse i hver enkelt sag.
Kreditinstitutter, der ønsker at blive omfattet af en sådan ordning, skal dokumentere, at de kan administrere ordningen hensigtsmæssigt.
Det bør indgå i Vækstfondens vurdering, i hvilket omfang kreditinstituttet har ydet lån med garanti fra Vækstfonden, og at det ikke har haft problemer med at efterleve vilkår for ordningen, herunder krav til virksomhedsstørrelse og låneformål.
Det bør desuden indgå i vurderingen, om kreditinstituttet opererer med lave tabsprocenter.
Vækstfonden fastsætter de nærmere retningslinjer for håndteringen af disse garantier og vilkårene herfor samt om opsigelse af aftalen.
Vækstfonden kan ved aftale med et eller flere kreditinstitutter udlægge hele eller dele administrationen af lånegarantier eller lånegarantiområder til disse.« 8. I § 16, stk. 6 ændres »Pengeinstitutet« til: »Kreditinstitutet«.
 9. I § 16, stk. 7 ændres »pengeinstitut« til: »kreditinstitut«.
 10. I § 16, stk. 8 ændres »pengeinstitut« til: »kreditinstitut«.
 11. Efter § 16 indsættes:
»§ 16 A.
Lån, der 1) anvendes til nyopførelse af eller nyinvestering i aktiver, der kan realkreditbelånes, og 2) som sikres fuldt ud med pant inden for aktivets realkreditbelåningsværdi, kan alene opnå garanti for tilbagebetaling af den halvdel af lånet, der har den yderste prioritetsstilling.
For denne del af lånet kan garantien udgøre maksimalt 75 %, jfr. § 16, stk.1.
Stk. 2. Ved beregningen af lånets størrelse kan der tages udgangspunkt i de samlede projektomkostninger, som et lån skal medvirke til finansieringen af, og der kan i beregningen således ses bort fra den egenkapitalfinansiering, som låntager indskyder i projektet.
Garantien kan dog aldrig udgøre mere end 75 % af det faktisk ydede lån.
Stk. 3. De særlige vilkår, der gælder i medfør af stk. 1 og 2 ophører den 1. januar 2011, hvorefter der kan gives garantier for udlån, som nævnt under stk. 1 uden andre begrænsninger end dem, der gælder i henhold til bestemmelserne i §§ 15 og 16.« 12. I § 27, stk. 1 ændres »§ 5, stk. 6, nr. 1« til: »§ 5, stk. 5, nr. 1«.
§ 2 Bekendtgørelsen træder i kraft den 19. marts 2010.
