Bekendtgørelse om behandling af klager  

 over eksamen mv. ved Danmarks Biblioteksskole I medfør af § 3 i lov nr. 17 af 14. januar 1998 om Danmarks  

 Biblioteksskole fastsættes:
 § 1. Klager over interne og eksterne prøver  

 eller andre bedømmelser, der indgår i eksamen, bortset fra  

 praktikbedømmelser, kan vedrøre:
1)	eksaminationsgrundlaget (eksamensspørgsmål, opgaver og  

 lignende) og dets forhold til pensum, 2)	eksamensforløbet og 3)	bedømmelsen.
§ 2. En klage indgives af den studerende til  

 Danmarks Biblioteksskole.
Klagen skal være skriftlig og begrundet.
 Stk. 2. Klagen skal indgives senest 2 uger efter, at  

 resultatet af prøven/eksamen er bekendtgjort.
 Stk. 3. Danmarks Biblioteksskole kan dispensere fra  

 stk. 2, hvor usædvanlige forhold begrunder det.
 § 3. Danmarks Biblioteksskole forelægger  

 hurtigst muligt klagen for den eller de oprindelige bedømmere.
§ 4. Den eller de oprindelige bedømmere  

 kan 1)	foretage en ny bedømmelse, 2)	tilbyde reeksamination eller 3)	afvise klagen.
 Stk. 2. Klagen kan kun afvises, hvis bedømmerne er  

 enige om det.
Stk. 3. I tilfælde af uenighed med hensyn til, om klagen  

 skal afvises, eller om der skal foretages en ny bedømmelse, foretages  

 ny bedømmelse.
I tilfælde af uenighed med hensyn til, om klagen  

 skal afvises, eller om der skal gives tilbud om reeksamination, tilbydes  

 reeksamination.
 Stk. 4. Er der uenighed med hensyn til, om der skal foretages  

 en ny bedømmelse eller tilbydes reeksamination, er censors eller -  

 hvis flere censorer medvirker - flertallets mening afgørende.
§ 5. Foretages en ny bedømmelse på  

 grund af mangler i et eller flere af de forhold, der er nævnt i  

 § 1, skal der gennemføres en ny bedømmelse for alle  

 eksaminander, hvis eksamen lider af den samme mangel.
Der kan udpeges nye  

 bedømmere til ombedømmelsen.
Stk. 2. Gives der tilbud om reeksamination på grund af  

 mangler i et eller flere af de forhold, der er nævnt i § 1, skal  

 tilbudet gives til alle eksaminander, hvis eksamen lider af samme mangel.
Der  

 kan udpeges nye bedømmere til reeksaminationen.
 Stk. 3. Reeksamination skal finde sted snarest muligt.
 § 6. Senest 2 uger efter at den eller de  

 oprindelige bedømmere har modtaget klagen, skal klagen være  

 færdigbehandlet, og afgørelsen meddelt til Danmarks  

 Biblioteksskole, der hurtigst muligt giver klageren meddelelse om  

 resultatet.
 Stk. 2. Foreligger der omstændigheder, der  

 umuliggør klagens behandling inden for fristen i stk. 1, skal  

 Danmarks Biblioteksskole hurtigst muligt underrette klageren herom med  

 angivelse af, hvornår klagen forventes færdigbehandlet.
 § 7. Klagen kan ikke resultere i en lavere  

 karakter end den oprindeligt givne.
Anke § 8. Bedømmernes afgørelse, jf.  

 § 4, herunder en eventuel ny bedømmelse, kan af klageren  

 indbringes for et ankenævn.
§ 9. Klageren indgiver anken til Danmarks  

 Biblioteksskole.
Anken skal være skriftlig og begrundet.
 Stk. 2. Anken skal indgives senest 2 uger efter, at klageren  

 er gjort bekendt med afgørelsen efter § 4.
 Stk. 3. Danmarks Biblioteksskole kan dispensere fra  

 stk. 2, hvor usædvanlige forhold begrunder det.
 § 10. Ankenævnet nedsættes, når  

 der er behov for det, og i øvrigt hurtigst muligt efter indgivelse af  

 en anke.
 Stk. 2. Nævnet består af to ministerielt  

 beskikkede censorer, en eksaminationsberettiget lærer og en studerende  

 inden for fagområdet.
 Stk. 3. Censorformanden udpeger de to censorer samt  

 suppleanter for disse.
 Stk. 4. Danmarks Biblioteksskole udpeger den  

 eksaminationsberettigede lærer og den studerende samt suppleanter for  

 disse.
Stk. 5. Censorformanden udpeger en af censorerne som formand  

 for nævnet.
Censorformanden kan udpege sig selv som formand.
 § 11. For at ankenævnet er  

 beslutningsdygtigt, skal alle nævnets medlemmer deltage i  

 afgørelsen.
Stk. 2. Kan der ikke opnås enighed i ankenævnet,  

 træffes afgørelse ved afstemning.
Ved stemmelighed er formandens  

 stemme udslagsgivende.
§ 12. Ankenævnet kan 1)	forhøje karakteren, 2)	beslutte en ny bedømmelse ved nye bedømmere, 3)	give tilbud om reeksamination ved nye bedømmere eller 4)	afvise anken.
 Stk. 2. Hvis ankenævnet beslutter at drøfte en  

 forhøjelse af karakteren, udtræder den studerende af  

 ankenævnet under den videre behandling heraf.
Stk. 3. Censorformanden udpeger nye bedømmere.
Mindst  

 én skal være ministerielt beskikket censor.
 Stk. 4. Vedtager ankenævnet forhøjelse af  

 karakteren eller en ny bedømmelse på grund af mangler i et eller  

 flere af de forhold, der er nævnt i § 1, har afgørelsen  

 virkning for alle eksaminander, hvis eksamen lider af samme mangel.  

 Tilsvarende gælder, hvor ankenævnet tilbyder reeksamination  

 på grund af væsentlige mangler i et eller flere af de forhold,  

 der er nævnt i § 1.
 § 13. Ankenævnets afgørelse kan ikke  

 indbringes for anden administrativ myndighed, jf. dog § 18,  

 stk. 1.
 § 14. Ankenævnets afgørelse meddeles  

 Danmarks Biblioteksskole ved vintereksamen senest 2 måneder og ved  

 sommereksamen senest 3 måneder efter, at anken er indgivet.
 Stk. 2. Kan anken ikke behandles inden for denne frist, skal  

 Danmarks Biblioteksskole hurtigst muligt underrette klageren herom med  

 angivelse af begrundelsen herfor og oplysning om, hvornår anken  

 forventes færdigbehandlet.
 § 15. Danmarks Biblioteksskole giver hurtigst  

 muligt klageren meddelelse om afgørelsen.
 Stk. 2. Ny bedømmelse og reeksamination skal finde sted  

 snarest muligt.
 § 16. Anken kan ikke resultere i en lavere  

 karakter end den, bedømmerne har givet i medfør af § 4,  

 jf. § 7 .
Andre bestemmelser § 17. Den studerende kan fortsætte  

 uddannelsen under klage- eller ankesagens behandling, medmindre andet er  

 fastsat i bekendtgørelse eller studieordning.
 Stk. 2. En klage eller en anke har ikke opsættende  

 virkning for udstedelse af eksamensbevis.
 § 18. Klage over afgørelser, som  

 træffes i medfør af denne bekendtgørelse, kan indbringes  

 for Kulturministeriet, når klagen vedrører retlige  

 spørgsmål om en studerendes retsstilling.
 Stk. 2. Fristen for indgivelse af klagen er 2 uger fra den  

 dag, afgørelsen er meddelt den pågældende.
 § 19. Kulturministeriet kan dispensere fra  

 bekendtgørelsen, når det findes begrundet i usædvanlige  

 forhold.
 Ikrafttræden mv.
 § 20. Bekendtgørelsen træder i kraft  

 den 16. juni 1999.
 Stk. 2. §§ 14 og 15 i bekendtgørelse nr. 557 af  

 21. august 1987 om censorvirksomhed og klager over bedømmelser af  

 eksaminationer ved Danmarks Biblioteksskole ophæves.
