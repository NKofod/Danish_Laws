Træning medførte hævede og  

 ømme ben, patient opfordret til at træne videre Patientklagenævnet fandt, at fysioterapeuterne ikke  

 havde udvist manglende omhu ved ikke på et tidligere tidspunkt at have  

 opfordret patienten til at indstille træningen og søge  

 læge, idet det var fysioterapeuternes opgave at stimulere og motivere  

 patienterne til virkelig at yde det maximale.
Nævnet kunne oplyse, at  

 rygkurset lagde vægt på, at patienterne lærte selvansvar og  

 lærte at finde egne grænser for psykisk og fysisk formåen  

 med henblik på, at de kunne vende tilbage til arbejdsmarkedet.
De  

 patienter, som trænede på kurset, var mennesker med kroniske  

 rygsmerter, som påvirkede hele deres liv og adfærd.
For at  

 få brudt den onde cirkel, de ofte er kommet ind i, er man nødt  

 til at satse og prøve at motivere dem til at træne trods de  

 træningssmerter, de alle har i starten.
Formålet med  

 træningen er, at patienterne kommer i en bedre fysisk og psykisk form,  

 som gerne skulle føre til en bedre livskvalitet trods rygsmerter.
Det  

 var derfor nævnets opfattelse, at det på baggrund af det  

 mål, der var for træningen, var rigtigt af fysioterapeuterne  

 flere gange at forsøge at motivere patienten til at træne videre  

 trods smerter, inden de 3 uger inde i forløbet opfordrede patienten  

 til at søge læge.
