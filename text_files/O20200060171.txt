Opfølgning til 2020-6. Genoptagelse af sager af egen drift efter praksisændring, herunder verserende sager om løbende ydelser I brev af 10. juni 2020 oplyste kommunen, at kommunen ville identificere og gennemgå de sager, hvor kommunen udbetalte tabt arbejdsfortjeneste, da Ankestyrelsens principafgørelse 4-18 blev offentliggjort.
Kommunen ville desuden af egen drift genoptage de sager, der var berørt af den ændrede fortolkning af servicelovens § 42 i denne principafgørelse.
Kommunen oplyste endvidere, at en arbejdsgruppe den 12. maj 2020 var gået i gang med at identificere alle relevante sager.
Arbejdsgruppen ville hurtigst muligt påbegynde den relevante sagsbehandling i disse sager.
 I brev af 15. juni 2020 meddelte ombudsmanden, at han herefter ikke foretog sig mere i sagen.
