(Kulturaftalen med Spanien) Ved kgl. resolution af 6. december 1978 har Danmark ratificeret en i  

 København den 18. august 1978 undertegnet kulturoverenskomst mellem Danmark  

 og Spanien.
 Overenskomsten har følgende ordlyd:
OVERENSKOMST MELLEM Kongeriget Danmark og Kongeriget Spanien om kulturelt samarbejde Kongeriget Danmarks regering og Kongeriget Spaniens regering er, i ønsket om at udvikle samarbejdet på de kulturelle, uddannelsesmæssige og  

 videnskabelige områder, og ud fra den overbevisning, at et sådant samarbejde vil fremme kendskabet  

 til og forståelsen for det andet lands sprog og kultur og derved bidrage til  

 at styrke de venskabelige forbindelser mellem de to lande, blevet enige om følgende:
Artikel 1 Hver af de kontraherende parter vil i muligt omfang støtte studier og  

 undervisning på universiteter, andre højere læreanstalter og i skoler i det  

 andet lands sprog, litteratur og civilisation.
De vil med henblik herpå så  

 vidt muligt fremme en udveksling af lærere ved sådanne institutioner og af  

 publikationer og pædagogisk materiale vedrørende disse studieområder.
Artikel 2 Hver af de kontraherende parter begunstiger på sit territorium sådanne  

 kulturelle eller videnskabelige institutioners oprettelse og virke, som den  

 anden part ønsker at oprette eller bevare dersteds.
Disse institutioner nyder  

 inden for rammen af den nationale lovgivning de størst mulige lettelser med  

 hensyn til deres virke.
Artikel 3 Artikel 4 Hver af de kontraherende parter vil i videst muligt omfang bevilge  

 forskere, kunstnere og studerende fra det andet land stipendier til studier  

 og videreuddannelse, idet de også i denne forbindelse understreger den  

 betydning, der tillægges uddannelsen af lærere i det andet lands sprog og  

 civilisation.
Artikel 5 Hver af parterne vil undersøge mulighederne for at indrømme de i det andet  

 land gennemførte studier, beståede prøver og eksaminer samt opnåede  

 eksamensbeviser delvis eller fuldstændig ligestilling inden for sit  

 territorium.
Artikel 6 De kontraherende parter vil fremme gensidige besøg af personer beskæftiget  

 med litteratur, musik, kunst, teater, film og anden kulturfremmende  

 virksomhed i videste forstand med henblik på studier og andre opgaver som  

 f.eks. deltagelse i konferencer, festivals og internationale konkurrencer.
Artikel 7 De kontraherende parter vil fremme udvekslinger af kunstnere og ensembler,  

 koncerter og teateropførelser samt udvekslinger af kunstudstillinger og  

 udstillinger af informations- og uddannelsesmæssig karakter, ligesom man vil  

 fremme udvekslingen inden for områderne film og litteratur.
Artikel 8 De kontraherende parter vil fremme samarbejdet mellem  

 ungdomsorganisationer og grupper af unge samt mellem organisationer for idræt  

 og fysisk uddannelse i de to lande.
Artikel 9 De kontraherende parter vil inden for deres nationale lovgivningers rammer  

 lette al indførsel af materiale, som tjener til at opfylde nærværende  

 overenskomsts formål.
Artikel 10 De kontraherende parter vil udpege repræsentanter, som vil mødes periodisk  

 i en blandet kommission.
Aftale om mødetidspunkter træffes ad diplomatisk  

 vej.
Den blandede kommission træffer beslutning om gennemførelsen af denne  

 overenskomsts bestemmelser og fastlægger de organisatoriske og finansielle  

 vilkår for de i overenskomsten omhandlede udvekslinger.
Artikel 11 Denne overenskomst skal ratificeres og træder i kraft på datoen for  

 ratifikationsinstrumenternes udveksling.
Ratifikationsinstrumenterne skal  

 udveksles i Madrid.
Overenskomsten skal være gældende for en periode på fem år fra dens  

 ikrafttrædelsesdato.
Efter denne første gyldighedsperiode kan hver af de  

 kontraherende parter bringe overenskomsten til ophør med seks måneders  

 skriftligt varsel til den anden part.
 Udfærdiget i København i to eksemplarer, et på dansk og et på spansk,  

 således at begge tekster har lige gyldighed, den 18. august 1978.
For Kongeriget Danmarks regering Lise Østergaard For Kongeriget Spaniens regering Jose Manuel de Abaroa Overenskomsten trådte i medfør af artikel 11 i kraft den 21. marts 1979.
