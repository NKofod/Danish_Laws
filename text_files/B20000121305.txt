Bekendtgørelse om kontrol med  

 udførslen af produkter og teknologi med dobbelt anvendelse  

 ("dual-use") I medfør af §§ 1 og 2 i lov om anvendelsen af visse af De  

 Europæiske Fællesskabers retsakter om økonomiske  

 forbindelser til tredjelande, jf. lovbekendtgørelse nr. 93 af 6.  

 februar 1995, og efter bemyndigelse i medfør af bekendtgørelse  

 nr. 280 af 18. april 1988 fastsættes:
 § 1. Bestemmelserne i bekendtgørelsen  

 supplerer Rådets forordning (EF) nr. 1334/2000 af 22. juni 2000 om en  

 fællesskabsordning for kontrol med udførslen af produkter og  

 teknologi med dobbelt anvendelse.
Stk. 2.  Forordningen er offentliggjort i De  

 Europæiske Fællesskabers Tidende nr.
L 159 af 30. juni 2000.
 § 2. Bekendtgørelsen omfatter  

 udførsel af de produkter med dobbelt anvendelse, der er anført  

 i bilag I til forordningen.
 Stk. 2. Bekendtgørelsen omfatter endvidere  

 udførsel af andre produkter med dobbelt anvendelse, der måtte  

 blive omfattet af udførselskontrol efter forordningens artikel 4 eller  

 5.
 Stk. 3. Bekendtgørelsen omfatter også  

 overførsel inden for Fællesskabet af de produkter med dobbelt  

 anvendelse, der er opført på listen i bilag IV til  

 forordningen.
 Stk. 4. Ved "produkter med dobbelt anvendelse"  

 forstås produkter, herunder software og teknologier, der kan anvendes  

 til såvel civile som militære formål, samt alle varer, der  

 kan anvendes både til ikke-eksplosive formål og til på  

 enhver måde at fremme fabrikation af nukleare våben eller andre  

 nukleare sprænglegemer, jf. forordningens artikel 2, litra a.
 § 3. Erhvervsfremme Styrelsen udsteder de  

 tilladelser, som kræves efter forordningens artikel 3, 4, 5 eller 21  

 til udførsel og overførsel af de produkter med dobbelt  

 anvendelse, der er nævnt i § 2, stk. 1-3.
 Stk. 2. I Danmark udøver Erhvervsfremme Styrelsen  

 de beføjelser samt varetager de opgaver, som efter forordningen er  

 henlagt til den enkelte medlemsstat, jf. navnlig følgende artikler: 3,  

 4, 5, 6, 7, 8, 9, 10, 15, 16, 17, 18, 19, 20, 21.
 § 4. De statslige told- og skattemyndigheder  

 varetager opgaver i forbindelse med forordningens kapitel V om  

 toldprocedurer.
 § 5. Erhvervsfremme Styrelsen fastsætter  

 nærmere forskrifter om formkrav til ansøgninger og forskrifter  

 om benyttelse, form og indhold af udførselstilladelser, jf. navnlig  

 forordningens artikel 6 og 10.
 § 6. Ansvaret for, at en udførsel eller en  

 forsendelse finder sted i overensstemmelse med forordningen og denne  

 bekendtgørelse, påhviler "eksportøren" som  

 fastlagt i forordningens artikel 2, litra c.
 § 7. Den, der til brug for afgørelser efter  

 den i § 1 nævnte forordning  eller efter denne bekendtgørelse  

 giver urigtige eller vildledende oplysninger eller fortier oplysninger af  

 betydning for sagens afgørelse, straffes med bøde, hæfte  

 eller fængsel i indtil 2 år, medmindre højere straf er  

 forskyldt efter straffelovens §§ 160-163. Det samme gælder den, der  

 handler i strid med vilkår, der er fastsat i en sådan  

 afgørelse, eller som forsøger herpå.
Stk. 2. Den, der i øvrigt undlader at give  

 oplysninger, der kræves efter den i § 1 nævnte forordning eller  

 denne bekendtgørelse, straffes med bøde, hæfte eller  

 fængsel i indtil 2 år.
Det samme gælder den, som afgiver  

 urigtige eller vildledende oplysninger, medmindre højere straf er  

 forskyldt efter  straffelovens §§ 160-163.
 Stk. 3. Den, der udfører produkter med dobbelt  

 anvendelse uden at være i besiddelse af en tilladelse, som kræves  

 efter den i § 1 nævnte retsakt eller efter bekendtgørelsen,  

 straffes med bøde, hæfte eller fængsel i indtil 2  

 år, medmindre strengere straf er forskyldt efter anden lovgivning.
 Stk. 4. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
§ 8. Bekendtgørelsen træder i kraft  

 den 1. januar 2001 og finder anvendelse på ansøgninger, der er  

 indgivet den 28. september 2000 eller senere.
Samtidigt ophæves  

 Erhvervsministeriets bekendtgørelse nr. 468 af 13. juni 1995 om  

 udførsel af varer, teknologier og knowhow med dobbelt anvendelse for  

 disse ansøgninger, jf. dog stk. 2.
Stk. 2. For ansøgninger om udførselstilladelser, der  

 er indgivet før 28. september 2000, gælder de relevante  

 bestemmelser i Erhvervsministeriets bekendtgørelse nr. 468 af 13. juni  

 1995 om udførsel af varer, teknologier og knowhow med dobbelt  

 anvendelse, jf.
Rådets forordning (EF) nr. 3381/94 om en  

 fællesskabsordning for kontrol med udførslen af varer med  

 dobbelt anvendelse.
