 Herved bekendtgøres lov nr. 227 af 12. juni 1975 om  

 tilskud til dræning, jfr. lovbekendtgørelse nr. 97 af 26. februar 1981, med  

 de ændringer, der følger af lov nr. 702 af 21. december 1982 og lov nr. 56 af  

 20. februar 1985.
 § 1.  Landbrugsministeren kan give tilsagn om tilskud  

 af statskassen til dræningsarbejder og udførelse af mekaniske vandingsanlæg  

 på jordbrugs- og skovarealer inden for de i § 5 a fastsatte beløbsrammer.
 Stk. 2.  Tilskuddet udgør 25 pct. af de med arbejdets  

 gennemførelse forbundne omkostninger bortset fra vederlag for eget arbejde.
 Stk. 3.  Ved mekaniske vandingsanlæg bortses tillige fra  

 udgiften til anskaffelse af de dele af anlægget, der ikke nedgraves i jorden  

 eller på anden måde bringes i varig fast forbindelse med ejendommen, samt fra  

 udgiften til anskaffelse af motor og pumpe.
 Stk. 4.  Tilskud under 1.500 kr. udbetales ikke.
 Stk. 5.  Det er en betingelse for ydelse af tilskud, 1)  

 at arbejdet først påbegyndes, efter at tilsagn om tilskud er givet, og 2) at  

 arbejdet gennemføres inden 6 måneder fra tilsagnets meddelelse.
 Stk. 6.  Landbrugsministeren kan gøre undtagelse fra  

 reglen i stk. 5, nr. 2, når særlige forhold taler derfor.
 § 1 a.  Landbrugsministeren kan 1) bestemme, at  

 tilskuddet efter § 1 forhøjes op til 50 pct. for mekaniske vandingsanlæg,  

 hvis vandingsanlægget skal tilsluttes et vandforsyningsanlæg, der er fælles  

 for flere mekaniske vandingsanlæg, eller hvis boring efter grundvand til  

 forsyning af vandingsanlægget som følge af myndighedernes  

 planlægningsforanstaltninger skal have en særlig beliggenhed eller dybde, og  

 den samlede anskaffelsesudgift for vandingsanlægget ved de nævnte forhold i  

 væsentlig grad forøges, samt 2) give tilsagn om tilskud efter § 1 til  

 udgifterne ved tilslutning af bestående mekaniske vandingsanlæg til et fælles  

 vandforsyningsanlæg.
 Stk. 2.  Landbrugsministeren fastsætter nærmere  

 bestemmelser for anvendelsen af reglerne i stk. 1.
§ 1 b.  Tilskud efter § 1 til udførelse af gravefri  

 dræningsarbejder kan ikke overstige udgiften til projektering, tilsyn og  

 udgiftsopgørelse.
Landbrugsministeren fastsætter nærmere bestemmelser om  

 ydelse af tilskud til gravefri dræningsarbejder.
 § 2.  Tilskudsbeløbet anvendes som ekstraordinært  

 afdrag på eventuelt til samme arbejde optaget grundforbedringslån efter lov  

 om grundforbedringslån.
Stk. 2.  Tilskuddet er ikke indkomstskattepligtigt for  

 tilskudsmodtager.
Den del af udgifterne, som svarer til tilskudsbeløbet, kan  

 ikke fradrages ved indkomstopgørelsen eller medregnes ved opgørelsen af  

 grundlaget for skattemæssige afskrivninger og medregnes ikke til  

 anskaffelsessummen ved opgørelsen af den skattepligtige fortjeneste ved  

 afståelse af ejendommen.
 § 3.  Landbrugsministeren kan kræve, at tilskud efter  

 denne lov tilbagebetales, såfremt det pågældende areal inden 10 år efter  

 tilskudsudbetalingen overgår til anden anvendelse end jordbrugsmæssig drift.
 § 4.  Landbrugsministeren kan fastsætte bestemmelser  

 for projektering af foranstaltningerne, for tilsyn med arbejdernes udførelse  

 samt for udbetaling af tilskudsbeløb, herunder forskudsbeløb.
 § 5.  Landbrugsministeren kan bemyndige statens  

 jordlovsudvalg til at træffe afgørelser efter denne lov.
Stk. 2.  Statens jordlovsudvalgs afgørelser efter stk. 1  

 kan påklages til landbrugsministeren.
Klagefristen er 4 uger fra den dag,  

 afgørelsen er meddelt ansøgeren.
 § 5 a.  Tilsagn om tilskud efter denne lov kan gives  

 inden for beløbsrammer, der fastsættes på finansloven.
Stk. 2.  Landbrugsministeren kan i finansårene 1981 til  

 1985 anvende i alt indtil 2 mill. kr. til at gennemføre en undersøgelse af  

 jordbrugets afvandingsbehov efter nærmere af landbrugsministeren fastsatte  

 retningslinier.
De således afholdte udgifter modregnes i de for vedkommende  

 finansår efter stk. 1 gældende rammebeløb.
 Stk. 3.  Er der i de i stk. 1 nævnte tilsagnsperioder  

 ikke disponeret over hele rammebeløbet, kan landbrugsministeren efter  

 forhandling med finansministeren bestemme, at det resterende rammebeløb  

 overføres til senere finansår.
 § 5 b.  Stat og kommune kan ikke opnå tilskud efter  

 denne lov.
 Stk. 2.  Tilskud efter denne lov kan ikke ydes til  

 okkerrensningsforanstaltninger og lignende.
 Stk. 3.  Tilskud efter denne lov gives ikke til  

 vedvarende græsarealer, der ikke regelmæssigt har været omlagt.
 § 6.  Loven træder i kraft dagen efter bekendtgørelsen  

 i Lovtidende.
 § 7.  Loven gælder ikke for Færøerne og Grønland.
 Lov nr. 56 af 20. februar 1985 om ændring af lov om tilskud til dræning og  

 vanding, der indsætter lovens § 5 b, ændrer lovens §§ 1 og 5 a og herunder  

 nedsætter tilskudssatsen i lovens § 1, stk. 2, fra 33 1/3 pct. til 25 pct. og  

 forkorter fristen i lovens § 1, stk. 5, nr. 2, fra 1 år til 6 måneder,  

 indeholder følgende ikrafttrædelses- og overgangsbestemmelser:
§ 2 Stk. 1.  Tidspunktet for lovens ikrafttræden fastsættes  

 af landbrugsministeren.
 Stk. 2.  De hidtidige regler om tilskud finder  

 anvendelse, såfremt ansøgningen er indgivet før 21. december 1983.
 I henhold til bekendtgørelse nr. 79 af 6. marts 1985 træder fornævnte  

 ændringslov nr. 56 af 20. februar 1985 i kraft den 15. marts 1985.
