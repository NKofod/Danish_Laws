GODKENDELSESBETINGELSER 0.1 Gældende forskrifter DIF's norm vedrørende afløbsinstallationer, 1974.
 DIF's forskrifter vedrørende vandinstallationer, 1962.
 Bygningsreglementet-1972.
0.2 Godkendelsens gyldighed Godkendelse efter disse betingelser meddeles for vaske- og  

 opvaskemaskiner, som er beregnet tilsluttet brugsvandssystemer, og vedrører  

 kun maskinernes va-tekniske egenskaber.
Godkendelse af elektriske detaljer  

 meddeles af DEMKO (Danmarks Elektriske Materielkontrol).
 Godkendelse indebærer, at godkendte maskiner, udført, opstillet og  

 tilsluttet i overensstemmelse med godkendelsesbetingelserne, opfylder  

 gældende bestemmelser om beskyttelse mod forurening af drikkevandet,  

 forurening fra afløbsinstallationen og beskyttelse mod oversvømmelse.
0.3 Tilsvarende udenlandske bestemmelser Nærværende betingelser for godkendelse af vaske- og opvaskemaskiner er  

 udarbejdet i samarbejde med va-myndigheder i de øvrige nordiske lande og  

 stemmer således overens med tilsvarende betingelser i disse lande.
Det må dog  

 påregnes, at betingelserne i en overgangsperioe vil blive tillempet i de  

 enkelte lande således, at der fra land til land kan være forskel på arten og  

 omfanget af de prøvninger, der vil blive krævet udført, forinden godkendelse  

 kan meddeles.
1.0 Funktion og udførelse Nærværende betingelser omfatter apparater, hvis hovedformål er rengøring  

 af tøj eller service ved hjælp af vand tilført fra et brugsvandssystem og  

 afledt til et afløbssystem.
 Apparaternes vandtilførsel skal være udformet således, at der ikke opstår  

 gener i form af oversvømmelse, tilbagesugning til brugsvandssystemet,  

 utilstrækkelig vandstrøm, trykstød eller støj.
 Apparaterne skal være udformet således, at spildevandet kan afledes uden,  

 at det medfører gener ved ventetid, oversvømmelse, lugt eller støj.
Apparaterne godkendes normalt i installationsfærdig tilstand.
Slanger med  

 tilhørende koblinger godkendes og prøves sammen med apparaterne, såfremt  

 tilslutningsanordningerne ikke er godkendt særskilt.
 Apparaterne med tilbehør skal være konstruerede og udført med en sådan  

 bestandighed over for normalt forekommende påvirkninger af mekanisk, kemisk  

 og termisk art, at en tilfredsstillende funktion og hygiejne kan påregnes i  

 et rimeligt udskiftningsinterval.
2.0 Definitioner Tilbagesugningssikring.
Anordning, der sikrer drikkevandsinstallationen  

 mod forurening fra det i maskinen forekommende forurenede vand.
tilslutningsanodning.
Rør eller slange med tilhørende koblinger som  

 forbinder vaske- eller opvaskemaskiner med vand- eller afløbsinstallation.
Luftgab.
En fri afstand mellem vandindløbets munding inde i maskinen og  

 den højeste tænkelige vandoverflade.
Åben rørafbryder.
En rørdel, hvortil luften permanent har adgang.
Kontraventil.
En ventil, der sikrer at væsken kun kan strømme i een  

 bestemt retning under alle trykforhold.
 Vacuumventil (lukket rørafbryder). En anordning, som ved undertryk i  

 vandledningen åbner forbindelse til den fri atmosfære og derved forhindrer  

 tilbagesugning.
Overløb.
En anordning, der fungerer som udløb fra maskinen i tilfælde af,  

 at det normale udløb er helt eller delvist blokeret.
Højeste tænkelige vandoverflade.
Den vandstand der nås i maskinen, når  

 ligevægt er opnået, med maskinen i drift under fejlforhold.
3.0 Vejledninger Med hver maskine skal ved leveringen følge såvel en monterings- som en  

 driftsvejledning på dansk med oplysninger, mindst som angivet i det følgende.
3.1 Monteringsvejledning Monteringsvejledningen skal indeholde de nødvendige oplysninger for  

 korrekt montering af maskinen.
Blandt andet skal angives:
 - I hvilke rum maskinen må opstilles ifølge godkendelsen.
 - Hvilken vandledning maskinen kan tilsluttes med angivelse af nødvendigt  

 mindste og højeste vandtryk samt højeste tilladelige vandtemperatur.
 - Mindste monteringshøjde for afløbsledningens udløb.
 - Største løftehøjde for afløbspumpen.
- Hvorledes tilslutning skal ske til såvel vand som afløb.
Det angives om  

 afspærringsventiler, tilbagesugningssikringer m.m. kræves monteret før  

 maskinen (slangen).
 - Hvad der skal iagttages, inden maskinen sættes i drift.
3.2 Driftsinstruktion Driftsinstruktionen skal indeholde de nødvendige oplysninger for maskinens  

 drift og vedligeholdelse.
Blandt andet skal angives:
 - Hvad der skal iagttages for at forhindre oversvømmelse.
 - Hvilke forholdsregler, der skal iagttages ved drift og vedligeholdelse  

 af eventuelt blødgøringsanlæg.
 - Hvilke risici der foreligger ved fejlagtig betjening af maskinen, f.eks.  

 ved anvendelse af forkert vaskemiddel.
 - Oplysning om slangernes begrænsede levetid og formodede  

 udskiftningsinterval.
4.0 Godkendelse Godkendelsen vil normalt indeholde oplysninger om følgende:
 Anvendelsesområde: Her angives om maskinen er beregnet for vask eller  

 opvask, for husholdningsbrug eller andet formål, samt om maskinen er  

 stationær eller flytbar.
 Tilslutning til vandledning: Her angives om maskinen er beregnet  

 tilsluttet vandinstallationen ved hjælp af slange eller fast rørforbindelse,  

 eller om begge muligheder foreligger, samt om tilslutning skal ske til koldt  

 eller varmt vand.
 Krav om tilbagesugningssikring: Her angives om installationen skal  

 forsynes med tilbagesugningssikring før maskinen.
 Tilslutning til afløb: Her angives om afløbsvandet skal ledes til  

 afløbssystemet ved selvfald eller ved hjælp af indbygget pumpe, samt om  

 maskinen er beregnet tilsluttet afløbsinstallationen ved hjælp af slange  

 eller fast rørforbindelse, eller om begge muligheder foreligger.
5.0 Prøvning Vaskemaskiner og opvaskemaskiner afprøves i henhold til nedenstående  

 prøvningsbetingelser på en af boligministeriets va-godkendelsesudvalg  

 anerkendt prøvningsinstitution.
Den udarbejdede prøverapport må ved  

 ansøgningen om godkendelse normalt højst være 1 år gammel.  

 Prøvningsresultatet indgår i en samlet vurdering af maskinernes egnethed til  

 godkendelse.
6.0 Kontrol Indehaveren af godkendelsen er forpligtet til at overvåge, at leverede  

 maskiner opfylder nærværende godkendelsesbetingelser og er i overensstemmelse  

 med den maskine, der er afprøvet som grundlag for godkendelsen.
7.0 Mærkning Maskinerne skal på et let synligt sted være forsynet med et uforgængeligt  

 mærke, der muliggør identifikation, når maskinen er monteret.
 Med godkendelsen kan ansøgeren få tilladelse til at forsyne maskinen med  

 godkendelsesudvalgets mærke.
8.0 Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
 Betaling for prøvninger erlægges særskilt til den pågældende  

 prøvningsinstitution.
PRØVNINGSBETINGELSER 9.0 Alment Prøvningerne udføres på 1 stk. vaske- eller opvaskemaskine, der udtages  

 efter nærmere aftale.
Særlig udformning, materialevalg eller tilbehør kan  

 nødvendiggøre et større antal prøveemner.
Sammen med prøveemnet fremsendes  

 til prøvningsinstitutionen oplysninger i form af tegninger, konstruktions- og  

 materialebeskrivelse, monteringsvejledning m.v.
 Maskinen skal ved fremsendelse til prøvning være komplet færdig til brug.
 Alle nødvendige slanger, armaturer m.v. skal derfor medfølge.
 Prøvningsmetoder og retningslinier for godkendelse er angivet i tabel 1.
 Tabel 1. Prøvningsmetoder og retningslinier for godkendelse af vaske og  

 opvaskemaskiner.
9.1 Sikkerhed mod oversvømmelse Denne prøvning skal kontrollere, om maskinen er udstyret med anordninger,  

 som forhindrer oversvømmelse ved 1. Ukontrolleret vandstrøm til maskinen 2. Blokeret afløb fra maskinen Forudsætninger ved prøvning Statisk vandtryk før tilslutningsanordning skal ved åben ventil være  

 mindst 600 kN/kvadratmeter (6 kp/kvadratcentimeter).
 Tilgangsvandets temperatur ved maskiner for koldtvandstilslutning: < 20  

 grader C.
 Tilgangsvandets temperatur ved maskiner for varmtvandstilslutning: 65 +/-  

 5 grader C.
Afløbet udføres efter fabrikantens anvisninger.
For maskiner, hvor afløbet  

 påregnes ført over en installationsgenstands overkant for at blive udledt i  

 installationsgenstanden, skal løftehøjden over maskinens opstillingsplan  

 under prøvningen være den højeste tilladte løftehøjde, som angives i  

 monteringsvejledningen.
 Prøvningernes varighed er 8 timer, medmindre maskinen forinden har afbrudt  

 vandtilførslen.
Prøvningernes udførelse 1. Ukontrolleret vandstrøm til maskinen: Maskinen startes, og det derpå  

 følgende vaske- eller opvaskemoment køres færdigt.
Når magnetventilen efter  

 impuls fra programværket åbner næste gang, låses magnetventilen fast i åben  

 tilstand.
Dersom et andet moment i programmet bedømmes at være mere kritisk,  

 låses magnetventilen fast ved dette moment.
I tvivlstilfælde om hvad, der er  

 mest kritisk, kan det blive nødvendigt at udføre to prøvninger.
2. Blokeret afløb fra maskinen: Afløbsledningen fra maskinen tilproppes,  

 hvorefter maskinen startes.
Dersom et andet moment i programmet bedømmes at  

 være mere kritisk, udføres prøvningen ved dette moment.
I tvivlstilfælde om,  

 hvad der er mest kritisk, kan det blive nødvendigt at udføre to prøvninger.
 Krav:
 Ved prøvningerne må der højst forekomme 0,5 l utilsigtet vandudtrængning.
9.2 prøvning af sikkerhed mod tilbagesugning 9.2.1 Alment Ved tilslutning af vaske- og opvaskemaskiner til drikkevandsinstallationer  

 kræves sikkerhed mod forurening af drikkevandet fra det i maskinerne  

 forekommende forurenede vand.
Prøvningen tager sigte på at kontrollere, om  

 maskinen er konstrueret eller udstyret med anordninger, som på betryggende  

 måde forhindrer tilbagesugning af forurenet og/eller behandlet vand fra  

 maskinen ved undertryk i vandinstallationen.
 For vaske- og opvaskemaskiner til husholdningsbrug kræves, at de skal være  

 betryggende sikret mod tilbagesugning, uden at der ved opstillingen skal  

 monteres ekstra sikkerhedsanordninger.
For vaske- og opvaskemaskiner til erhverv o.lign. stilles der ikke krav om  

 indbygget tilbagesugningssikring.
Kravet om sikkerhed mod tilbagesugning  

 anses at være opfyldt, dersom forbindelsen mellem brugsvandsinstallationen og  

 maskinen er forsynet med en kontraventil og en vacuumventil af godkendt type.
 Vaske- og opvaskemaskiner anses at opfylde kravet om sikkerhed mod  

 tilbagesugning uden komplettering af nogen art, dersom sikringen er udført på  

 een af følgende måder:
Herved forudsættes de to tilbagesugningssikringer at være monteret i  

 overensstemmelse med respektive gældende godkendelsesbetingelser.
Angiver  

 betingelserne visse mindste monteringshøjder over højeste vandstand, menes  

 der hermed den højeste vandstand i maskinen og/eller højeste punkt på et  

 eventuelt indbygget vandbehandlingsanlæg.
 Herved forudsættes, at de to tilbagesugninssikringer enten hver for sig  

 opfylder kravene i eventuelle gældende typegodkendelsesbetingelser eller,  

 hvis der ikke findes godkendelsesbetingelser for de pågældende anordninger -  

 kravene ved tilbagesugningsprøve efter pkt. 9.2.7. Er den ene  

 tilbagesugningssikring udført som vacuumventil, skal denne være monteret  

 mindst 200 mm over højeste vandstand i maskinen og/eller mindst 200 mm over  

 det højeste punkt på et eventuelt indbygget vandbehandlingsanlæg.
 For maskiner med indbyggede blødgøringsanlæg forudsættes sikkerheden mod  

 tilbagesugning at være placeret før filtret.
9.2.2 Luftgab Et luftgab skal udgøre en integreret del af maskinen og skal være udført  

 således, at dets funktion ikke kan ændres.
 Maskinen sættes i drift under fejlbetingelser, indtil højest muligt  

 vandstand er nået.
 Undersøgelse skal vise, at længden af luftgabet er mindst 20 mm.
 Dersom luftgabet ikke kan måles, kontrolleres luftgabets sikkerhed mod  

 tilbagesugning ved hjælp af tilbagesugningsprøven beskrevet nedenstående  

 (pkt. 9.2.7). Undersøgelse skal vise, at væske ikke er blevet suget tilbage  

 under og efter prøven.
9.2.3 Åben rørafbryder En åben rørafbryder skal være udført således, at dels funktion ikke kan  

 ændres.
Åbne rørafbrydere skal være udført således, at luftåbningen eller  

 åbningerne er permanent åbne og ikke forsynet med bevægelige eller elastiske  

 dele.
Ingen luftåbning må have mindre dimension end 3 mm.
 Åbne rørafbrydere skal være fremstillet af materialer, som ikke kan  

 korrodere under de mest ugunstige betingelser ved normalt brug.
 Maskinen underkastes nedenstående tilbagesugningsprøve (pkt. 9.2.7).  

 Prøvningen skal vise, at væske under og efter prøven ikke er blevet suget  

 tilbage til sådant et niveau, at væsken har nået den åbne rørafbryders  

 luftåbninger.
9.2.4 Kontraventil Kontraventiler skal være udført og afprøvet i overensstemmelse med de af  

 boligministeriets va-godkendelsesudvalg udarbejdede godkendelses- og  

 prøvningsbetingelser for kontraventiler til brugsvandsanlæg.
9.2.5 Vacuumventiler Vacuumventiler skal være udført og afprøvet i overensstemmelse med de af  

 boligministeriets va-godkendelsesudvalg udarbejdede godkendelses- og  

 prøvningsbetingelser for vacuumventiler i vandinstallationer.
9.2.6 Forudsætninger ved prøvning Normale driftsbetingelser 1. Maskinen er i drift uden tekstiler, service, sæbe,  

 skyllemidler og lign.
 2. Maskinen er tilsluttet et vandsystem med et  

 vandtryk på mindst 600 kN/kvadratmeter (6 kp/kvadratcentimeter) målt ved  

 maskinens tilslutning til vandledningsnettet, når vandstrømmen til maskinen  

 er størst mulig.
 3. Maskinen er anbragt på et vandret plan.
 4. Eventuelt overløb er ikke blokeret.
Simulerede fejlbetingelser 1. Kanalen mellem beholder for sæbe, skyllemiddel  

 eller lign. og andre dele af maskinen blokeres, dersom en sådan blokering kan  

 tænkes at forekomme ved normal anvendelse.
Hvis denne kanal har et fri,  

 cirkulært areal på mindst 10 kvadratcentimeter, kan der ses bort fra risikoen  

 for blokering af denne.
 2. Eventuelt overløb, som let kan blokeres ved uheld  

 eller ved hjælp af en prop med cirkulært tværsnit, tilproppes.
 3. enhver ventil eller kombination af ventiler, som  

 findes foran et luftgab eller en åben rørafbryder, holdes åben.
9.2.7 Tilbagesugningsprøve Maskinen anbringes i den mest ugunstige position for normalt brug i en  

 vinkel med vandret på op til 5 grader.
Enhver anordning (f.eks. en  

 kontraventil eller en vacuumventil) som ikke indgår i maskinens anordninger  

 til sikring mod tilbagesugning, og som kan medføre, at maskinen opfylder  

 prøvekravet på grund af denne anordnings funktion, skal sættes ud af funktion  

 ved prøvning af luftgab, åben rørafbryder og lign.
 Maskinen, hvori tilbagesugningssikringen er indbygget, tilsluttes et  

 system ved hjælp af hvilket, maskinen kan tilsluttes enten vandtilførsel med  

 et tryk på mindst 600 kN/kvadratmeter (6 kp/kvadratcentimeter) målt ved  

 tilslutningspunktet ved maksimal vandstrøm eller vacuum med et undertryk på  

 80 kN/kvadratmeter (0,8 kp/kvadratcentimeter), se fig. 2. I tilslutningen er  

 der så tæt ved prøveobjektet som muligt indsat et stykke transparent rør.
 Systemet skal være konstrueret således, at vandtrykket synker til 0 på  

 højest 0,1 sek., og undertrykket når sit maksimum på højest 0,1 sek.
Maskinen sættes i drift under simulerede fejlbetingelser, indtil højeste  

 vandstand er nået.
Vandet farves.
Derefter lukkes for vandtilførslen og 2 +/-  

 0,2 sekunder efter, at vandtrykket er faldet til 0, forbindes maskinen til  

 vacuumsystemet (fig. 1). Undertrykket skal være mindst 50 kN/kvadratmeter  

 (0,5 kp/kvadratcentimeter) i mindst 5 sekunder.
Undertrykket måles i det rør, der forbinder maskinen med vacuumsystemet,  

 så nær maskinen som muligt.
Røret, der forbinder prøveemnet med  

 vacuumsystemet, må ikke begrænse luftstrømmen gennem prøveemnet.
For at  

 kontrollere dette, sammenlignes trykket ved trykmåleren P1 med trykket ved  

 trykmåleren P2 på vacuumbeholderen.
Forbindelsesrøret er kun  

 tilfredsstillende, hvis undertrykket målt ved P1 og P2 falder på samme måde,  

 (fig. 3). hvis trykkene ved P1 og P2 ikke falder på samme måde, f.eks. som  

 fig. 4, kan forbindelsesrøret ikke accepteres.
Krav Væske må ikke være suget tilbage gennem tilbagesugningssikringen under  

 eller efter prøven.
9.3 Godkendeles- og prøvningsbetingelser for magnetventiler til  vaske- og  

 opvaskemaskiner 9.3.1 Tæthed og trykholdbarhed Magnetventiler, der tilsluttes vandinstallationer, skal være udført  

 således, at de tåler et konstant arbejdstryk på mindst 1000 kN/kvadratmeter  

 (10 kp/kvadratcentimeter).
Prøvning Ventilen tilsluttes et system med koldt vand.
På indløbssiden holdes et  

 vandtryk på 1600 kN/kvadratmeter (16 kp/kvadratcentimeter) i 5 minutter.
 Det undersøges, om ventilen er tæt, og at der ikke opstår lækager,  

 formændringer eller andre skader.
9.3.2 Trykvariationer ved åbning og lukning Magnetventiler, der tilsluttes vandinstallationer, skal være udført  

 således, at de ikke forårsager ekstraordinære trykfald ved åbning eller  

 ekstraordinære trykstød ved lukning.
Prøvning Magnetventilen monteres i en opstilling som vist på fig. 5.
 Det statiske tryk ved lukket ventil indstilles til 600 kN/kvadratmeter (6  

 kp/kvadratcentimeter).
 Når ventilen åbnes må trykket ikke synke under 50% af det konstante  

 strømningstryk.
 Når ventilen lukkes, må trykket ikke stige mere end 200 kN/kvadratmeter (2  

 kp/kvadratcentimeter) over det ved begyndelsen indstillede statiske tryk ved  

 lukket ventil (600 kN/kvadratmeter).
9.3.3 Temperaturbestandighed Magnetventiler, der tilsluttes vandinstallationer, skal være udført  

 således, at de er bestandige over for de konstante påvirkninger, der  

 forårsages af tryk og temperatur.
Prøvning Prøvemetode er under udarbejdelse.
9.4 Prøvning af slanger til vaske- og opvaskemaskiner Slanger med tilhørende koblinger skal være udført og afprøvet i  

 overensstemmelse med de af boligministeriets va-godkendelsesudvalg  

 udarbejdede godkendelses- og prøvningsbetingelser for slanger til  

 vandinstallationer.
