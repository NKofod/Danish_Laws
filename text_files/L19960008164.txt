Den 7. december 1995 er der i Ouagadougou indgået en aftale mellem Danmark og Burkina Faso, ifølge hvilken den danske regering i perioden 1995-98 yder et beløb på 83,7 mio. kr som støtte til forbedring af drikkevandsforsyningen til de større byer i Burkina Faso.
Det nye projekt deles i to underfaser: 4A og 4B.
Denne bekendtgørelse  

 gælder fase 4A, idet der i 1997 vil foreligge en ny ansøgning om finansiering  

 af projektets fase 4B.
Formålet med projektets fase 4A er ved hjælp af DANIDA at sikre det  

 nationale vandselskab i Burkina Faso, ONEA, bedre økonomiske vilkår til at  

 udvide drikkevandsforsyningen til landets større byer.
Endvidere er formålet  

 at sikre leveringen og brugen af rent drikkevand således, at sygdomme  

 forårsaget af manglende hygiejne og manglende vandressourcer bekæmpes.
