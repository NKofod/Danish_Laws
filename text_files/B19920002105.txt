 I medfør af § 1, stk. 2, nr. 7, i lov nr. 282 af 8. maj 1991 om  

 foderstoffer og efter bemyndigelse fastsættes:
§ 1.  Laboratorier, der foretager kemiske  

 undersøgelser af foderstoffer, kan autoriseres af Plantedirektoratet, hvis de  

 opfylder bestemmelserne i afsnit I i Landbrugsministeriets regler nr. 96 af  

 26. april 1966 om autorisation af analytisk-kemiske laboratorier til  

 undersøgelse af mælk og mejeriprodukter, foder- og gødningsstoffer samt  

 grundforbedringsmidler og om drift af sådanne laboratorier.(* 1) Stk. 2.  Et autoriseret laboratorium er berettiget til  

 at benytte en af Plantedirektoratet godkendt betegnelse, hvori ordet  

 »statsautoriseret« indgår.
Det må ikke benytte anden betegnelse,  

 hvori ordet »statsautoriseret« eller ord som  

 »statsanerkendt«, »autoriseret« eller lignende indgår,  

 medmindre anden lovhjemmel herfor foreligger.
 Stk. 3.  Driften af et autoriseret laboratorium skal ske  

 efter bestemmelserne i afsnit II i de ovenfor nævnte regler.
 Stk. 4.  De autoriserede laboratorier er underkastet  

 tilsyn efter bestemmelserne i afsnit II i de ovenfor nævnte regler.
 § 2.  Udgifterne ved tilsynet afholdes af  

 laboratorierne således:
 Stk. 2.  Indbetalingen skal ske til Plantedirektoratet,  

 Skovbrynet 20, 2800 Lyngby.
 Stk. 3.  Plantedirektoratet forbeholder sig ret til at  

 forlange, at der stilles sikkerhed for de afgiftsbeløb, der påhviler  

 laboratorierne.
 § 3.  Bekendtgørelsen træder i kraft den 22. januar  

 1992.
 Stk. 2.  Samtidig ophæves cirkulære nr. 123 af 17.  

 oktober 1988 vedrørende de autoriserede analytisk-kemiske laboratoriers  

 afholdelse af udgifterne til Tilsynet med De statsautoriserede Laboratorier.
Plantedirektoratet, den 13. januar 1992 Erik Madsen / Henrik Wanscher (* 1 ) Ministerialtidende A 1966 s. 276-278.
