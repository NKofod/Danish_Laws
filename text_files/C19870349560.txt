Vejledning Efter at den nye lov om arbejdsmarkedsuddannelser er trådt i kraft pr. 1.  

 juli 1986 bortfalder samtidig de bekendtgørelser og cirkulærer m.m., som  

 havde hjemmel i den tidligere lovgivning.
 Hjemmelen til udbetaling af kursusgodtgørelse m.m. findes herefter i denne  

 bekendtgørelse og de cirkulærer m.v., der vil blive udstedt i henhold hertil.
 Denne bekendtgørelse om godtgørelse m.v. adskiller sig på en række punkter  

 fra de regler, der gjaldt før 19. juli 1985. De vigtigste ændringer er  

 følgende:
1. Befordringstilskud Der er sket en væsentlig ændring i reglerne om befordringstilskud, som  

 bl.a. indebærer, at der for fremtiden som hovedregel ydes godtgørelse efter  

 en kilometertakst, jfr. bemærkningerne til § 16.
 For kursister, der er indkvarteret uden for hjemstedet, vil der fortsat  

 blive ydet refusion for dokumenterede befordringsudgifter med billigste  

 offentlige transportmiddel jfr. § 17.
 Hvis kursisterne benytter privat transport, udbetales tilskud med det  

 samme beløb som ved daglig transport og fratrukket et beløb for hen- og  

 tilbagerejse svarende til 20 km.
2. Kost og logi Der er indført ændrede regler om tilskud til kost og logi jfr.  

 bekendtgørelsens kapitel 5.
3. Offentligt ansatte Offentligt ansatte har nu samme ret til kursusgodtgørelse m.v. som andre.
4. Uddannelsessøgende I henhold til hidtil gældende praksis har uddannelsessøgende til anden  

 uddannelse end uddannelser i henhold til uddannelsesloven været afskåret fra  

 at få kursusgodtgørelse m.v.
Dette gælder også fortsat som hovedregel, men  

 efter § 5 i bekendtgørelsen sker den lempelse, at uddannelsessøgende, der i  

 et nærmere bestemt omfang kan dokumentere fuldtidsbeskæftigelse ved siden af  

 uddannelsen, alligevel kan være berettiget til kursusgodtgørelse og  

 befordringstilskud.
 5. Arbejdsledere, tekniske tegnere m.v.
En anden udvidelse af godtgørelsesområdet er en følge af lovens kap. 5,  

 hvorefter der er åbnet mulighed for etablering af kurser for grupper, der kan  

 sidestilles med specialarbejdere eller faglærte arbejdere m.v.
Sådanne  

 kursussøgende, der bl.a. er tænkt at skulle omfatte arbejdsledere, tekniske  

 tegnere og tekniske assistenter, vil under deltagelse i disse kurser have ret  

 til kursusgodtgørelse m.v. i henhold til bekendtgørelsens § 1.
6. Udvidet klageadgang I forhold til tidligere er der sket en udvidelse af adgangen til at klage  

 til kursusnævnet.
 I bekendtgørelsen er der foruden regler om kursusnævnet som klageinstans i  

 spørgsmål om kursusgodtgørelse og befordringstilskud nu også bestemmelser om  

 klager til kursusnævnet over afslag på ansøgning om støtte under deltagelse i  

 erhvervsforberedende uddannelser og klager vedrørende kost og logi.  

 Vedrørende kursusnævnets virke skal man samtidig gøre opmærksom på, at der i  

 programbekendtgørelserne for henholdsvis specialarbejderuddannelsen,  

 efteruddannelsen af faglærte, arbejdsmarkedsuddannelser for personer med  

 erhvervskompetencegivende ungdomsuddannelse m.fl., samt i bekendtgørelsen om  

 erhvervsforberedende uddannelse er givet personer, som søger optagelse på en  

 af disse uddannelser, og som skolen/uddannelsesstedet har givet afslag på  

 optagelse, mulighed for at klage til kursusnævnet.
7. Klageproceduren Selve klageproceduren er ændret således, at klagen stiles til den skole,  

 det uddannelsessted, den arbejdsløshedskasse eller det  

 arbejdsformidlingskontor, der har truffet afgørelse som første instans,  

 hvorefter denne videresender klagen til kursusnævnet med kommentarer, med  

 mindre denne instans foranlediget af klagen umiddelbart laver sin afgørelse  

 om.
8. Udbetaling af kursusgodtgørelse og  

 befordringstilskud Det vil fortsat være således, at det er arbejdsløshedskasserne, der  

 forestår udbetalingen af kursusgodtgørelse og befordringstilskud til deres  

 kursussøgende medlemmer.
 Udbetaling af kursusgodtgørelse og befordringstilskud til deltagere i  

 omskolingsforanstaltninger og til ikke-forsikrede på specialarbejderkurser og  

 efteruddannelseskurser, forestås af arbejdsformidlingskontorerne.
Til § 1 Bestemmelsen er i overensstemmelse med hidtidig praksis.
Til § 1, nr. 1 Det er en forudsætning for udbetaling af godtgørelse, at kurset afholdes  

 efter en godkendt undervisningsplan.
 Tab af arbejdsmuligheder er tilstrækkeligt til at opnå godtgørelse.
 En kursist, der ikke har haft indtægt forud for kurset f.eks. en  

 hjemmearbejdende husmoder, vil således have ret til godtgørelse - forudsat at  

 de øvrige betingelser er opfyldt - hvis kursusdeltagelsen forhindrer  

 pågældende i at påtage sig et arbejde.
Til § 1, nr. 2 Bestemmelsen fastslår, at kursisten skal have en nærmere bestemt  

 tilknytning til arbejdsmarkedet.
Om kursisten har denne tilknytning må bero  

 på en konkret vurdering af pågældendes beskæftigelsessituation.
 I ordene »sædvanligt omfang« ligger, at pågældende skal være  

 arbejdssøgende på de arbejdstidsvilkår fuldtid eller deltid - der er normale  

 inden for branchen/faget.
Normalt vil det forhold, at kursisten er tilmeldt AF, være tilstrækkeligt  

 som dokumentation for, at pågældende er arbejdssøgende.
Tilknytning til  

 arbejdsmarkedet kan dog også dokumenteres på anden måde f.eks. ved arbejde  

 eller løfte om arbejde inden for kursusemnets område.
 Der vil kun kunne ydes godtgørelse under deltagelse i kurser, der vedrører  

 kursistens hovedbeskæftigelse.
 Offentligt ansatte kan få godtgørelse i samme omfang som personer, der  

 arbejder eller er arbejdssøgende til arbejde på det private arbejdsmarked.
 Det har ingen indflydelse på retten til godtgørelse, at pågældende i  

 kursusperioden har karantæne i henhold til arbejdsløshedslovens regler.
 Revalidender, der under afslutningen af en revalideringsproces deltager i  

 kurser under loven om arbejdsmarkedsuddannelser, vil være berettiget til  

 godtgørelse som hidtil.
Til § 2, stk. 1 En særregel, der fastsætter betingelserne for godtgørelse for  

 specialarbejdere, der deltager i efteruddannelseskurser for faglærte og for  

 faglærte, der deltager i specialarbejderkurser.
 Kursisterne har ret til godtgørelse, selv om de ikke er arbejdssøgende i  

 sædvanligt omfang inden for kursusemnets område.
Til § 2, stk. 2 Bestemmelsen omhandler det forhold, at en faglært søger arbejde som  

 specialarbejder dvs. befinder sig i en erhvervsskiftesituation.
 Kursisten må sandsynliggøre f.eks. gennem tilmelding til  

 arbejdsformidlingen, at der foreligger en erhvervsskiftesituation, og skal i  

 øvrigt opfylde betingelserne i § 1.
 Ved A-kassens/AF-kontorets vurdering af, om erhvervsskiftet er reelt  

 begrundet, skal man se bort fra det forhold, at pågældende er faglært.
Til § 3 En særregel, der fastsætter betingelserne for godtgørelse til andre  

 grupper, der kan sidestilles med specialarbejdere el. faglærte arbejdere  

 m.v., jfr. kap. 5 i lov om arbejdsmarkedsuddannelser, og som deltager i  

 specialarbejderkurser eller efteruddannelseskurser.
Lovens kap. 5 omfatter  

 bl.a. arbejdsledere, tekniske tegnere og tekniske assistenter.
 Disse kursister skal ikke opfylde betingelsen i § 1 om at være  

 arbejdssøgende som lønmodtagere i sædvanligt omfang inden for det område, som  

 kurset er beregnet for, men til gengæld skal kursusdeltagelsen have til  

 formål at kvalificere de pågældende inden for det arbejdsområde, hvor de har  

 eller søger arbejde.
Som arbejdsledere i relation til § 3 anses personer, der fungerer som  

 nærmeste foresatte til de specialarbejdere og faglærte, der er ansat i  

 virksomheden.
Området for § 3 vil typisk være arbejdsledere, der er  

 rekrutteret fra specialarbejdernes og de faglærtes egne rækker.
Det følger af  

 bemærkningerne til § 1, at arbejdslederfunktionen skal være pågældendes  

 hovedfunktion.
Til § 4, stk. 1 Med hensyn til begrebet selvstændig virksomhed samt ophør hermed henvises  

 til de regler, der gælder inden for arbejdsløshedsdagpengeområdet.
Til § 4, stk. 2 Ved bedømmelsen af hvorvidt en ansøger, der har selvstændig virksomhed som  

 bibeskæftigelse, er berettiget til godtgørelse, må der lægges vægt på, om  

 pågældende er arbejdssøgende til lønarbejde i samme omfang som personer, der  

 ikke har selvstændig virksomhed.
 En ansøger, der kun har haft lønarbejde i kort tid før kurset eller evt.  

 slet ikke har haft lønarbejde, må sandsynliggøre, at pågældende er  

 lønmodtager eller vil være lønmodtager i fuldt omfang (ikke blot en del af  

 året) og reelt har mulighed for at blive lønmodtager.
Der må herved anlægges et konkret skøn under hensyn til omfanget af den  

 selvstændige virksomhed samt ansøgerens alder, tidligere uddannelse og  

 arbejdsmulighederne på stedet.
Med hensyn til arbejdsmulighederne vil det  

 være af betydning, om ansøgeren har løfte om arbejde, eller om  

 arbejdsformidlingskontoret mener at kunne anvise pågældende arbejde inden for  

 det område, som kurset vedrører.
 Hvis kurset ligger inden for området af den selvstændige virksomhed, vil  

 der normalt ikke kunne udbetales godtgørelse.
Såfremt pågældende definitivt ophører med at drive den selvstændige  

 virksomhed, er pågældende berettiget til godtgørelse efter de almindelige  

 regler.
Med hensyn til begrebet selvstændig virksomhed samt ophør hermed  

 henvises til de regler, der gælder inden for arbejdsløshedsdagpengeområdet.
Til § 4, stk. 3 Der henvises til bemærkningerne ad § 4, stk. 1 og 2.
Til § 5 Bestemmelsen omfatter alle uddannelsessøgende herunder efg-elever og  

 personer, der er under uddannelse til landmand (»Det grønne  

 bevis«).
 Undtagelsesbestemmelsen i stk. 2 gælder for de uddannelsessøgende, der  

 samtidig med uddannelsesforløbet har erhvervsmæssig beskæftigelse af mindst  

 30 timer pr. uge uden for det fagområde, som uddannelsen henhører under.
Til § 7 Bestemmelsen sigter på at forebygge »kursusmisbrug«.
 »Kursusmisbruget« kan bestå i, at kursisten deltager i flere  

 kurser med forskelligt erhvervsmæssigt sigte, og i at kursisten deltager i en  

 række kurser inden for samme brancheområde, uden at dette fører til  

 beskæftigelse.
Til § 9 For fremtiden beregnes kursusgodtgørelse i alle tilfælde på baggrund af de  

 sidste 4 ugers indtægt før tilmelding til kurset.
Dette gælder også ved  

 deltagelse i flere på hinanden følgende kurser, selvom der er under 4 uger  

 mellem kurserne.
Til § 12 Reglen betyder, at ledige på EIFL-kurser ikke kan få støtte, men derimod  

 har ret til befordringstilskud og tilskud til kost og logi jfr. kap. 4 og 5.
Til § 15, stk. 1 Det afgørende er, om kursisten i princippet har ret til godtgørelse.  

 F.eks. vil selvstændige erhvervsdrivende, skifteholdsarbejdere, deltagere på  

 aften og week-endkurser og modtagere af uddannelsesydelse ikke være  

 berettigede til kursusgodtgørelse og derfor heller ikke til  

 befordringstilskud.
Om godtgørelse udbetales i det konkrete tilfælde er i  

 denne forbindelse underordnet.
Således vil f.eks. kursister under 18 år, der er uden indtægt i  

 beregningsperioden forud for kurset, være berettiget til befordringstilskud,  

 selv om de - som følge af den manglende indtægt - ikke får udbetalt  

 godtgørelse.
Alle kursister på erhvervsforberedende uddannelse har ret til  

 befordringstilskud, uanset om de får støtte eller ej.
Til § 16, stk. 2 Selv om kursisten ved forevisning af billet dokumenterer at have afholdt  

 en større udgift, vil der aldrig kunne udbetales større tilskud end det, der  

 følger af kilometertaksten.
 Kører flere i samme private transportmiddel, kan alle få  

 befordringstilskud.
 Ved transport med færge beregnes befordringstilskud på grundlag af den  

 dobbelte transportafstand.
Til § 16, stk. 3 I overensstemmelse med principperne i skattelovgivningen ydes der ikke  

 befordringstilskud for de første 20 kilometers daglige transport (10 km hver  

 vej) svarende til en gennemsnitlig daglig transportafstand mellem bopæl og  

 arbejde.
 Den indførte maksimumsgrænse på 120 km skal ses i sammenhæng med reglen i  

 § 20, stk. 3, hvorefter kursister har ret til indkvartering på skolen ved en  

 samlet afstand mellem bopæl og skole på over 120 km.
Til § 17, stk. 1 Kursister kan nu få befordringstilskud til hjemrejse hver weekend.
Til § 17, stk. 2 Ved offentlig transport i forbindelse med indkvartering skal der som  

 hidtil forevises dokumentation.
Ved transport med eget transportmiddel ydes tilskud efter de samme regler  

 som ved daglig transport.
Ved transport med færge ydes der ikke refusion af  

 dokumenterede udgifter, men der ydes befordringstilskud efter den normale  

 kilometersats på grundlag af den dobbelte afstand.
Til § 18 Henvisningen til § 16 indebærer, at befordringstilskuddet skal fratrækkes  

 et beløb svarende til 20 km.
 Kursister, der er indkvarteret uden for kursusstedet, har foruden ret til  

 godtgørelse efter § 17 også ret til dagligt befordringstilskud ved transport  

 frem og tilbage til indkvarteringsstedet, jfr. § 16.
Til § 20, stk. 1 Jfr. bemærkningerne ad § 15.
Til § 20, stk. 3 Kursister har ret, men ingen pligt til indkvartering, når den samlede  

 skolevej er over 120 km.
Der kan i overensstemmelse med hidtidig praksis  

 efter kursusiværksætterens afgørelse i særlige tilfælde ydes tilskud til  

 kursister, der har en samlet skolevej under 120 km.
 Bestemmelsen bør sammenholdes med § 16, stk. 3, hvorefter det daglige  

 transporttilskud er begrænset til 120 km efter fradrag for 20 km.
Til § 21 Tilskud til kost og logi kan ydes dels som kontant tilskud og dels som  

 naturalier.
 I det omfang tilskuddet ydes som naturalier bortfalder det kontante  

 tilskud.
Til §§ 21, 22 og 23 Kost og logi gives efter reglerne i §§ 21, 22 og 23. Tilbydes kost og logi  

 på skolen eller et andet sted vil ikke-forsørgere blive ligestillet med  

 forsørgere.
Hvis ikke-forsørgere får kosttilskud udbetalt kontant reduceres  

 tilskuddet til 2/3.
 Som forsørger anses den, der igennem nogen tid - i almindelighed mindst et  

 1/2 år - har boet sammen med en eller flere af vedkommende økonomisk  

 afhængige personer.
Til § 30, stk. 2 I tilfælde hvor ansøgning om godtgørelse er indgivet efter udløbet af  

 ansøgningsfristen, skal vedkommende skole, arbejdsløshedskasse eller  

 arbejdsformidlingskontor meddele afslag på ansøgning.
Til § 30, stk. 3 Ved klagesager om godtgørelse og befordringstilskud vil kursusnævnet -  

 såfremt forsinkelsen i øvrigt ikke kan tilregnes kursisten eller dennes  

 arbejdsgiver - bl.a. lægge særlig vægt på, om ansøgningsskemaet er sendt til  

 kursisten i rimelig god tid før kursets påbegyndelse, om tilmelding til  

 kurset har fundet sted meget kort tid før kursets begyndelse, samt om det -  

 f.eks. ved kortvarige kurser - har været særlig vanskeligt at opfylde  

 ansøgningsproceduren inden for den givne tidsfrist.
Til § 36 Bestemmelsen vedrører alene spørgsmålet om tilbagebetaling af ydelser  

 modtaget med urette.
Til § 38, stk. 1 Det er i almindelighed skolen/kursusiværksætteren, der afgør, om  

 vedkommende har ret til adgang til arbejdsmarkedsuddannelserne.
 En udenlandsk statsborger, der efter skolens/kursusiværksætterens  

 bestemmelse er optaget på et kursus, har således ret til godtgørelse og  

 tilskud, hvis vedkommende opfylder betingelserne i nærværende bekendtgørelse.
