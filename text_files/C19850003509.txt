(Til samtlige amtsråd og  

 kommunalbestyrelser og Hovedstadsrådet) Indledning Ved lov nr. 204 af 18. maj 1982, jfr. miljøministeriets lovbekendtgørelse  

 nr. 663 af 16. december 1982, blev miljøbeskyttelsesloven ændret. Ændringen  

 trådte i kraft den 1. januar 1983. I miljøstyrelsens cirkulære af 16.  

 december 1982 er der nærmere redegjort for indhold og omfang af ændringerne.
Ved lovrevisionen ændredes bestemmelserne om affaldsplanlægningen.
Den  

 tidligere planlægning på affaldsområdet tog udgangspunkt i spørgsmålet om  

 lokalisering af affaldsanlæg som særligt forurenende virksomhed, jfr. den  

 hidtil gældende lovs § 61 og § 62, som nu er videreført med reglerne i § 61  

 f.
Med de nye bestemmelser tilstræbes en styrkelse af affaldsplanlægningen,  

 hvor en række andre hensyn end de rent lokaliseringsmæssige tilgodeses.  

 Således skal planlægningen tjene som et instrument for de involverede  

 myndigheder til at sikre, at affaldet gennem styring af affaldsstrømme  

 bortskaffes på den samfundsmæssigt mest fordelagtige måde, og at der ved valg  

 af bortskaffelsesmetoder tages hensyn til at formindske forbruget af  

 naturressourcer gennem genanvendelse.
 Endvidere er det hensigten, at der skal sikres en bedre koordinering af  

 alle faser i affaldsbortskaffelsen, herunder af såvel eksisterende ordninger  

 som nye initiativer, ligesom der skal sikres en koordinering med anden  

 sektorplanlægning, den fysiske planlægning samt initiativer efter  

 genanvendelsesloven.
 I de nye bestemmelser om affaldsplanlægningen er derfor inddraget samtlige  

 faser af affaldsbortskaffelsen, det vil sige opsamling, indsamling,  

 transport, behandling og slutdisponering, herunder genanvendelse, jfr.  

 miljøministeriets bekendtgørelse nr. 663 af 20. december 1984 om kortlægning  

 og redegørelse for affaldsbortskaffelsen.
 Nærværende cirkulære indeholder i kapitel 2 en beskrivelse af  

 myndighedernes opgaver og i kapitel 3 angives den terminologi, der bør  

 anvendes.
Kapitel 4 og 5 omfatter en gennemgang af henholdsvis kortlægningens og  

 redegørelsens indhold, samt forslag til hvordan arbejdet hensigtsmæssigt kan  

 gennemføres.
Det skal dog bemærkes, at der er tale om et forslag, idet  

 arbejdstilrettelæggelsen og detaljeringsniveauet bør fastlægges lokalt på  

 grundlag af de eksisterende data og erfaringer med henblik på en  

 problemorientering af ressourceanvendelsen.
De problemer der især skal søges  

 belyst er affalds- og materialemængder, samt fra hvilke kilder affald kan  

 indsamles til genanvendelse og de heraf afledede konsekvenser for  

 affaldshåndteringen og -behandlingen.
 Gennemførelsen af en kortlægning og udarbejdelsen af en redegørelse for  

 affaldsbortskaffelsen danner efterfølgende grundlag for  

 kommunalbestyrelsernes udarbejdelse af affaldsplaner, jfr. §§ 62 a og 62 b i  

 miljøbeskyttelsesloven.
Myndighedernes opgaver Kortlægningen og redegørelsesarbejdet forudsætter inddragelse af både  

 amtsrådene (i hovedstadsområdet Hovedstadsrådet) og kommunalbestyrelserne.  

 Kortlægningen af affaldsbortskaffelsen skal gennemføres i et samarbejde  

 mellem amtsrådet og samtlige kommunalbestyrelser indenfor amtskommunens  

 område.
Redegørelsen skal udarbejdes af amtsrådet efter forhandling med  

 kommunalbestyrelserne.
 Som udgangspunkt består der derfor en fælles pligt for amtsrådet og  

 kommunalbestyrelserne til at kortlægningen og redegørelsen er tilvejebragt  

 indenfor den givne tidsramme samt at kortlægningen gennemføres indenfor et  

 tidsrum, der giver mulighed for nødvendig kontakt med andre myndigheder og  

 parter ved indledningen af redegørelsesarbejdet.
For at lette arbejdets tidsmæssige gennemførelse, dets koordinering og  

 sikringen af et ensartet grundlag er der i henhold til  

 miljøbeskyttelseslovens § 62, stk. 2, angivet en opgavefordeling mellem  

 amtsrådet og kommunalbestyrelserne, jfr. §§ 1, 2, 3, 5, 7 og 8 i  

 miljøministeriets bekendtgørelse nr. 663 af 20. december 1984 om kortlægning  

 og redegørelse af affaldsbortskaffelsen.
Amtsrådet forestår kortlægningen  

 gennem sammenstilling, bearbejdning og præsentation af de kommunale data,  

 medens det påhviler kommunalbestyrelserne at indberette kortlægningsdata for  

 kommunens område efter nærmere aftale med amtsrådet.
Amtsrådet er videre  

 tillagt den samlede opgave med at udarbejde redegørelsen for  

 affaldsbortskaffelsen, idet iværksættelsen sker efter aftale med  

 kommunalbestyrelserne.
Under aftalebestemmelsen henhører spørgsmålet om,  

 hvorvidt kortlægningsresultatet i den foreliggende form kan danne grundlag  

 for redegørelsesarbejdet, samt spørgsmålet om, hvorvidt kommunalbestyrelserne  

 ønsker andre supplerende analyser gennemført end angivet i dette cirkulæres  

 kapitel 5.
Affaldsterminologi 1. Generelle bemærkninger Indenfor den hidtidige affaldshåndtering og planlægning har der været  

 væsentlige variationer i den benyttede terminologi.
Det har f.eks. været  

 almindeligt at opdele affald i typer, karakteriseret ved et aktuelt valg ud  

 fra den foreliggende kombination af indsamlingsordning, kilde og materiale i  

 affaldet.
Kortlægningen og udarbejdelsen af en redegørelse samt kommunalbestyrelsens  

 planlægning bør så vidt muligt ske på et ensartet grundlag.
For at sikre  

 dette må der derfor benyttes en fælles terminologi, hvorved der skabes  

 grundlag for en ensartet beregning af affalds- og materialemængderne samt de  

 nødvendige analyser.
En fælles terminologi vil i øvrigt give bedre muligheder  

 for udveksling af erfaringer f.eks. i forbindelse med udviklingsprojekter.
På  

 foranledning af Amtsrådsforeningen, Kommunernes Landsforening og  

 miljøstyrelsen er der på Kommunedata iværksat en udvikling af et edb-system  

 til affaldsplanlægning.
2. Affaldskilder Det grundlæggende princip ved kategoriseringen af affald er en opdeling i  

 affaldstyper ud fra de kilder, der frembringer affaldet.
Der skelnes mellem  

 primære kilder og sekundære kilder afhængigt af kildens placering i  

 affaldssystemet.
En primær kilde er karakteriseret ved, at det frembragte  

 affald ikke tidligere har været håndteret af affaldssystemet i den  

 foreliggende tilstand, medens en sekundær kilde er karakteriseret ved at  

 frembringe affald ved behandling af affald fra primære kilder.
De sekundære  

 kilder er således bestemt af det eksisterende behandlingssystem samt  

 planlægningen.
3. Affaldstyper Affaldet inddeles i affaldstyper efter deres fælles præg og kilde.  

 Endvidere er det hensigtsmæssigt at foretage en underinddeling ud fra  

 hensynet til beregning af affalds- og materialemængder, jfr. bilag 1,  

 »Underinddeling af affaldstyper og enhedsmængder«.
 Nedenstående oversigt over inddelingen i affaldstyper indeholder en  

 karakteristik af den enkelte type med angivelse af Danmarks Statistiks  

 erhvervsgrupperingskode i parentes.
I.
Husholdningsaffald Husholdningsaffald består alene af kasserede materialer fra forbrug i  

 tilknytning til boligen, herunder storskrald og haveaffald.
Til boliger  

 henregnes såvel helårs- som fritidsboliger.
II.
Handels- og kontoraffald Handels- og kontoraffald består af alle kasserede materialer fra  

 offentlige servicevirksomheder og private erhvervsvirksomheder uden egentligt  

 produktionsaffald. (6, 7, 8 og 9).
III.
Industriaffald Industriaffald består af alle kasserede materialer, herunder  

 fejlproduktioner. (3).
IV.
Bygge- og anlægsaffald Bygge- og anlægsaffald omfatter materialer fra nedrivning og ombygning  

 samt spild ved bygge- og anlægsvirksomhed herunder håndværksvirksomhed. (5).
V.
Affald fra energifremstilling Til denne affaldstype henhører affald fra el-, gas- og varmeproduktion,  

 primært slagger og flyveaske. (4).
VI.
Affald fra renseanlæg Slam, sand og ristestof fra spildevandsbehandling og -rensning.
VII.
Andet affald Omfatter kasserede produkter og andet affald, der skal bortskaffes fra  

 landbrug, jagt, skovbrug og fiskeri. (1).
VIII.
Særligt affald Særligt affald omfatter affald, hvis bortskaffelse er reguleret gennem  

 særlig lovgivning.
IX.
Affaldsbehandlingsrester Affaldsbehandlingsrester omfatter affald fra samtlige forekommende  

 affaldsbehandlingsformer.
Kortlægningens gennemførelse indhold og omfang 1. Indledning I kortlægnings- og redegørelsesbekendtgørelsens §§ 2 og 3 er angivet efter  

 hvilke rammebestemmelser kortlægningen gennemføres samt nærmere omkring dens  

 indhold.
Kortlægningsarbejdet iværksættes efter aftale mellem kommunalbestyrelserne  

 og amtsrådet, idet selve datagrundlaget dog tilvejebringes af  

 kommunalbestyrelserne.
Bearbejdning og rapportering af data gennemføres af  

 amtsrådet.
 Kortlægningen medtager og beskriver alle faser i affaldsbortskaffelsen og  

 giver oplysninger om mængderne af affald fra de affaldsproducerende kilder.  

 Disse data skal dels referere til de faktiske forhold - statusoplysninger -  

 og dels til de fremtidige forhold - planoplysninger -, svarende til  

 regionplanernes tidshorisont, 1997. Det skal bemærkes, at planoplysninger i  

 kortlægningen generelt kan udelades, såfremt der ikke forventes ændringer i  

 affalds- og materialemængderne eller affaldshåndteringen og -behandlingen.
Samtlige data om affalds- og materialemængder søges oplyst ved angivelse  

 af faktisk målte mængder.
Hvor dette ikke er muligt forudsættes det, at  

 mængderne beregnes.
Der vil således i praksis blive tale om to alternative  

 kortlægningsmetoder, der tager udgangspunkt i henholdsvis foreliggende målte  

 data eller en teoretisk beregning af de frembragte affalds- og  

 materialemængder.
Førstnævnte metode vil dog forudsætte at målingerne er  

 foretaget i affaldssystemer, der omfatter den samlede affaldsmængde.
De to  

 kortlægningsmetoder vil endvidere kunne kombineres afhængigt af de lokale  

 forhold.
Det skal bemærkes, at skemaerne i bilag 2 specielt er udarbejdet med  

 henblik på beregning af affaldsmængderne.
Skemaerne vil dog ligeledes kunne  

 anvendes ved fordeling af målte affalds- og materialemængder på oplande og  

 kilder i kommunen.
 Øvrige oplysninger om affaldsbortskaffelsen forudsættes beskrevet ved  

 faktisk foreliggende data, f.eks. behandlingskapacitet, økonomi m.v.  

 Tilvejebringelse af oplysninger om behandlingskapacitet og  

 slutdisponeringsanlæg forestås og gennemføres af beliggenhedskommunen.  

 Indhentning af oplysninger til brug for kortlægningen er lovhjemlet i  

 miljøbeskyttelseslovens § 52. Oplysningspligten omfatter såvel offentlige som  

 private institutioner og virksomheder.
Som grundlag for kommunalbestyrelsens dataindsamling og amtsrådets  

 datafremstilling vil det være hensigtsmæssigt at benytte en skemaform som  

 angivet i vedlagte bilag (2, 3, 4, 5 og 6) med tilhørende bemærkninger.
Disse  

 skemaer repræsenterer kortlægningens dataomfang og er iøvrigt udformet med  

 henblik på umiddelbart at kunne indgå i og udgøre den efterfølgende kommunale  

 affaldsplanlægnings statusoplysninger.
2. Kortlægningens iværksættelse Umiddelbart efter kortlægnings- og redegørelsesbekendtgørelsens  

 ikrafttræden bør amtsrådet tage kontakt med samtlige kommunalbestyrelser  

 indenfor amtskommunens område.
Denne kontakt skal afklare, i hvilken takt  

 data skal indberettes, samt i hvilket omfang amtsrådene allerede måtte være i  

 besiddelse af de pågældende data.
Dette forhold vil især være aktuelt i  

 forbindelse med kommunale behandlings- og deponeringsanlæg, der er  

 miljøgodkendt, eller hvor tilsynet udføres af amtsrådet.
Det bør herunder  

 endvidere aftales, hvorvidt (en) kommunalbestyrelse(erne) bistår amtsrådet i  

 bearbejdningen og rapporteringsarbejdet.
3. Oplysninger om frembragte affaldsmængder Som grundlag for kommunalbestyrelsens registrering og beregning af de  

 frembragte affaldsmængder foretages en oplandsinddeling af kommunen.  

 Inddelingen kan f.eks. foretages på grundlag af arealanvendelse med støtte i  

 den igangværende kommuneplanlægning.
 Oplandsinddelingen vil i amtsrådets affaldsredegørelse bl.a. kunne  

 anvendes som grundlag for udpegning og prioritering af de affaldskilder og  

 oplande, hvor det vil være fordelagtigt at iværksætte indsamlingsordninger  

 for genanvendelige materialer.
Opdelingen bør ske udfra hensynet til en rimelig ensartet kildekarakter og  

 opsamlingsform indenfor det enkelte delopland samt de foreliggende kommunale  

 statistikker over fordelingen af indbyggere, institutionspladser,  

 beskæftigede m.v.
En oplandsinddeling med ensartede kilder vil forenkle  

 beregningerne eller fordelingen af målte affalds- og materialemængder.  

 Endvidere vil optimering og valg af indsamlingssystemer i den kommunale  

 affaldsplanlægning bl.a. være afhængig af affaldsmængden pr. indsamlingssted.  

 Som eksempel kan nævnes villaområder og etageboliger med fælles  

 nedstyrtningsskakte.
 Den valgte oplandsinddeling indtegnes på et oversigtskort i målestok  

 1:25.000, der i nødvendigt omfang understøttes af detailkort i målestok  

 1:10.000. Oplandene nummereres fortløbende, idet dog alle ikke eksisterende  

 men planlagte oplande frem til 1997 markeres med en særlig signatur.
Arealanvendelsen bør kunne aflæses af kortmaterialet.
Oversigtskortet skal  

 iøvrigt angive alle eksisterende og planlagte affaldsbehandlings- og  

 deponeringsanlæg med karakteristika som angivet i miljøstyrelsens 2.  

 delrapport om miljøplanforudsætninger, »Signaturer til  

 affaldsplanlægning« (1975).
 Oplandsinddelingen benyttes som udgangspunkt for den eventuelle beregning  

 af de frembragte affaldsmængder indenfor de enkelte oplande eller angivelsen  

 af faktisk målte affaldsmængder.
En beregning af de frembragte affaldsmængder kan foretages på grundlag af  

 en registrering af antallet af samtlige kildeenheder indenfor hvert opland -  

 antal indbyggere, beskæftigede, børn m.v., - jfr. bilag 1,  

 »Underinddeling af affaldstyper og enhedsmængder«.
De angivne  

 enhedsmængder bør alene benyttes, hvor der ikke ud fra kendskabet til de  

 lokale forhold kan fastsættes repræsentative enhedsmængder.
Anvendes  

 enhedsmængderne i bilag 1, bør der dog specielt for affaldstyperne II-VII  

 søges en verifikation af de angivne størrelser hos de(n) dominerende  

 kilde(r).
Ved registreringen eller beregningen af affaldsmængder kan benyttes det i  

 bilag 2 med tilhørende bemærkninger angivne skema, »Frembragte  

 affaldsmængder«, for såvel status som plansituationen.
Ved registrering  

 alene ud fra faktisk målte mængder kan beregningsdataene følgeligt udelades.  

 Angivelse af planoplysningerne bør ske på grundlag af overvejelser af hvilke  

 ændringer, der eventuelt vil ske i antallet af kildeenheder indenfor det  

 enkelte opland.
Det bemærkes, at en direkte beregning af affaldsmængder og en  

 efterfølgende beregning af materialemængder ved anvendelse af oplysningerne i  

 bilag 1 angiver den frembragte affalds- og materialemængde før reduktion i  

 tilknytning til kilden, f.eks. forbrænding i brændeovne.
Opgørelsen af  

 affalds- og materialemængder bør imidlertid repræsentere de faktiske mængder,  

 der håndteres eller skal håndteres i bortskaffelsessystemet, hvorfor der  

 generelt bør foretages en vurdering af sådanne reduktionsfaktorers betydning  

 for enhedsmængde og materialefordelingstal, samt de målte mængder.
 Ved fastsættelse af enhedsmængder og materialefordelingstal ud fra det  

 nærmere lokale kendskab bør tilsvarende princip finde anvendelse.
 Faktisk målte mængder angives ud fra kommunens foreliggende kendskab  

 hertil samt eventuelt ved indhentning af oplysninger hos andre, der varetager  

 affaldsindsamlingen, og hos affaldsbehandlingsanlæggene.
4. Oplysninger om materialepotentialer Ud fra opgørelsen af affaldsmængder foretages en oplandsfordelt  

 bestemmelse af materialepotentialet i affaldet.
Der bestemmes potentialer for  

 følgende fraktioner: madaffald, pap, papir, plast, andet brændbart affald,  

 glas, metal, og andet ikke brændbart affald.
Bestemmelsen vil kunne ske ud fra en eventuel i kommunen foreliggende  

 viden om materialeindholdet i affaldet, f.eks. erhvervet gennem  

 genanvendelsesinitiativer.
Alternativt kan benyttes den materialefordeling,  

 som er angivet i bilag 1, »Affaldstyperne opdelt på  

 materialefraktioner«.
I så fald bør der foretages en vurdering af,  

 hvorvidt disse fordelinger er tilstrækkeligt repræsentative, eventuelt gennem  

 indhentning af oplysninger hos specielt de(n) kilde(r), der må antages at  

 have væsentlig indflydelse herpå.
 For opgørelsen af materialepotentialerne kan det i bilag 3 angivne skema,  

 »Materialepotentialer«, med tilhørende bemærkninger benyttes.
5. Oplysninger om indsamlings- og transportordninger Oplysningerne om indsamlings- og transportordninger omhandler data, der  

 belyser ordningens organisering, ordningens betjeningsopland,  

 tømningshyppighed, modtageanlæg, samt ordningens økonomi.
For så vidt angår planoplysninger vil det være tilstrækkeligt at oplyse om  

 eventuelle planlagte ændringer, idet der dog generelt angives de forventede  

 driftsudgifter og -indtægter for plantidspunktet, 1997, samt eventuelt  

 planlagte investeringer i perioden.
Oplysningerne angives i  

 statustidspunktets pristal.
Oplysningerne om affaldsmængder bør om muligt baseres på faktisk målte  

 mængder.
Det vil specielt i denne sammenhæng kunne være nødvendigt for  

 kommunen at indhente oplysninger hos private vognmænd og virksomheder samt  

 hos modtageanlæg.
Indhentning af sådanne oplysninger er lovhjemlet i  

 miljøbeskyttelseslovens § 52.
Indsamlingsordningens distrikter vil kunne afvige fra den områdeinddeling,  

 der foretages til beskrivelse af de frembragte affaldsmængder.
Det vil derfor  

 være hensigtsmæssigt at understøtte med kortbilag, der viser  

 distriktsinddelingen.
Et rimeligt målestokforhold er 1:25.000, der eventuelt  

 kan suppleres med mere detaljerede kort 1:10.000.
 I bilag 4 er angivet et skema med tilhørende bemærkninger -  

 »Indsamlings- og transportordninger« - der kan anbefales til  

 dataregistreringen.
6. Oplysninger om affaldsbehandlingsanlæg Affaldsbehandlingsanlæg omfatter forbrændingsanlæg, komposteringsanlæg,  

 formalingsanlæg samt anlæg til behandling af genanvendelige materialer,  

 herunder mekaniske sorteringsanlæg.
Der forudsættes tilvejebragt oplysninger  

 om såvel eksisterende anlæg som planlagte udvidelser/ nedlæggelser samt nye  

 anlæg.
For hvert anlæg angives data, der belyser anlæggets art, dets  

 betjeningsopland, kapacitet, udnyttelsesgrad, driftsforhold,  

 fjernvarmeproduktion, affaldsprodukter, miljøpåvirkning,  

 forureningsbegrænsende foranstaltninger samt økonomi.
Belastningen i form af  

 tilført affaldsmængde opdeles i affaldstyper.
For at opnå samtlige data kan  

 det vise sig nødvendigt, at beliggenhedskommunen indhenter supplerende  

 oplysninger hos anlæggets ansvarlige.
Indhentning af oplysningerne er  

 lovhjemlet i miljøbeskyttelseslovens § 52.
 I bilag 5 er angivet et skema med tilhørende bemærkninger -  

 »Affaldsbehandlingsanlæg« - der med fordel vil kunne benyttes ved  

 registreringen af oplysningerne.
7. Oplysninger om slutdisponeringsanlæg og -metoder Slutdisponeringsanlæg omfatter lossepladser og fyldpladser.
Oplysninger  

 angives for såvel eksisterende anlæg som udvidelser/ nedlæggelser samt nye  

 anlæg.
 For hvert anlæg gives data, der belyser anlæggets art, betjeningsopland,  

 belastning, kapacitet, driftsforhold, miljøpåvirkning, samt økonomi.  

 Belastningen i form af tilførte affaldsmængder angives i videst mulige omfang  

 fordelt på affaldstyper.
Beliggenhedskommunen må ved eventuelt manglende oplysninger søge disse  

 indhentet direkte hos anlæggets ansvarlige.
Indhentning af oplysningerne er  

 lovhjemlet i miljøbeskyttelseslovens § 52.
 Affaldsmængder, som ikke slutdisponeres på ovennævnte anlæg men udlægges  

 på anden måde, f.eks. slam på landbrugsjord i henhold til bekendtgørelse om  

 anvendelse af slam i landbruget, eller slagger og flyveaske til  

 vejbygningsformål i henhold til bekendtgørelse om anvendelse af slagger og  

 flyveaske, angives særskilt.
 Det i bilag 6 angivne skema med tilhørende bemærkninger kan  

 hensigtsmæssigt anvendes ved dataregistreringen.
8. Amtsrådets bearbejdning af kommunalbestyrelsens  

 kortlægningsresultater og rapportering af kortlægningen Amtsrådet er i kortlægningsfasen i det væsentlige pålagt opgaven med at  

 sammenstille, bearbejde og rapportere de kortlægningsdata, der indhentes og  

 indberettes af kommunalbestyrelserne efter de aftaler, der indgås mellem  

 parterne, jfr. kapitel 4, afsnit 2.
 På grundlag af de modtagne data og oplysninger udarbejder amtsrådet en  

 kortlægningsrapport, der skal indeholde:
1. Et oversigtskort for amtskommunens område i  

 målestok 1:100.000 der angiver placeringen af samtlige  

 affaldsbehandlingsanlæg og deponeringsanlæg, herunder omlastestationer og  

 sorteringsanlæg, m.v.
Af oversigten skal fremgå såvel status- som  

 plansituationen.
 2. En anlægsfordelt opgørelse over tilførte  

 affaldsmængder fordelt på affaldstyper, materialer, kommuner og oplande.  

 Opgørelsen skal omhandle såvel status- som plansituationen.
3. Oversigtskort for hver kommune i målestok 1:25.000  

 der angiver kommunens oplands- og distriktsinddeling.
Af oversigten skal  

 fremgå såvel status- som plansituationen.
4. En kommune- og oplandsfordelt opgørelse over  

 frembragte affaldsmængder fordelt på affaldstyper og materialer.
Opgørelsen  

 skal omhandle såvel status- som planoplysninger.
5. En kommunefordelt beskrivelse af indsamlings- og  

 transportordninger.
Beskrivelsen skal omfatte igangværende og planlagte  

 ordninger.
 6. En opgørelse over den samlede affaldsmængdes  

 fordeling på bortskaffelsesmetoder samt tilsvarende kommunefordelt opgørelse  

 for såvel status- som plansituationen.
 7. En beskrivelse af indhold og omfang af igangværende  

 og planlagte genanvendelsesordninger med angivelse af afsætningskanaler og  

 -mængder.
8. En opgørelse af de samlede driftsudgifter og  

 -indtægter til affaldsbortskaffelsen for de enkelte kommuners og  

 amtskommuners område som helhed for henholdsvis status- og plansituationen.
I  

 tilknytning hertil angives planlagte investeringer specificeret på anlæg og  

 ordninger.
Som led i kortlægningen og rapporteringen foretager amtsrådet en vurdering  

 af de beregnede materialemængders overensstemmelse med oplyste, faktisk målte  

 mængder.
Tilsvarende påser amtsrådet, at opgørelserne på et bolig-, erhvervs-  

 og arealmæssigt grundlag, er i overensstemmelse med amtsrådets  

 regionplanlægning.
 I nødvendigt omfang foretager amtsrådet i samråd med de berørte  

 kommunalbestyrelser en justering af kortlægningens datagrundlag.
Redegørelsens udarbejdelse indhold og omfang 1. Indledning I kortlægnings- og redegørelsesbekendtgørelsen, §§ 5, 6 og 7 er angivet  

 efter hvilke bestemmelser redegørelsen udarbejdes samt nærmere omkring dens  

 indhold.
Udarbejdelsen af redegørelsen foretages af amtsrådet, der iværksætter  

 arbejdet efter aftale med kommunalbestyrelserne i umiddelbar fortsættelse af  

 kortlægningens færdiggørelse.
Grundlaget for arbejdet udgøres af den samlede  

 kortlægning indenfor amtskommunens område, idet det forudsættes, at  

 relationer, der i kortlægningen er registreret på tværs af de amtskommunale  

 grænser, også inddrages i redegørelsesarbejdet.
I lighed med kortlægningen inddrages samtlige faser i  

 affaldsbortskaffelsen i redegørelsesarbejdet, der skal udgøre en gennemgang  

 og vurdering af hele affaldssystemet under forudsætning af forskellige  

 fordelinger af affaldet på behandlingsformer.
Hovedsigtet i denne gennemgang  

 og vurdering er en lokalisering af mulighederne for og konsekvenserne af en  

 øget genvinding og genudnyttelse af ressourcer i affaldet, herunder  

 nyttiggørelse af energiindhold, samt en minimering af deponeringsmængderne.
 Det er således ikke hensigten med redegørelsesarbejdet at fjerne eller  

 ændre grundlaget for allerede igangværende genanvendel- sesinitiativer,  

 hvorfor redegørelsen samt amtsrådets målsætningsformulering i sine  

 konsekvensanalyser i det væsentlige må tage hensyn hertil, når et  

 helhedssynspunkt for den fremtidige bortskaffelsesstruktur teknisk-økonomisk  

 iøvrigt gør det muligt.
Redegørelsen skal indeholde en prognose over affaldsmængderne i amtet  

 svarende til den udfyldte regionplanramme.
Prognosen skal være kommunefordelt  

 og indeholde oplysninger om affaldsmængdens fordeling på affaldstyper,  

 materialer og oplande.
Dernæst skal redegørelsen indeholde konsekvensanalyser af det samlede  

 affaldssystem ved forskellige genanvendelsesniveauer for  

 materialefraktionerne papir, pap, plast, madaffald, metal og glas.
I  

 analyserne indgår en undersøgelse af afsætningsmulighederne for  

 genanvendelige materialer og behovet for supplerende afsætningsmuligheder  

 samt konsekvenserne for driften af forbrændingsanlæg, herunder behovet for  

 indsamling af substitutionsaffald til forbrænding med henblik på  

 opretholdelse eller udvidelse af fjernvarmeproduktion.
De økonomiske og  

 miljømæssige konsekvenser beskrives.
 På grundlag af konsekvensanalyserne opstilles en målsætning for affaldets  

 fremtidige fordeling på behandlingsformer, og i tilknytning hertil opstilles  

 en tidsfølgeplan for tilvejebringelsen af de kommunale affaldsplaner.
2. Redegørelsesarbejdets igangsættelse Det fremgår af kortlægnings- og redegørelsesbekendtgørelsen, at  

 igangsættelsen af redegørelsesarbejdet ikke er forbundet med iagttagelse af  

 særlige forskrifter.
Iværksættelsen skal ske efter aftale med  

 kommunalbestyrelserne, men til denne aftalebestemmelse knytter der sig alene  

 spørgsmålet om, hvilke konsekvensanalyser kommunalbestyrelserne eller  

 amtsrådet har ønske om at gennemføre udfra de lokale forhold samt den  

 nuværende bortskaffelsesstruktur.
 Amtsrådet bør tidligst muligt søge dette forhold afklaret, hvorefter  

 igangsættelsen af redegørelsesarbejdet kan ske ved underretning af  

 kommunalbestyrelserne.
3. Prognose for affaldsmængderne I forbindelse med kortlægningen opstilles en oversigt over de nuværende  

 affaldsmængder samt de forventede mængder i 1997 ud fra den forventede  

 udvikling i erhvervsstruktur, boligtilvækst m.v. og fordelt på affaldstyper,  

 materialer, kommuner og oplande.
Der vil ikke nødvendigvis være overensstemmelse mellem den forventede  

 udvikling frem til 1997 og den ikke tidsspecifikke vækstmulighed indenfor  

 regionplanens fysiske rammer.
Som første fase i redegørelsesarbejdet vil  

 amtsrådet derfor skulle udarbejde en prognose over affaldsmængder ved en  

 udfyldt regionplanramme.
 Prognosen skal udarbejdes kommunefordelt og skal i lighed med status- og  

 planoplysninger fra kortlægningen indeholde oplysninger om affaldsmængdernes  

 fordeling på affaldstyper og materialer.
 De prognosticerede affaldsmængder for den udfyldte regionplanramme vil  

 bl.a. på baggrund af tidshorisonten indeholde en større usikkerhed end de  

 opgjorte plandata for 1997. Den vil dog være retningsgivende i amtsrådets  

 vurdering af affaldssystemets fremtidige struktur og eventuelle ændringer af  

 det eksisterende.
4. Konsekvensanalyser af affaldssystemet Hovedelementet i redegørelsesarbejdet vil være en konsekvensanalyse af det  

 samlede affaldssystem, hvor der tages udgangspunkt i forskellige niveauer for  

 genvinding og genudnyttelse af ressourcer i den enkelte materialefraktion.  

 Analysen koncentreres om materialefraktionerne papir, pap, plast, madaffald,  

 glas og metal, men der kan efter ønske og behov foretages analyser for mere  

 specifikke materialer.
Som udgangspunkt for arbejdet med konsekvensanalyserne  

 kan anvendes de nedenfor angivne genanvendelsesniveauer for  

 materialefraktioner, idet de enkelte niveauer analyseres uafhængigt af  

 hinanden eller i kombination.
Der kan efter de regionale forhold vælges andre  

 niveauer, men det bør i så fald tilstræbes, at der herved sker en tilsvarende  

 og dækkende analyse af affaldsbortskaffelsen.
Materialefraktionerne er inddelt i 3 hovedgrupper på grundlag af deres  

 betydning for driften af affaldsforbrændingsanlæg ved materialets overgang  

 til genanvendelse.
De i skemaet angivne værdier udtrykker den vægtprocent,  

 der skal søges indsamlet og genanvendt af den samlede mængde af hver  

 materialefraktion.
Niveaufastsættelsen er iøvrigt sket ud fra foreliggende  

 viden om, hvor stor en del af den enkelte affaldstype og materialefraktion,  

 der potentielt vil kunne indsamles.
I den indledende fase af analysearbejdet foretager amtsrådet en opstilling  

 af, hvilke indsamlingsordninger, der skal opereres med.
Der bør her tages  

 hensyn til allerede etablerede ordninger.
Kildesortering/ -indsamling af  

 husholdningsaffald samt henholdsvis kildesortering og central sortering af  

 erhvervsaffald bør inddrages.
I tilknytning hertil fastlægges ordningernes  

 forudsætninger angivet ved materialeomfang og tilhørende virkningsgrad.  

 Virkningsgraden repræsenterer den del af materialepotentialet, der i praksis  

 vil kunne indsamles, og er afhængig af kildernes deltagelsesgrad og deres  

 sorteringseffektivitet.
Den detaljerede tilrettelæggelse af  

 indsamlingsordninger, borgerinformation m.v. sker i de kommunale  

 affaldsplaner.
Miljøstyrelsen vil efter ønske kunne bidrage hertil med rådgivning, hvor  

 de lokale forhold tages i betragtning.
Iøvrigt kan der henvises til  

 miljøstyrelsens vejledning nr. 2/ 1982, »Vejledning i kommunale  

 indsamlinger af papir og glas fra private husstande«.
Denne vejledning  

 vil blive fulgt af tilsvarende vejledninger om indsamlingsordninger for andre  

 affaldstyper og materialer.
 Indledningsvis foretager amtsrådet endvidere en beregning af samtlige  

 oplandes kildestyrke, defineret som M:m, hvor M betegner oplandets  

 materialepotentiale og m antallet af indsamlingssteder.
 For så vidt der ved fastlæggelsen af de valgte indsamlingsordningers  

 materialeomfang iøvrigt er foretaget en udvælgelse af delkvaliteter indenfor  

 de beregnede materialepotentialer, vil det være hensigtsmæssigt at supplere  

 med en kildestyrkeberegning alene på grundlag af de pågældende kvaliteter.  

 For hvert af de angivne genanvendelsesniveauer foretages herefter i den  

 efterfølgende fase en afgrænsning af, i hvilke områder og oplande de  

 pågældende materialer og mængder mest hensigtsmæssigt vil kunne indsamles.
Den beregnede kildestyrke kan danne grundlag for indbyrdes prioritering af  

 områder, idet amtsrådet dog bør lægge vægt på, at eksisterende  

 genanvendelsesordninger understøttes og/ eller udvides.
Det bør således være  

 centralt i oplandsprioriteringer, at de eksisterende ordninger og de hertil  

 knyttede problemer tillægges en særlig vægt i vurderingen og  

 oplandsafgrænsningen.
Endelig bør amtsrådet vurdere afgrænsningen udfra  

 hensynet til transportafstanden til potentielle materialemodtagere samt en  

 hensigtsmæssig transportform.
Afgrænsningen sker således, at de inddragne oplande netop tilfredsstiller  

 forudsætningerne om den materialemængde, der skal indsamles, når der tages  

 hensyn til indsamlingsordningernes virkningsgrad.
Det må bemærkes, at det i  

 praksis ofte vil være økonomisk fordelagtigt at etablere materialeindsamling  

 i tilknytning til allerede eksisterende renovationsordninger, f.eks. for  

 dagrenovation eller storskrald og haveaffald.
 På grundlag af hver enkelt kombination af genanvendelsesniveauer foretager  

 amtsrådet en opgørelse/ beregning af følgende forhold:
Genanvendelse - Mængder (omfang og materialer), der vil skulle føres til genanvendelse.
 - Afsætningsmuligheder via eksisterende aftagere af genanvendelige  

 materialer.
 - Behovet for yderligere afsætningsmuligheder af genanvendelige materialer  

 samt lokalisering af behandlingsanlæg.
Affaldsforbrænding - Mængden af affald, der i henhold til kortlægningen er forudsat ført til  

 forbrændingsanlæg, reduceret for de beregnede materialemængder der føres til  

 genanvendelse.
 - Mængden af affald fordelt på oplande, der i henhold til kortlægningen  

 ikke er forudsat ført til forbrænding eller genanvendelse, men kunne  

 forbrændes og således substituere andet brændbart affald der genanvendes.
 - Behovet for lokalisering af eventuel yderligere forbrændingskapacitet  

 samt koordination heraf med varmeforsyningsplanlægningen.
 - Fordeling af substitutionsaffald og andet brændbart materiale på  

 forbrændingsanlæg ved manglende udnyttelse af forbrændingskapacitet og/ eller  

 uhensigtsmæssig affaldssammensætning.
Deponering - Behovet for deponeringskapacitet, herunder udnyttelse af eksisterende og  

 planlagte deponeringsanlæg.
 - Lokaliseringsmuligheder for eventuelle nye deponeringsanlæg.
Økonomi - Forventede indtægter ved energi- og materialesalg samt anlægs- og  

 driftsudgifter ved det pågældende bortskaffelsessystem, herunder særskilt  

 udgifterne ved det forudsatte indsamlingssystem.
 Det bemærkes som angivet, at beregningerne skal ske med udgangspunkt i den  

 opgjorte planbelastning, svarende til den forventede 1997-situation, mens  

 prognoseopgørelsen for den udfyldte regionplanramme inddrages i de  

 strukturelle overvejelser.
I beregningerne og vurderingerne bør der generelt tages udgangspunkt i de  

 eksisterende anlæg, ligesom de problemer der knytter sig hertil primært bør  

 søges løst.
Herved reduceres kompleksiteten samtidig med, at der sker en  

 vægtning af problemløsningen i forhold til det tidsmæssige behov.
 5. Amtsrådets målsætning for affaldsbortskaffelsen.
 På grundlag af resultaterne af konsekvensanalyserne opstiller amtsrådet en  

 målsætning for affaldets fremtidige fordeling på behandlingsformer.
 Målsætningen skal indeholde en kommunefordelt angivelse af, hvilke  

 affaldstyper og mængder der forudsættes fremtidig at gå til henholdsvis  

 genanvendelse, forbrænding og deponering samt anlæggenes fremtidige  

 oplandsafgrænsning.
 Målsætningen skal iøvrigt baseres på en prioritering af  

 deponeringsanlæggene udfra hensynet til sikring af anvendelige  

 grundvandsressourcer samt muligheden for en forsvarlig perkolatbortskaffelse.
I tilknytning til målsætningsformuleringen bør amtsrådet nøje vurdere  

 strukturens overensstemmelse med planlægningen efter miljøbeskyttelseslovens  

 § 61 f, med eventuelle allerede optagne retningslinier for særligt  

 forurenende virksomheder i en godkendt regionplan eller tillæg til en sådan,  

 samt med varmeforsyningen i regionplanen.
Målsætningens overensstemmelse med  

 amtsrådets øvrige sektor- og regionplanlægning bør ligeledes vurderes.
 Med udgangspunkt i målsætningen, de konstaterede problemer i det  

 eksisterende bortskaffelsessystem samt ud fra hensynet til en koordineret  

 løsning og en gradvis opfyldelse af målsætningen, opstiller amtsrådet et  

 forslag til en intern tidsrækkefølge for udarbejdelse og færdiggørelse af de  

 kommunale affaldsplaner.
6. Amtsrådets forhandling af redegørelsen med  

 kommunalbestyrelserne samt tidsfrister Resultaterne af amtsrådets redegørelsesarbejde, herunder de gennemførte  

 konsekvensanalyser samt målsætningerne forelægges kommunalbestyrelserne til  

 udtalelse.
 I tilfælde af uenighed optager amtsrådet forhandling med  

 kommunalbestyrelserne.
 Efter gennemførelsen af eventuelle forhandlinger vedtager amtsrådet den  

 endelige målsætning.
Amtsrådet fremsender herefter en rapportering af redegørelsesarbejdet til  

 kommunalbestyrelserne og miljøstyrelsen.
Rapporteringen skal indeholde den  

 vedtagne målsætning med angivelse af dens forudsætninger, jfr. afsnit 5,  

 resultaterne af konsekvensanalyserne samt den opstillede prognose for  

 affaldsmængder og -materialer.
Endvidere skal rapporteringen omfatte en  

 sammenfatning af forhandlingerne med kommunalbestyrelserne og deres  

 udtalelser i anledning af redegørelsen.
 Rapporteringen skal finde sted senest den 1. januar 1987.
 På grundlag af amtsrådets kortlægning og redegørelse samt eventuelle  

 forhandlinger med kommunalbestyrelserne fastsætter miljøministeren  

 tidspunkter for iværksættelse af den kommunale affaldsplanlægning, herunder  

 tidsfølge for planernes fremsendelse til amtsrådet.
Miljøstyrelsen, den 25. marts 1985 Jens Kampmann / Suzanne Arup Veltze Underinddeling af affaldstyper og enhedsmængder Bilag 1 Bilag 1 Bilag 2 Bilag 2 Bemærkninger til bilag 2 Rubrik nr. 1:
 Oplandsnummer svarende til kortbilag.
 Rubrik nr. 2-4:
Over den stiplede linie anføres antal indbyggere i etageboliger (rubrik 2)  

 henholdsvis en-familieboliger (villaer og rækkehuse) (rubrik 3) samt antal  

 sommerhuse (rubrik nr. 4). Opdelingen på etage- og enfamilieboliger foretages  

 bl.a. af hensyn til opgørelsen af indsamlingssteder der i etageejendomme  

 normalt er fælles for flere boliger i modsætning til enfamilieboliger.
Der  

 vil ligeledes være mulighed for anvendelse af forskellige enhedsmængder  

 afhængigt af boligtype.
 Opdelingen vil iøvrigt lette tilrettelæggelsen af indsamlingsordninger i  

 de kommunale affaldsplaner.
 Under den stiplede linie anføres antal indsamlingssteder i hver af  

 kategorierne.
 Rubrik nr. 5-13:
 (Jfr. bilag 1 og den der definerede underinddeling af handels- og  

 kontorvirksomhed, a-i).
 Over den stiplede linie anføres antal beskæftigede (rubrik 5, 6, 7, 8 og  

 10), antal børn (rubrik 9), antal senge (rubrik 11 og 12) henholdsvis antal  

 elever (rubrik 13).
 Under den stiplede linie anføres antal indsamlingssteder i hver af  

 kategorierne.
 Rubrik nr. 14-22:
 (Jfr. bilag 1 og den definerede underinddeling af industrivirksomhed,  

 a-i).
 Over den stiplede linie anføres antal beskæftigede i hver branche.
 Under den stiplede linie anføres antal indsamlingssteder i hver branche.
 Rubrik nr. 23:
 Over den stiplede linie anføres antal beskæftigede i bygge- og  

 anlægsvirksomhed.
 Under den stiplede linie anføres antal indsamlingssteder.
 Rubrik nr. 24:
 Jfr. rubrik nr. 1.
 Rubrik nr. 25:
 Dagrenovationsmængden beregnes ved hjælp af rubrik nr. 2 og 3, antal  

 indbyggere * enhedsmængde.
 Rubrik nr. 26:
 Affaldsmængden fra sommerhuse beregnes ved hjælp af rubrik nr. 4.
 Rubrik nr. 27-28:
 Storskralds- og haveaffaldsmængder beregnes som antal indbyggere i  

 oplandet * enhedsmængde.
 Rubrik nr. 29-37:
 Handels- og kontoraffaldsmængder beregnes ved hjælp af rubrik nr. 5-13,  

 antal enheder * enhedsmængde.
 Rubrik nr. 38-46:
Industriaffaldsmængden beregnes ved hjælp af rubrik nr. 14-22, antal  

 enheder * enhedsmængde.
Større virksomheder kontaktes som kontrol.
 Rubrik nr. 47:
 Som for industriaffald (rubrik nr. 23 benyttes).
 Rubrik nr. 48:
 Her anføres de samlede frembragte affaldsmængder i de enkelte oplande.
Bilag 3 Bemærkninger til bilag 3 Der udfyldes et skema for hver materialefraktion, jfr. bilag 1 Rubrik nr. 1:
 Oplandsnummer svarende til kortbilag.
 Rubrik nr. 2-23:
 Materialepotentialet for de enkelte oplande og affaldstyper beregnes ved  

 at multiplicere de frembragte affaldsmængder (jfr. bilag 2) med de respektive  

 materialefraktioners procentvise vægtandel af hver affaldstype (jfr. bilag  

 nr. 1).
 Rubrik nr. 24:
 Her anføres den pågældende materialefraktions samlede størrelse i hvert  

 opland.
Bilag 4 Bemærkninger til bilag 4 Rubrik nr. 1:
 Selskabets/ kommunens navn og adresse, samt eventuel kontaktperson.
 Rubrik nr. 2:
Betjeningsopland angives ved at oplyse de oplande (nummer), der er  

 omfattet af indsamlingsordningen.
Betjeningsoplandet indtegnes på  

 kortbilaget.
 Rubrik nr. 3:
Organisationsformen kan principielt enten være privat eller kommunal/  

 fælleskommunal.
Der anvendes kode, henholdsvis »P«, »K«  

 og »FK«.
Endelig er der mulighed for, at indsamlingsordningen er udliciteret af  

 kommunen.
Hvis dette er tilfældet, anføres der »PK« i rubrikken.
 Rubrik nr. 4:
Det oplyses, om affaldet indsamles sammenblandet »B«, eller om  

 enkelte materialer indsamles separat »S«.
Er der tale om en  

 kombination af ovennævnte ordninger, anføres »B/ S«.
 Rubrik nr. 5-10:
 Der anføres i muligt omfang affaldstype, branche og målte mængder.
 Dagrenovation opdeles så vidt muligt i dagrenovation fra henholdsvis  

 helårs- og fritidsboliger.
 Rubrik nr. 11:
Der angives ved kode, om der anvendes papir/ plastsække »S«  

 eller containere »C«.
Endvidere angives sækkenes eller containernes  

 volumen.
Antallet oplyses.
 Rubrik nr. 12:
Oplysninger angives ved kode.
Er der etableret en regelmæssig indsamling,  

 anføres »R« og frekvensen.
Hvis der ikke er etableret regelmæssig  

 indsamling, eller hvis der er tilkaldeordning, anføres henholdsvis  

 »U« og »T«, samt antal afhentninger pr. år.
 Rubrik nr. 13-14:
Det oplyses, hvor affaldet transporteres hen, og til hvilken  

 behandlingsform.
Der anvendes følgende koder: genanvendelse »G«,  

 forbrænding »F«, kompostering »K« og deponering  

 »DL« (losseplads), samt »DF« (fyldplads).
 Anlæggets navn og adresse oplyses i rubrik 16, eventuelt anvendes et  

 referencenummer.
 Rubrik nr. 15:
 Udgifter ialt for ordningen kr/ år, incl. behandlings- og  

 deponeringsafgifter.
 Rubrik nr. 16:
 Ordningens samlede indtægter pr. år.
 Rubrik nr. 17:
 Indtægt pr. år ved opkrævning af afgifter, gebyr eller skattefinansiering,  

 kr/ år.
 Rubrik nr. 18:
 Indtægter fra salg af returmateriale kr/ år.
 Rubrik nr. 19:
 Større planlagte investeringer, der ikke finansieres over driften oplyses  

 med art, størrelse og totalangivelse.
Bilag 5 Bemærkninger til bilag 5 Rubrik nr. 1:
 Anlæggets navn og adresse.
 Rubrik nr. 2:
 Der skelnes mellem følgende anlægstyper, der angives ved kode,  

 affaldsforbrændingsanlæg »F«, komposteringsanlæg »K«,  

 formalings- og neddelingsanlæg »N«, affaldssorteringsanlæg  

 »S« og genanvendelsesanlæg, der forarbejder affald til  

 genanvendelige materialer »G«.
 Rubrik nr. 3:
Oplysning om ejerforhold.
Det angives ved kode om behandlingsanlægget er  

 kommunalt »K«, fælleskommunalt »FK«, privat  

 »P«, eller delvist kommunalt ejet »KP«.
 Rubrik nr. 4:
 Betjeningsoplandet oplyses ved angivelse af kommunekode (f.eks. 165 for  

 Albertslund kommune). Af hensyn til oplysninger om målte mængder udfyldes  

 skemaet med en linie for hver kommune i betjeningsoplandet.
 Rubrik nr. 5-9:
Affaldstyper og målte mængder oplyses i videst muligt omfang for hver  

 kommune i betjeningsoplandet.
Husholdningsaffald opdeles i muligt omfang i  

 dagrenovation fra helårshuse og fritidshuse, storskrald og haveaffald.
 Rubrik nr. 10:
Teoretisk kapacitet.
For forbrændingsanlæg angives den teoretiske  

 kapacitet som antal tons pr. time pr. ovn ved en brændværdi for affaldet.
 Rubrik nr. 11:
 Målt behandlet mængde i tons pr. år.
 Rubrik nr. 12:
 Driftsrytme angives som (antal arbejdsdage pr. uge) * (antal timer pr.  

 dag). F.eks. 5 * 8.
 Rubrik nr. 13:
Materialer og målt mængde pr. år.
F.eks. slagge og aske til vejbygning.
 Rubrik nr. 14:
 Den samlede producerede energi anføres i Giga Joule pr. år.
 Rubrik nr. 15:
 Leveret energi ab anlæg anføres i Giga Joule pr. år.
 Rubrik nr. 16:
 Mængde og typer fra anlægget, der skal deponeres.
 Rubrik nr. 17:
 Affaldets destination oplyses.
 Rubrik nr. 18:
 Samlede udgifter i kr/ år.
 Rubrik nr. 19:
 Udgifter til transport og deponering af sekundært affald i kr/ år.
 Rubrik nr. 20:
 Samlede indtægter ialt kr/ år.
 Rubrik nr. 21:
 Samlet indtægt ved afgifter for modtagelse af affald.
 Rubrik nr. 22:
 Indtægter ved energisalg angives i kr/ år ved koden »V« for  

 varmeenergi og »E« for el.
 Indtægter ved salg af returmaterialer angives i kr/ år ved kode  

 »G«.
 Rubrik nr. 23:
 Planlagte investeringer der ikke finansieres over driften oplyses med art,  

 størrelse og tidsangivelse.
 Rubrik nr. 24:
 Der oplyses om anlægget er miljøgodkendt i henhold til  

 miljøbeskyttelseslovens kapitel 5 ved ja/ nej.
 Rubrik nr. 25:
Røgrensningstype. »E«: elektrofilter, »C«:  

 cyklonfilter, »A«: anden rensning.
Arten angives eventuelt i  

 bemærkninger til skemaet.
 Rubrik nr. 26:
 Kendes luftemissionen oplyses mængde og stoffer i bilag til skemaet eller  

 ved henvisning til måle- eller tilsynsrapporter.
 Rubrik nr. 27:
 Andre væsentlige miljøforhold, f.eks. spildevandsrecipient, oplyses  

 (f.eks. kloak). Emission, mængde og stoffer oplyses eventuelt ved henvisning  

 til måle- eller tilsynsrapporter.
Bilag 6 Bemærkninger til bilag 6 Rubrik nr. 1:
 Anlæggets navn og adresse.
 Rubrik nr. 2:
Der skelnes mellem følgende anlægstyper, der angives ved kode.
Losseplads  

 »L«, fyldplads »F« og specialdepot »C« jfr.  

 Miljøstyrelsens vejledning i affaldsdeponering, november 1982. Er  

 deponeringspladsen opdelt i flere typer, udfyldes skemaet med en linie for  

 hver anlægstype.
 Rubrik nr. 3:
Organisationsformen angives ved kode.
Kommunal »K«,  

 fælleskommunal »FK«, privat »P«, kommunal og privat  

 »KP«.
 Rubrik nr. 4:
Betjeningsoplandet oplyses ved angivelse af kommunekode.
Skemaet udfyldes  

 med en linie for hver kommune.
 Rubrik nr. 5-10:
 Modtagne affaldstyper og mængder oplyses i videst muligt omfang for hver  

 kommune.
 Rubrik nr. 11:
Membrantypen angives ved kode.
Ingen membran »-», kunstofmembran  

 »K«, lermembran »L«.
Endvidere angives, om membranen er  

 placeret under og/ eller over affaldet ved henholdsvis »U« og  

 »O«.
 Rubrik nr. 12:
Kontrol af tilført affald angives ved kode.
Ingen kontrol »-»,  

 kontrol »+».
Modtagekontrollen skal omfatte registrering af  

 affaldstyper og mængder enten ved vejning eller ved vurdering af  

 læsstørrelse.
 Rubrik nr. 13:
 Det angives ved afkrydsning, om affaldet indvejes.
 Rubrik nr. 14:
Det oplyses, om der er fastlagt et program for kontrol af  

 grundvandsforurening.
Ved kontrolprogram forstås prøvetagning fra  

 kontrolboringer og analyse for bestemte parametre efter en fastlagt  

 prøveudtagnings- og analysefrekvens.
Ingen kontrol »-», kontrol  

 »+».
 Rubrik nr. 15:
 Opfyldt volumen angives i 106 m3.
 Rubrik nr. 16:
 Resterende miljøgodkendt opfyldningsvolumen angives i 106 m3.
 Rubrik nr. 17:
 Årlig opfyldning i m3.
 Rubrik nr. 18:
Der angives data om percolathåndteringen ved kode.
Nedsivning  

 »N«, separat rensning »S«.
Tilføres renseanlæg  

 »R«, direkte udledning »D«, forbrænding »F«,  

 recirkulation af percolat »C«.
Koderne kombineres.
Endvidere  

 angives mængden/ år.
 Rubrik nr. 19:
 Frasorteres der affald, som bortskaffes til andre affaldsanlæg, oplyses  

 arten og mængden.
 Rubrik nr. 20:
 Udgifter ialt, kr/ år.
 Rubrik nr. 21:
 Indtægter ialt pr. år.
 Rubrik nr. 22:
 Deponeringsafgift pr. enhed og ialt pr. år.
 Rubrik nr. 23:
Planlagte investeringer der ikke finansieres over driften.
Art, størrelse  

 og tidspunkt angives.
 Rubrik nr. 24:
 Det oplyses, om deponeringspladsen er godkendt i henhold til  

 miljøbeskyttelseslovens kapitel 5 ved ja/ nej samt ibrugtagnings-/  

 nedlæggelsesår.
 Rubrik nr. 25:
 Er anlægget placeret i område med vandforsyningsinteresser ja/ nej.
 Rubrik nr. 26:
 Andre miljøforhold af væsentlig interesse.
