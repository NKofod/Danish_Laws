Bekendtgørelse om delvis ikrafttræden af lov om ændring af fusionsskatteloven, selskabsskatteloven, ejendomsværdiskatteloven og forskellige andre love (Skattefri omstrukturering med deltagelse af selskaber hjemmehørende i EØS-lande, skattefri sammenlægning af vandforsyninger og nedslag i ejendomsværdiskatten m.v.) I medfør af § 7, stk. 8, i lov nr. 1347 af 3. december 2013 om ændring af fusionsskatteloven, selskabsskatteloven, ejendomsværdiskatteloven og forskellige andre love (Skattefri omstrukturering med deltagelse af selskaber hjemmehørende i EØS-lande, skattefri sammenlægning af vandforsyninger og nedslag i ejendomsværdiskatten m.v.) fastsættes:
 § 1. § 1, nr. 12, i lov nr. 1347 af 3. december 2013 om ændring af fusionsskatteloven, selskabsskatteloven, ejendomsværdiskatteloven og forskellige andre love (Skattefri omstrukturering med deltagelse af selskaber hjemmehørende i EØS-lande, skattefri sammenlægning af vandforsyninger og nedslag i ejendomsværdiskatten m.v.) for så vidt angår § 15 c, stk. 10, i fusionsskatteloven, sættes i kraft.
 § 2. Bekendtgørelsen træder i kraft den 6. december 2013.
