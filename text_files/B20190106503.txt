Anordning om udmøntning af erindringsmønt i anledning af Hendes Majestæt Dronningens 80-års fødselsdag VI MARGRETHE DEN ANDEN, af Guds Nåde Danmarks Dronning, gør vitterligt:
 I medfør af § 2, stk. 1 og 3, i møntloven, jf. lovbekendtgørelse nr. 1803 af 12. december 2018, og efter forhandling med Danmarks Nationalbank, fastsættes:
 § 1. Der udmøntes mønter lydende på 20 kroner af aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
 Mønterne skal have følgende præg:
 1) På forsiden:
Hendes Majestæt Dronningens portræt i profil vendt mod højre.
Langs randen en ring og inden for denne: MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
 2) På bagsiden:
Et motiv bygget op af symboler, som afspejler Dronningens valgsprog og har visuelle referencer til Dronningens kunstneriske virke: et hjerte og 12 sakse som danner en cirkel.
Dette symboliserer henholdsvis "Folkets kærlighed" og "Danmarks styrke".
Forneden: 20 KRONER.
Foroven: årstallene 1940 og 2020. Langs randen en ring.
 3) Mønterne præges med afbrudt rifling.
 Stk. 2. Der udmøntes mønter lydende på 500 kroner af finsølv (999 0/00 Ag) og af følgende størrelse og vægt:
 Mønterne skal have følgende præg:
 1) På forsiden:
Hendes Majestæt Dronningens portræt i profil vendt mod højre.
Langs randen en ring og inden for denne: MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
 2) På bagsiden:
Et motiv bygget op af symboler, som afspejler Dronningens valgsprog og har visuelle referencer til Dronningens kunstneriske virke: et hjerte og 12 sakse som danner en cirkel.
Dette symboliserer henholdsvis "Folkets kærlighed" og "Danmarks styrke".
Forneden: 500 KRONER.
Foroven: årstallene 1940 og 2020. Langs randen en ring.
 3) Mønterne præges med glat rand.
 § 2. Denne anordning træder i kraft den 1. marts 2020.
Givet på Christiansborg Slot, den 28. oktober 2019 Under Vor Kongelige Hånd og Segl MARGRETHE R.
