 I henhold til lov. nr. 235 af 8.juni 1966,jfr. navnlig §§ 14 og 15, om  

 uddannelse af lærere til folkeskolen fastsættes følgende bestemmelser:
Kapitel I.
Lærerrådet.
 § 1.  Lærerrådet består af seminariets rektor,  

 seminariets lærere (herunder aspiranter og timelærere med fast skema) og  

 lederen (lederne) af seminariets faste øvelsesskole(r).
Stk. 2.  Lærerrådet fastsætter selv sin  

 forretningsorden.
Et eksemplar indsendes til direktoratet for folkeskolen og  

 seminarierne.
 Stk. 3.  Det kan bestemmes i forretningsordenen, at  

 lærerrådet nedsætter et forretningsudvalg på højst 5 medlemmer og eventuelt  

 andre udvalg til forberedelse af lærerrådets arbejde.
§ 2.  Lærerrådet vælger formand, næstformand og  

 sekretær for hvert undervisningsår.
Valgene foretages på et møde snarest  

 efter undervisningsårets begyndelse.
På samme møde vælges eventuelle faste  

 udvalg og de lærere, som lærerrådet skal udpege som medlemmer af seminariets  

 fællesudvalg, jfr. § 15.
 § 3.  Lærerrådet holder møde, når formanden finder  

 grundlag for det, eller når seminariets rektor eller de af lærerrådet  

 udpegede medlemmer af fællesudvalget eller mindst 1/5 af lærerrådets  

 medlemmer skriftligt anmoder om møde med angivelse af det eller de emner, der  

 ønskes drøftet.
Stk. 2.  Formanden indkalder til lærerrådsmøde ved  

 skriftlig meddelelse til hvert enkelt medlem af rådet.
Indkaldelse sker med  

 mindst 14 dages varsel.
Formanden meddeler dagsorden eller foreløbig  

 dagsorden sammen med indkaldelsen.
Rådets medlemmer kan stille skriftlige  

 forslag til dagsordenen indtil 7 dage før mødet.
Finder formanden anledning  

 til at ændre dagsordenen, bekendtgøres ny dagsorden senest 5 dage før mødet.
 Stk. 3.  Til behandling af hastende sager kan  

 indkaldelse ske med kortere varsel end 14 dage, dog mindst med eet døgns  

 varsel.
§ 4.  Medlemmerne har pligt til at deltage i  

 lærerrådets møder.
Eventuelt forfald skal meddeles formanden.
Har et medlem  

 ikke deltaget i et møde, skal han gøre sig bekendt med protokollatet af det  

 pågældende møde.
Stk. 2.  Rådet træffer vedtagelse ved stemmeflerhed  

 blandt de tilstedeværende medlemmer.
Vedtagelse vedrørende bestemte  

 studerende kan dog kun træffes, når et flertal af de medlemmer, der  

 underviser eller inden for de sidste 6 måneder har undervist de pågældende  

 studerende i læreruddannelsens fag, er til stede.
Hvert tilstedeværende  

 medlem har een stemme.
Stk. 3.  Vikarer, der på tidspunktet for mødet er  

 knyttet til seminariet, deltager uden stemmeret i behandlingen af sager  

 vedrørende studerende, som de underviser eller inden for de sidste 6 måneder  

 har undervist i et af læreruddannelsens fag.
Rådet eller formanden kan  

 indbyde andre til at deltage i et møde uden stemmeret.
Stk. 4.  Rådets forhandlinger er fortrolige.
Eventuelle  

 meddelelser og rådets udtalelser afgives af formanden på rådets vegne.
§ 5.  Sekretæren fører en protokol.
I protokollen  

 angives forretningsordenen og medlemmernes antal for hvert undervisningsår.  

 For hvert møde angives, hvem der har deltaget i mødet, dagsordenen, eventuelt  

 hovedpunkter af forhandlingerne, rådets vedtagelser og efter kort diktat  

 eventuelle mindretalsudtalelser.
Er der holdt afstemning, angives  

 afstemningens emne og antallet af stemmer (ja, nej, stemmer ikke).  

 Protokollatet for hvert møde oplæses og godkendes af rådet inden mødets  

 slutning og underskrives af formanden og sekretæren.Mindretalsudtalelser  

 underskrives af den eller dem, der har afgivet dem.
Stk. 2.  Protokollens indhold er fortroligt.
Formanden  

 sørger for protokollens opbevaring på seminariet.
Den skal efter anmodning  

 forevises medlemmer af lærerrådet.
Stk. 3.  Forelægges en sag, der har været behandlet i  

 lærerrådet, for undervisningsministeriet, eller afgiver lærerrådet en  

 udtalelse til brug for ministeriet, skal en udskrift af protokollen vedlægges  

 sagen eller udtalelsen.
Udskriften skal omfatte hele protokollatet om den  

 pågældende sag, herunder eventuelle mindretalsudtalelser.
Udskriften  

 bekræftes af formanden.
Stk. 4.  Fremsendelse af udtalelse og protokoludskrift  

 til ministeriet sker gennem rektor.
Genpart af rektors ledsagende  

 bemærkninger afgives til lærerrådet.
 § 6.  Lærerrådet afgiver udtalelse til rektor om:
 Stk. 2.  Planer vedrørende forsøgsundervisning behandles  

 i lærerrådet, inden fællesudvalget afgiver udtalelse om dem, jfr. § 73 i  

 bekendtgørelse om uddannelse af lærere til folkeskolen.
Stk. 3.  Herudover behandler lærerrådet sager, som  

 rektor forelægger det til udtalelse.
Lærerrådet kan i øvrigt behandle sager  

 af almen betydning for seminariet.
Stk. 4.  Ønsker rektor eller de af lærerrådet udpegede  

 medlemmer af fællesudvalget eller 1/5 af lærerrådets medlemmer en sag drøftet  

 i fællesudvalget, før lærerrådet tager stilling til den, indhentes der en  

 udtalelse fra fællesudvalget, medmindre lærerrådets formand finder sagen  

 uopsættelig.
Om udtalelser fra fællesudvalget i øvrigt henvises til § 19,  

 stk. 2.
Stk. 5.  Er en sag, som lærerrådet skal udtale sig om  

 efter stk. 1, uopsættelig, og kan lærerrådet ikke indkaldes på grund af  

 ferie, afgør rektor den pågældende sag uden behandling i lærerrådet.
Rektor  

 foranlediger sagen optaget på dagsordenen for lærerrådets førstkommende møde,  

 hvor han giver en redegørelse for sagen.
§ 7.  Udgifter i forbindelse med lærerrådets arbejde  

 afholdes af seminariet.
Seminariets kontor bistår lærerrådet med  

 skrivearbejde og postbesørgelse.
 § 8.  For så vidt angår studerende, der uddanner sig  

 efter lov nr. 220 af 11. juni 1954 om uddannelse af lærere til folkeskolen,  

 behandler lærerrådet de i cirkulære nr. 95 af 6. juni 1956 om lærerråd ved  

 seminarierne litra b, c, e, f og g nævnte spørgsmål.
Stk. 2.  Udskillelse af uskikkede studerende kan  

 foretages på det i loven af 1954 § 12, stk. 3 nævnte tidspunkt og desuden i  

 forbindelse med den vurdering af samtlige studerende i en klasse, som  

 foretages før oprykning i en højere klasse, indstilling til lærerprøven eller  

 dimission.
Rejses der på et andet tidspunkt spørgsmål om en studerendes  

 adgang til at fortsætte uddannelsen på seminariet, er sagen en  

 bortvisningssag, jfr. § 27.
Stk. 3.  Før behandling i lærerrådet af spørgsmål om  

 udskillelse efter loven af 1954 § 12, stk. 3, om oprykning i højere klasse,  

 om indstilling til lærerprøven eller om dimission drøftes den enkelte klasse  

 ved et møde, der indkaldes og ledes af rektor.
I mødet deltager samtlige  

 lærere, der underviser studerende i klassen på mødets tidspunkt.
På mødet  

 tages der stilling til, om man kan foreslå den enkelte studerende oprykket,  

 henholdsvis indstillet til lærerprøven eller dimitteret, og der udarbejdes en  

 indstilling herom til lærerrådet.
Indstillingen vedtages ved almindeligt  

 stemmeflertal blandt de lærere, der underviser den enkelte studerende, idet  

 hver lærer skal af give sin stemme for eller imod.
Finder et flertal af  

 lærerne, at en studerende ikke kan oprykkes, henholdsvis indstilles til  

 lærerprøven eller dimitteres, angives det tillige, om den pågældende bør have  

 tilladelse til at gå klassen om eller bør udskilles.
Stilles der i  

 indstillingen forslag om udskillelse, gør rektor den studerende bekendt med  

 sagen og giver ham lejlighed til at fremkomme med en udtalelse inden 5 dage.  

 Udtalelsen meddeles lærerrådet senest 2 dage, før spørgsmålet om udskillelse  

 behandles i rådet.
Lærerrådets afgørelse meddeles den studerende af rektor.
Kapitel II.
De studerendes råd.
 § 9.  Rådet består af mindst 1 medlem for hvor  

 påbegyndte 40 studerende i hver årgang studerende, valgt af og blandt de  

 respektive årgange, samt af et antal medlemmer valgt af og blandt samtlige  

 studerende på seminariet (de studerendes forsamling). Valg af medlemmer og  

 suppleanter, jfr. stk. 3, foretages i august for hvert undervisningsår.
 Stk. 2.  Studerende, der afslutter deres uddannelse på  

 den 3-årige og 4-årige linie efter loven af 1954, danner årgangstrin hver for  

 sig.
Stk. 3.  Rådets love og ændringer af disse vedtages på  

 et møde i de studerendes forsamling.
Lovene skal indeholde bestemmelse om Det kan bestemmes i lovene, at rådet nedsætter et forretningsudvalg.  

 Eksemplarer af lovene og ændringer i disse afgives til rektor og indsendes  

 til direktoratet for folkeskolen og seminarierne.
Stk. 4.  Rådet fastsætter selv sin forretningsorden.
Et  

 eksemplar afgives til rektor.
§ 10.  Rådet repræsenterer seminariets studerende over  

 for seminariets rektor og har ret til at forhandle med denne om spørgsmål,  

 der Stk. 2.  Rådet yder bistand i sager om bortvisning efter  

 bestemmelsen i § 27 og stiller forslag om emner for frilæsning og om fælles  

 kulturelle arrangementer efter § 32 i bekendtgørelse om uddannelse af lærere  

 til folkeskolen.
 § 11.  Rådet kan varetage de studerendes interesser på  

 andre områder end nævnt i § 10 og kan påtage sig kulturelle, idrætsmæssige og  

 underholdningsmæssige opgaver og arrangementer for seminariets studerende.
 § 12.  Rådet kan tilslutte sig en fællesorganisation  

 af de studerendes råd ved seminarierne.
 § 13.  Seminariet stiller kontorlokale og -materiel  

 til rådighed for rådet.
§ 14.  Kan et spørgsmål ikke løses ved forhandling  

 mellem rådet og seminariets rektor, kan rådet forlange sagen forelagt for  

 undervisningsdirektøren.
Ved forelæggelsen medsendes der redegørelse fra  

 parterne.
Kapitel III.
Fællesudvalget.
§ 15.  Lærerrådet og de studerendes råd nedsætter et  

 fællesudvalg på 10 medlemmer.
Medlemmerne er:
Valgene foretages i august for hvert undervisningsår.
Udvalget vælger  

 formand, næstformand og sekretær.
Seminariets rektor deltager i møderne.
 Stk. 2.  Fællesudvalget kan fastsætte en  

 forretningsorden.
§ 16.  Fællesudvalget holder ordinært møde mindst 1  

 gang om måneden i semestrene, dog kan formanden aflyse et møde hvis han og  

 næstformanden finder, at der ikke foreligger tilstrækkeligt stof til  

 behandling.
Fællesudvalget holder i øvrigt møde, når formanden finder det  

 nødvendigt, eller når seminariets rektor eller 3 af fællesudvalgets medlemmer  

 skriftligt anmoder om møde med angivelse af det eller de emner, der ønskes  

 drøftet.
Stk. 2.  Fællesudvalgets ordinære møder aftales for en  

 periode ad gangen eller fra møde til møde.
Aflysning sker ved opslag eller  

 ved skriftlig meddelelse til medlemmerne og rektor.
Formanden indkalder til  

 andre møder ved skriftlig meddelelse til medlemmerne og rektor og med normalt  

 5 dages varsel.
Stk. 3.  Formanden fastsætter en dagsorden for hvert  

 møde, der meddeles medlemmerne og rektor senest 2 dage før mødet.
Udvalgets  

 medlemmer og rektor kan stille forslag til dagsordenen senest 3 dage før  

 mødet.
Eventuelt materiale udsendes så vidt muligt før mødet.
§ 17.  Medlemmerne og rektor har pligt til at deltage  

 i fællesudvalgets møder.
Eventuelt forfald skal meddeles formanden.
Har et  

 medlem eller rektor ikke deltaget i et møde, skal han gøre sig bekendt med  

 protokollatet for det pågældende møde.
 Stk. 2.  Møderne ledes af formanden eller i hans forfald  

 af næstformanden.
 Stk. 3.  I tilfælde af uenighed træffes fællesudvalgets  

 vedtagelser ved stemmeflerhed blandt de tilstedeværende medlemmer.
 Medlemmernes stilling til de spørgsmål, der behandles, kan ikke bindes med  

 direktiver fra lærerrådet, henholdsvis de studerende råd.
 Stk. 4.  Ønsker samtlige tilstedeværende medlemmer, der  

 er udpeget af lærerrådet, henholdsvis de studerendes råd, en sag drøftet i  

 det pågældende råd, inden de tager stilling til den, udsættes fællesudvalgets  

 stillingtagen til sådan drøftelse har fundet sted, dog ikke ud over en måned  

 og ikke, hvis fællesudvalgets formand finder sagen uopsættelig.
Stk. 5.  Fællesudvalget eller formanden kan efter aftale  

 med næstformanden indbyde andre til at deltage i udvalgets møder uden  

 stemmeret.
Behandler fællesudvalget faglige spørgsmål eller spørgsmål, der  

 vedrører grupper på seminariet, som ikke kan anses for repræsenteret gennem  

 fællesudvalgets medlemmer, tager udvalget eller formanden på dets vegne  

 stilling til, om der bør indhentes særlig redegørelse, og om sagkyndige eller  

 repræsentanter for de pågældende grupper bør indkaldes til mødet.
Stk. 6.  Udtalelser fra fællesudvalget afgives af  

 formanden på udvalgets vegne.
Der gives på seminariet løbende orientering om  

 udvalgets arbejde, medmindre sådan orientering efter sagens natur i det  

 enkelte tilfælde bør undlades.
Udvalget fastsætter selv formen for og  

 omfanget af orienteringen.
§ 18.  Der føres protokol over fællesudvalgets møder.  

 I protokollen angives medlemmerne for hvert undervisningsår og en eventuel  

 forretningsorden.
For hvert møde angives, hvem der har deltaget, dagsorden,  

 eventuelt hovedpunkter af forhandlingerne, eventuelle forskellige  

 standpunkter i udvalget og udvalgets vedtagelser, herunder resultatet af  

 eventuelle afstemninger.
Protokollatet oplæses og godkendes inden mødets  

 slutning, eller genpart udsendes til medlemmerne til godkendelse på det  

 følgende ordinære møde.
 Stk. 2.  Forelægges en sag, der har været behandlet i  

 fællesudvalget, for undervisningsministeriet, eller afgiver fællesudvalget en  

 udtalelse til brug for ministeriet, skal en genpart af protokollatet om den  

 pågældende sag vedlægges sagen eller udtalelsen.
Stk. 3.  Fremsendelse af udtalelse og genpart af  

 protokollat til ministeriet sker gennem rektor.
Genpart af rektors ledsagende  

 bemærkninger afgives til fællesudvalget.
 § 19.  Fællesudvalget afgiver udtalelse til rektor om:
Stk. 2.  Fællesudvalget afgiver udtalelse til lærerrådet  

 om Stk. 3.  Mindst 2 gange årligt drøfter fællesudvalget  

 spørgsmål vedrørende seminariets økonomi på grundlag af en redegørelse herom  

 fra rektor.
Stk. 4.  Fællesudvalget kan på eget initiativ eller  

 efter forslag fra andre på seminariet behandle ethvert almindeligt spørgsmål  

 vedrørende undervisningen eller seminariet i øvrigt, som ikke udelukkende  

 berører lærernes eller udelukkende de studerendes interesser.
Konkrete  

 tilfælde af uenighed mellem de studerende og rektor eller lærere behandles af  

 fællesudvalget, hvis en af parterne ønsker det.
Fællesudvalget afgiver  

 udtalelse, når seminariets rektor eller faste råd eller udvalg på seminariet  

 anmoder om det.
I øvrigt afgør udvalget selv, om det vil behandle et  

 spørgsmål, der er rejst over for det.
 Stk. 5.  Fællesudvalget kan ikke behandle spørgsmål om  

 faglig vurdering af bestemte studerende eller om bestemte læreres  

 undervisning eller tjenstlige forhold.
Stk. 6.  Er en sag, som fællesudvalget skal udtale sig  

 om efter stk. 1 eller 2, uopsættelig, og kan fællesudvalget ikke indkaldes på  

 grund af ferie, afgør rektor, henholdsvis behandler lærerrådet, den  

 pågældende sag uden behandling i fællesudvalget.
Rektor foranlediger sagen  

 optaget på dagsordenen for fællesudvalgets førstkommende ordinære møde, hvor  

 han giver en redegørelse for sagen.
§ 20.  Udgifter i forbindelse med fællesudvalgets  

 arbejde afholdes af seminariet.
Seminariets kontor bistår fællesudvalget med  

 skrivearbejde og postbesørgelse.
Kapitel IV.
Det pædagogiske fagudvalg.
§ 21.  Fagudvalget består af Stk. 2.  Valg af de i stk. 1, nr. 4 nævnte medlemmer  

 foretages i august for hvert undervisningsår.
 Stk. 3.  Fagudvalget kan fastsætte en forretningsorden.  

 Valg af formand og eventuelle andre valg foretages for hvert undervisningsår.
Stk. 4.  Formanden indkalder til fagudvalgets møder.  

 Udvalget holder mindst 2 møder pr. semester.
Medlemmerne har pligt til at  

 deltage i møderne.
§ 22.  Fagudvalget drøfter planlægningen og den  

 løbende tilrettelæggelse af undervisningen på seminariet i de i § 21, stk. 1,  

 nr. 1 nævnte fag med henblik på en koordinering af disse, jfr. også § 16,  

 stk. 2 i bekendtgørelse om uddannelse af lærere til folkeskolen.
Fagudvalget  

 afgiver udtalelse om spørgsmål vedrørende de pågældende fag, når seminariets  

 rektor eller faste råd eller udvalg på seminariet anmoder derom, og kan på  

 eget initiativ rette henvendelse til disse eller til enkelte lærere eller  

 faglige grupper på seminariet.
 Stk. 2.  Fagudvalget eller dets formand kan indbyde  

 andre til at deltage i fagudvalgets møder.
§ 23.  Udgifterne i forbindelse med fagudvalgets  

 arbejde afholdes af seminariet.
Seminariets kontor bistår fagudvalget med  

 skrivearbejde og postbesørgelse.
Kapitel V.
Praktikudvalget.
§ 24.  Praktikudvalget består af Stk. 2.  Kun lærere, der har ansvaret for planlægningen  

 og koordineringen af undervisningen for et hold studerende i  

 undervisningslære henholdsvis et pædagogisk speciale, kan vælges efter stk.  

 1, nr. 7 og 8.
 Stk. 3.  Valg af medlemmer foretages i august for hvert  

 undervisningsår.
Stk. 4.  Praktikudvalget kan fastsætte en  

 forretningsorden.
Valg af formand og eventuelle andre valg foretages for  

 hvert undervisningsår.
Stk. 5.  Formanden indkalder til praktikudvalgets møder.  

 Udvalget holder mindst 2 møder pr. semester.
Medlemmerne har pligt til at  

 deltage i møderne.
§ 25.  Praktikudvalget drøfter undervisningsmæssige og  

 administrative spørgsmål vedrørende praktisk skolegerning med henblik på en  

 koordinering af de fag, der indgår i praktikundervisningen, og behandler  

 principperne for den praktiske tilrettelæggelse af praktikundervisningen,  

 jfr. også § 16, stk. 2 i bekendtgørelsen om uddannelse af lærere til  

 folkeskolen.
Praktikudvalget udtaler sig om spørgsmål vedrørende praktisk  

 skolegerning, når seminariets rektor eller faste råd eller udvalg på  

 seminariet anmoder derom, og kan på eget initiativ rette henvendelse til  

 disse eller til enkelte lærere eller faglige grupper på seminariet.
Stk.2.  Praktikudvalget eller dets formand kan indbyde  

 andre til at deltage i udvalgets møder.
Lærere i praktisk skolegerning og  

 lærere i seminariets øvrige fag indkaldes, når de emner, der drøftes, giver  

 anledning dertil.
§ 26.  Udgifterne ved praktikudvalgets arbejde  

 afholdes af seminariet.
Seminariets kontor bistår praktikudvalget med  

 skrivearbejde og postbesørgelse.
Kapitel VI.
Bortvisning af studerende.
 § 27.  Afgørelse om bortvisning af en studerende  

 træffes af undervisningsministeren efter indstilling fra seminariets rektor.  

 Inden indstilling sker, behandles sagen i lærerrådet.
 Stk.2.  Sager om bortvisning behandles sådan:
Rektor meddeler skriftligt den studerende og lærerrådet, at spørgsmålet om  

 bortvisning vil blive rejst, og redegør for sagens grundlag.
Samtidig  

 underretter rektor den studerende om hans rettigheder efter stk. 3. Den  

 studerende har ret til inden 5 dage at fremkomme med en skriftlig  

 redegørelse.
En eventuel redegørelse fra den studerende udsendes til  

 medlemmerne af lærerrådet senest 2 dage, før sagen behandles i rådet.
Den  

 studerende har ret til mundtligt at uddybe sin redegørelse og drøfte sagen  

 med lærerrådet, inden rådet tager stilling til sin udtalelse.
Lærerrådet  

 afgiver sin udtalelse til rektor og en genpart til den studerende.
Gør rektor  

 indstilling til undervisningsdirektøren om bortvisning, skal indstillingen  

 ledsages af lærerrådets udtalelse, protokollatet af mødet og en eventuel  

 skriftlig redegørelse fra den studerende med eventuelle supplerende  

 bemærkninger.
Genpart af indstillingen gives den studerende.
Stk. 3.  Den studerende har ret til at lade sig bistå af  

 de studerendes råd ved udfærdigelsen af sin skriftlige redegørelse og til som  

 bisidder at møde med eller til at lade sig repræsentere af et medlem af de  

 studerendes råd ved drøftelsen af sagen med lærerrådet.
Har den studerende  

 benyttet sig af denne ret, gives der de studerendes råd genpart af  

 lærerrådets udtalelse og rektors indstilling.
Stk. 4.  En studerende kan kun i ganske særlige tilfælde  

 udelukkes fra undervisningen eller seminariet, medens bortvisningssagen  

 behandles.
Sådan udelukkelse skal straks indberettes til  

 undervisningsdirektøren.
Kapitel VII.
Andre bestemmelser.
 § 28.  Seminariet stiller i videst muligt omfang  

 lokaler til rådighed for seminariets lærere og/eller studerende til faglige,  

 kulturelle eller underholdningsmæssige formål, herunder eventuelle fester.  

 Rektor afgør, i hvilket omfang og eventuelt på hvilke betingelser lokaler kan  

 afses til sådanne formål, jfr. herved § 19, stk. 1, nr. 3.
 § 29.  Seminariets bibliotek og faglokaler skal være  

 åbne for de studerende - bortset fra timer, hvor der undervises i lokalerne -  

 til brug ved deres selvstændige arbejde med fagene.
 Stk. 2.  Rektor sørger for tilsyn med lokalerne i  

 åbningstiden i det omfang, han finder nødvendigt, og kan fastsætte regler for  

 lokalernes brug, jfr. herved § 19, stk. 1, nr. 2.
Kapitel VIII.
Ikrafttræden m. m.
 § 30.  Bekendtgørelsen træder i kraft den 1. februar  

 1970.
 Stk. 2.  Cirkulærerne nr. 94 og 95 af 6. juni 1956 om  

 henholdsvis elevråd og lærerråd ved seminarierne ophæves.
Stk. 3.  De nuværende lærerråd, der ikke har valgt  

 næstformand og sekretær, vælger snarest sådanne for resten af  

 undervisningsåret 1969-70. Første valg af de studerendes råd efter  

 bekendtgørelsen kan udsættes til august 1970, hvis de nuværende råd  

 repræsenterer alle studerende eller suppleres således, at de repræsenterer  

 alle studerende, og hvis de fungerer, indtil nye råd er valgt.
Fællesudvalg,  

 pædagogisk fagudvalg og praktikudvalg for resten af undervisningsåret 1969-70  

 nedsættes snarest muligt.
 Undervisningsministeriet, den 8. januar  

 1970.
 Helge Larsen.
/J.
Munck-Hansen.
