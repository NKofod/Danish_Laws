Nr LSF 114 Forslag til Lov om ændring af ligningsloven (Forhøjelse af  

 standardfradraget for ejerboliger) Fremsat af skatteministeren (Carsten Koch) den 6. december 1995 Vedtaget ved tredjebehandling den 15. december 1995 Lov nr. 1107 af 20/12/1995 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995,  

 foretages følgende ændring:
1. I § 15 J, stk. 4, 1. pkt., ændres »2.000 kr.«  

 til: »3.000 kr.« § 2 Loven træder i kraft dagen efter bekendtgørelsen i Lovtidende og har  

 virkning for indkomståret 1996 og senere indkomstår.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995,  

 foretages følgende ændring:
 1. I § 15 J, stk. 4, 1. pkt., ændres »2.000 kr.«  

 til: »3.000 kr.«.
§ 2 Loven træder i kraft dagen efter bekendtgørelsen i Lovtidende og har  

 virkning for indkomståret 1996 og senere indkomstår.
Bemærkninger til lovforslaget Lovforslaget er en del af aftalen mellem regeringspartierne og Det  

 Konservative Folkeparti om finansloven for 1996. Ved lovforslaget foreslås  

 standardfradraget for ejerboliger forhøjet.
Ifølge ligningslovens § 15 J kan ejere af ejendomme, som tjener til bolig  

 for ejeren, og som indeholder en eller to selvstændige lejligheder, ved  

 opgørelsen af den skattepligtige indkomst foretage et standardfradrag.
Der  

 beregnes standardfradrag for en- og tofamilieshuse, stuehuse til  

 landbrugsejendomme m.v., ejerboliger til skovbrugsejendomme samt for såkaldte  

 blandede ejendomme, dvs. ejendomme, der både tjener til bolig for ejeren og  

 benyttes erhvervsmæssigt.
 Standardfradraget træder i stedet for fradrag for udgifter til  

 vedligeholdelse, renovation, forsikringer m.v. og udgør 1 pct. af det beløb,  

 hvoraf lejeværdien beregnes.
 Standardfradraget, der beregnes særskilt for hver ejendom, udgør mindst  

 400 kr. pr. selvstændig lejlighed og kan ikke overstige 2.000 kr. pr.  

 selvstændig lejlighed.
 Det foreslås, at standardfradraget for ejerboliger forhøjes fra det  

 nuværende maksimum på 2.000 kr. pr. ejerbolig til et maksimum på 3.000 kr.  

 pr. ejerbolig.
 Forhøjelsen skal have virkning for indkomståret 1996 og senere indkomstår.
Provenumæssige konsekvenser Forhøjelsen af standardfradraget med 1.000 kr. til 3.000 kr. fra og med  

 indkomståret 1996 skønnes at medføre et provenutab på ca. 600 mill. kr.
Heraf  

 vedrører ca. 390 mill. kr. kommunerne.
 For finansåret 1996 skønnes provenutabet til ca. 300 mill. kr., mens det  

 resterende provenutab falder i 1997 i forbindelse med årsopgørelsen.
 For en boligejer i en gennemsnitskommune medfører forhøjelsen af  

 standardfradraget en skattelettelse på ca. 475 kr.
Administrative konsekvenser Lovforslaget skønnes at ville medføre engangsudgifter for ToldaSkat på 0,2  

 mill. kr. i 1996 til information.
For kommunerne vil lovforslaget medføre et vist merarbejde til ekspedition  

 og udskrivning af ændrede skattekort for de skatteydere, der måtte ønske  

 deres forskudsregistrering ændret som følge af lovændringen.
Lovforslaget  

 skønnes ikke at have erhvervsøkonomiske eller miljømæssige konsekvenser og  

 indeholder ikke EU-retlige aspekter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995,  

 foretages følgende ændring:
 1. I § 15 J, stk. 4, 1. pkt., ændres »2.000 kr.«  

 til: »3.000 kr.«.
§ 15 J. - - - Stk. 4. Fradraget, der beregnes særskilt for hver ejendom, udgør  

 mindst 400 kr. pr. selvstændig lejlighed og kan ikke overstige 2.000 kr. pr.  

 selvstændig lejlighed.
Har ejendommen ikke været i den skattepligtiges  

 besiddelse i hele det pågældende indkomstår, nedsættes det pågældende  

 standardfradrag forholdsmæssigt.
