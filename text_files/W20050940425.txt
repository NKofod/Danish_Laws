Parterne  

 var fremkommet med modstridende forklaringer om, hvorvidt klager havde udtalt  

 sig som anført.
Pressenævnet kunne, som følge af de begrænsede muligheder for  

 at føre bevis for nævnet, ikke tage stilling til rigtigheden af oplysningerne  

 i  

 artiklerne.
Pressenævnet  

 fandt, at oplysningerne om, at klager havde pjækket fra jobsamtalen, kunne  

 skade hans omdømme og dermed hans mulighed for at få arbejde.
Oplysningerne  

 må  

 derfor anses for egnet til at påføre ham skade af betydning, og da  

 oplysningernes rigtighed ikke var utvivlsom, havde han krav på genmæle.
Kendelse  

 fra Pressenævnet i sag 2005-6-159 [K] har klaget til Pressenævnet over, at B.T. har afvist at  

 bringe et genmæle vedrørende to artikler bragt i bladet den 14. og 18. januar  

 2005.
Artiklen den 14. januar 2005 med overskriften   

  

[K] pjækkede fra ministers jobtilbud  

  

 ,  

 har følgende underrubrik: Langtidsledige [K] indrømmer blankt, at han  

 pjækkede  

 fra minsterens tilbud på TV om et job.
Claus Hjort er harm. Artiklen har følgende ordlyd:
Det er nok ikke hver dag, at selveste beskæftigelsesministeren  

 vil hjælpe en med at finde arbejde.
Ikke desto mindre var det tilfældet for  

 langtidsledige [K].
 Han valgte dog at tage sig en pjækker, da han var bange for, at  

 ministerens jobtilbud ville betyde, at han mistede et kursus, han hellere  

 ville  

 på.
 Den libanesiske familiefar [K] var én af de tre langtidsledige,  

 som beskæftigelsesminister Claus Hjort Frederiksen skulle finde arbejde til i  

 tv-programmet Velkommen til virkeligheden på TV 2.
[K] har været arbejdsløs i 16 ud af de 18 år, han har været i  

 Danmark.
For nylig gennemgik han et kursus, der kunne give ham arbejde som  

 vagtmand, der er hans store drøm.
Men han dumpede i prøven, og derfor mente  

 Claus Hjort Frederiksen, at det nu var vigtigt, at han fik et arbejde for at  

 komme i gang.
 Men [K] mødte ikke op den dag, hvor Claus Hjort Frederiksen  

 skulle have ham med til rengøringsselskabet ISS.
 Han skulle passe sit barn, der var blevet syg, til ministerens  

 store frustration.
Det var pjæk Overfor B.T. afslører [K] dog, at det var rent pjæk.
Han vidste,  

 at hvis han tog imod rengøringsarbejdet, ville han ikke kunne komme på endnu  

 et  

 vagtmandskursus og forfølge sin drøm om at blive vagtmand.
 Artiklen den 18. januar 2005 med overskriften   

  

[K] til samtale  

  

 , har følgende ordlyd:
Langtidsledige [K] blev væk fra ministers jobtilbud på TV.
Nu  

 risikerer familiefaderen at miste kontanthjælp.
Det kan koste en libanesisk familiefar dyrt, at han valgte at  

 udeblive fra en jobsamtale, som beskæftigelsesminister Claus Hjort  

 Frederiksen  

 (V) havde arrangeret som led i tv-programmet Velkommen til  

 virkeligheden. Libanesiske [K] bliver nu indkaldt til kammeratlig samtale hos  

 jobkonsulenterne i Københavns Kommunes Etnisk Enhed.
Det sker, efter at han  

 over for B.T. har givet udtryk for, at det var pjæk, da han blev væk fra den  

 jobsamtale hos rengøringsgiganten ISS, som ministeren havde fået i stand. [K]  

 risikerer dermed, at kommunen skærer toppen af hans kontanthjælp som straf.
 [K] var en af de tre langtidsledige, som Claus Hjort Frederiksen  

 forgæves forsøgte at finde arbejde til i TV2-programmet onsdag i sidste uge.  

 Af  

 udsendelsen fremgik det, at [K] udeblev, fordi han var nødt til at blive  

 hjemme  

 for at passe sit syge barn.
Drømmen forsvandt Men dagen efter erkendte familiefaderen, at han blev væk, fordi  

 han var overbevist om, at et ja til et rengøringsjob ville betyde, at han  

 ikke  

 kunne forfølge sin drøm om at blive vagtmand.
»Jeg ville hellere være vagtmand eller chauffør.
Det prøvede jeg  

 også at forklare beskæftigelsesministeren,« begrundede [K] sit afbud til  

 jobsamtalen i B.T.
... [K] har anmodet om, at der bringes følgende genmæle:
I to artikler bragt i BT hævdes at jeg  [K]  skulle have  

 pjækket fra en jobsamtale som beskæftigelsesminister Claus Hjort Frederiksen  

 havde arrangeret i forbindelse med et tv-program bragt på TV2. Det fremgår af  

 artiklerne, at jeg skulle have indrømmet, at jeg pjækkede.
Det er løgn.
Jeg  

 var  

 hjemme med et sygt barn og holdt altså barns 1. sygedag, hvilket man også har  

 lov til selvom man er på kontanthjælp.
Jeg kan bevise, at jeg både har været  

 til almindelig læge og vagtlæge med mit barn.
 Jeg har ikke ønsket at tale med BTs journalister og artiklerne  

 om mig bygger således ikke på mine ord, men må være journalistens egen  

 fantasi.
 Disse useriøse artikler har gjort mig stor skade og jeg ønsker  

 hermed at berigtige fakta.
[K] Ved brev af 26. januar 2005 afviste B.T. at bringe et genmæle.
 [K] anfører, at det ikke er korrekt, at han pjækkede fra  

 jobsamtalen, da han på grund af sit barns sygdom holdt barnets 1. sygedag.
Han afviser, at han skulle være blevet interviewet af journalist  

[A].
Det er korrekt, at journalisten ringede til ham dagen efter  

 tv-udsendelsen,  

 men han afslog at tale med ham.
Journalisten og en kollega opsøgte ham  

 herefter  

 på bopælen, men han bad dem forlade stedet og afslog at svare på spørgsmål om  

 sagen.
Artiklens oplysninger og citater vedrørende hans person er opdigtede,  

 da  

 han ikke har udtalt sig om sagen.
Han har ikke indrømmet over for B.T., at  

 det  

 var rent pjæk.
Han har aldrig sagt dette.
 Han anfører endelig, at B.T. mod bedre vidende i en artikel den  

 18. januar 2005 har bragt de falske oplysninger fra den første artikel som  

 fakta, hvilket bl.a. skader hans muligheder for at finde arbejde og indebærer  

 risiko for, at myndighederne skærer i hans kontanthjælpsydelse.
 B.T. anfører, at [K], ved sin medvirken i tv-programmet om et  

 aktuelt og politisk varmt emne, er trådt ind på den politiske scene og har  

 deltaget i den offentlige diskussion, hvorfor han må forvente, at pressen  

 stiller kritiske spørgsmål om hans fremstilling af sagen.
Om hændelsesforløbet har B.T. anført, at det ikke er korrekt, at  

[K] telefonisk har afvist at tale med artiklens journalist.
Journalisten  

 ringede til [K], som udbad sig betænkningstid, og ved udløbet af  

 betænkningstiden forsøgte journalisten forgæves at komme i telefonisk kontakt  

 med ham.
Journalisten og en fotograf tog herefter ud til [K]s bopæl, hvor  

 journalisten i overværelse af fotografen talte med [K] i dennes døråbning i  

 ca.  

 15 minutter.
 B.T. fastholder, at artiklens citater er korrekte. [K] oplyste  

 under samtalen direkte adspurgt, at barnet ikke var sygt den pågældende dag.  

 Såfremt [K] havde bedt om et genmæle vedrørende det syge barn af hensyn til  

 de  

 afledte effekter for hans bistandshjælp ville der  såfremt den  

 dokumentation  

 han omtaler, men ikke vedlægger, eksisterer  naturligvis ikke være  

 noget til  

 hinder for det, idet B.T. indtager det synspunkt, at der i givet fald må være  

 tale om en misforståelse i samtalen.
 I sagens behandling har følgende nævnsmedlemmer deltaget:  

 Niels Grubbe, Finn Rowold, Lene Sarup  

 og Ole Askvig.
 Pressenævnet udtaler:
Parterne er fremkommet med modstridende forklaringer om, hvorvidt  

[K] har udtalt sig som anført.
Pressenævnet kan, som følge af de begrænsede  

 muligheder for at føre bevis for nævnet, ikke tage stilling til rigtigheden  

 af  

 oplysningerne i artiklerne.
 Pressenævnet finder, at oplysningerne om, at [K] har pjækket fra  

 jobsamtalen, kan skade hans omdømme og dermed hans mulighed for at få  

 arbejde.  

 Oplysningerne må derfor anses for egnet til at påføre ham skade af betydning,  

 og da oplysningernes rigtighed ikke er utvivlsom, har han i medfør af  

 medieansvarslovens § 36, stk. 1, krav på genmæle.
[K] er berettiget til efter påkrav at få optaget følgende  

 genmæle i B.T., jf. medieansvarslovens § 39; Genmæle I to artikler bragt i BT hævdes at jeg  [K]  skulle have  

 pjækket fra en jobsamtale som beskæftigelsesminister Claus Hjort Frederiksen  

 havde arrangeret i forbindelse med et tv-program bragt på TV2. Det fremgår af  

 artiklerne, at jeg skulle have indrømmet, at jeg pjækkede.
Dette er ikke  

 korrekt.  

 Jeg var hjemme med et sygt barn og holdt altså barns 1. sygedag.
 Jeg har ikke ønsket at tale med BTs journalister og artiklerne  

 om mig bygger således ikke på mine ord.
[K] Afgjort den 30. maj 2005.
