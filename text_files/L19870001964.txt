 Den 24. november 1986 undertegnedes i Mbabane en overenskomst mellem  

 Danmark og Swaziland, i medfør af hvilken den danske regering yder Swaziland  

 et statslån på 80 millioner kroner.
 Ifølge overenskomsten er lånet rentefrit og skal tilbagebetales i 35  

 halvårlige rater a 2.200.000 kroner, første gang den 1. april 1994, sidste  

 gang den 1. april 2011. Herudover skal betales en slutrate på 3.000.000  

 kroner den 1. oktober 2011.
 Lånet er aftalt udnyttet til indkøb i Danmark af tjenesteydelser og udstyr  

 i forbindelse med konsolidering af el-transmissionssystemet, udstyr til post-  

 og telekommunikationssektoren samt en tillægsydelse til dækning af  

 omkostninger ved yderligere fundamentsarbejder i forbindelse med den  

 genopbygning af vej- og jernbanebroer, som er finansieret i medfør af det  

 forrige danske statslån til Swaziland, jfr. udenrigsministeriets  

 bekendtgørelse nr. 43 af 2. juli 1985, Lovtidende C.
