 I medfør af § 2, stk. 1, i lov nr. 963 af 9. december 1992 om Danmarks  

 tiltrædelse af Aftale om Det Europæiske Økonomiske Samarbejdsområde, jf.  

 bekendtgørelse nr. 1146 af 22. december 1993 om ikrafttræden af lov om  

 Danmarks tiltrædelse af Aftale om Det Europæiske Økonomiske Samarbejdsområde,  

 fastsættes herved følgende:
 § 1.  § 3, stk. 3, nr. 2, i patentloven, jf.  

 lovbekendtgørelse nr. 587 af 2. juli 1993, finder tillige anvendelse på  

 handlinger angående produkter, som af patenthaveren eller med dennes samtykke  

 er bragt i omsætning i en stat, som har ratificeret eller tiltrådt Aftalen om  

 Det Europæiske Økonomiske Samarbejdsområde.
 Stk. 2.  Uanset stk. 1 kan en patenthaver påberåbe sig  

 de ved patentet tillagte rettigheder, såfremt det drejer sig om et patent på  

 et lægemiddel eller levnedsmiddel, der første gang er bragt i omsætning i  

 Finland, eller et lægemiddel, der første gang er bragt i omsætning i Island.
 § 2.  § 6 i varemærkelov nr. 341 af 6. juni 1991  

 finder tillige anvendelse på varer, som af indehaveren selv eller med dennes  

 samtykke er markedsført i en stat, som har ratificeret eller tiltrådt Aftalen  

 om Det Europæiske Økonomiske Samarbejdsområde.
 § 3.  § 6, stk. 2, nr. 1, i lov nr. 778 af 9. december  

 1987 om beskyttelse af halvlederprodukters udformning (topografi) finder  

 tillige anvendelse, såfremt topografien eller halvlederproduktet af  

 rettighedshaveren eller med dennes samtykke er bragt i omsætning i en stat,  

 som har ratificeret eller tiltrådt Aftalen om Det Europæiske Økonomiske  

 Samarbejdsområde.
 § 4.  Bekendtgørelsen træder i kraft den 15. april  

 1994.
 Stk. 2.  Bekendtgørelse nr. 161 af 9. marts 1994 om  

 ændring af reglerne om konsumption i patentloven, varemærkeloven og lov om  

 beskyttelse af halvlederprodukters udformning ophæves.
