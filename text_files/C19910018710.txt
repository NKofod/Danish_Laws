 Med skrivelse af 10.10.1991 har Bygge- og Boligstyrelsen redegjort for de  

 ændringer lov nr. 321 af 29.5.1991 om ændring af lov om Arbejdsgivernes  

 Elevrefusion og lov om erhvervsuddannelser har medført for reglerne for  

 betaling til Arbejdsgivernes Elevrefusion.
 Bygge- og Boligstyrelsen skal meddele, at den nævnte adgang til  

 godtgørelse også omfatter det bidrag, der i medfør af lovens § 9a, stk. 4.  

 skal opkræves hos arbejdsgiverne til dækning af lønrefusionstillæg efter § 9a  

 stk. 1 og administrationsomkostningerne, der er forbundet hermed.
 Bidraget udgør i 1991 25 kr. pr. kvartal pr. fuldtidsbeskæftiget  

 medarbejder og opkræves den 1. september og den 1. december 1991.
