Betænkning afgivet af Ligestillingsudvalget den 18. maj 2022 Betænkning over Forslag til folketingsbeslutning om en national handlingsplan mod partnerdrab på kvinder [af Karina Lorentzen Dehnhardt (SF), Samira Nawa (RV) og Rosa Lund (EL) m.fl.]:
1. Indstillinger Et flertal i udvalget (udvalget med undtagelse af LA) indstiller beslutningsforslaget til vedtagelse uændret.
 Et mindretal i udvalget (LA) indstiller beslutningsforslaget til forkastelse ved 2. (sidste) behandling.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin parti havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget mener, at partnervold og drab begået mod kvinder bør tages dybt alvorligt.
Undersøgelser viser, at partnervold mod kvinder ofte bliver hyppigere eller voldsommere under graviditeten.
Derfor er det positivt, at beslutningsforslaget lægger op til at styrke medarbejderes viden om partnervold, herunder jordemødres og sundhedsplejerskers viden.
Desuden er det Vs overbevisning, at det  ved at man uddanner frontpersonale og myndigheder  vil komme begge køn til gavn i forhold til partnervold.
Det er Vs klare indstilling, at der ikke skal ske en bevidst forskelsbehandling i forhold til vold begået af en partner uagtet seksualitet og køn.
Ingen former for vold hører til i det danske samfund og i særdeleshed ikke partnervold.
Taget forslagets potentiale i betragtning kan V støtte beslutningsforslaget.
Karina Adsbøl (UFG), Liselott Blixt (UFG) og Dansk Folkeparti Karina Adsbøl (UFG), Liselott Blixt (UFG) og Dansk Folkepartis medlem af udvalget støtter intentionerne i beslutningsforslaget og anerkender behovet for at påvirke den triste partnerdrabsstatistik, der er i Danmark.
Det er positivt, at der også lægges op til, at handlingsplanen skal have fokus på forebyggelse af vold, for partnervold kan være det første skridt på vejen til partnerdrab.
Her er det afgørende at anerkende, at psykisk vold er lige så skadelig og underkuende som fysisk vold.
Endelig skal det bemærkes, at partnervold og partnerdrab oftest går ud over kvinder, men at der altså også er mænd blandt ofrene.
Med en handlingsplan mod partnerdrab skal der naturligvis være fokus på helt at undgå partnerdrab, uanset om offeret er mand eller kvinde.
Derudover mener Karina Adsbøl (UFG), Liselott Blixt (UFG) og DF, at der skal sættes fokus på æresdrab, og at mørketallet på området skal undersøges.
Der henvises til artiklen på TV2.dk den 8. november 2021 »Der findes et mørketal, siger direktør om æresdrab i Danmark«.
Nye Borgerlige Nye Borgerliges medlem af udvalget stemmer for beslutningsforslaget med følgende betænkningsbidrag:
NB støtter intentionen bag forslaget.
Dog mener NB, at det i lyset af den store overrepræsentation af partnerdrab begået af indvandrere og efterkommere er helt afgørende, at der i en handlingsplan også fokuseres på dette specifikke problem.
Det er naturligvis ligeledes vigtigt, at en handlingsplan ikke alene ser på partnerdrab mod kvinder, men mere overordnet undersøger forholdene mellem partnervold og partnerdrab begået mod såvel mænd som kvinder.
3. Udvalgsarbejdet Beslutningsforslaget blev fremsat den 26. januar 2022 og var til 1. behandling den 5. maj 2022. Beslutningsforslaget blev efter 1. behandling henvist til behandling i Ligestillingsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 1 møde.
Bilag Under udvalgsarbejdet er der omdelt 2 bilag på beslutningsforslaget.
Maria Gudme (S) Birgitte Vind (S) nfmd.
Lars Aslan Rasmussen (S) Camilla Fabricius (S) Daniel Toft Jakobsen (S) Julie Skovsby (S) Kasper Sand Kjær (S) Tanja Larsson (S) Rasmus Horn Langhoff (S) Astrid Carøe (SF) Halime Oguz (SF) Christina Thorholm (RV) Samira Nawa (RV) Pernille Skipper (EL) Rosa Lund (EL) Sikandar Siddique (FG) Heidi Bank (V) fmd.
Fatma Øktem (V) Maja Torp (V) Karen Ellemann (V) Eva Kjer Hansen (V) Morten Dahlin (V) Liselott Blixt (UFG) Karina Adsbøl (UFG) Jens Henrik Thulesen Dahl (DF) Birgitte Bergman (KF) Mona Juul (KF) Lars Boje Mathiesen (NB) Alex Vanopslagh (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
