Betænkning afgivet af Energi-, Forsynings- og Klimaudvalget den 15. november 2018 Betænkning over Forslag til lov om supplerende bestemmelser til forordning om opstilling af rammer for energimærkning m.v. (produktenergimærkningsloven) [af energi-, forsynings- og klimaministeren (Lars Christian Lilleholt)]:
1. Ændringsforslag Energi-, forsynings- og klimaministeren har stillet 5 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 12 Af energi-, forsynings- og klimaministeren, tiltrådt af udvalget:
 1) I stk. 1, nr. 1, ændres »og 3. pkt., stk. 2, 3, 4 eller 5« til: »eller 3. pkt., eller stk. 2, 3, 4 eller 5«.
[Korrektion] 2) I stk. 1, nr. 2, ændres »artikel 4, stk. 1-2, stk. 4, 2. pkt., stk. 6, 1. pkt. eller artikel 12, stk. 5 og bilag I, stk. 1 og stk. 3« til: »artikel 4, stk. 1 eller 2, stk. 4, 2. pkt., eller stk. 6, 1. pkt., eller artikel 12, stk. 5, eller bilag I, stk. 1 eller stk. 3«.
[Korrektion] Til § 14 3) I stk. 2 ændres »1. januar 2019« til: »1. august 2017«.
[Ændring af dato for anvendelse] 4) Efter stk. 2 indsættes som nyt stykke:
»Stk. 3. § 12 finder ikke anvendelse på overtrædelser af forordningen, der er begået inden lovens ikrafttræden, hvor omsætningen eller ibrugtagningen af produktet udgør overtrædelsen.
For overtrædelser af lov nr. 455 af 18. maj 2011 om energimærkning af energirelaterede produkter, der er begået inden lovens ikrafttræden, finder de hidtil gældende regler anvendelse.« Stk. 3 og 4 bliver herefter stk. 4 og 5.
[Håndhævelse og straf i forbindelse med produkter bragt i omsætning eller taget i brug i overgangsperiode] Til § 15 5) I den under nr. 2 foreslåede § 68 h indsættes i stk. 1 efter »§ 68 g, stk. 1,«: »og at udøve«.
[Korrektion] Bemærkninger Til nr. 1 Den foreslåede ændring er alene af præciserende sproglig karakter og indeholder således ikke materielle ændringer.
Til nr. 2 Den foreslåede ændring er alene af præciserende sproglig karakter og indeholder således ikke materielle ændringer.
Til nr. 3 Det foreslås i stk. 2, at den foreslåede lov ikke skal gælde for energirelaterede produkter, der er bragt i omsætning eller taget i brug før den 1. august 2017, hvor energimærkningsforordningen trådte i kraft.
For sådanne produkter finder de hidtil gældende regler anvendelse.
Det betyder, at hvis et energirelateret produkt er bragt i omsætning eller taget i brug før den 1. august 2017, finder reglerne i lov nr. 455 af 18. maj 2011 (energimærkningsloven) anvendelse.
Hvis produktet er bragt i omsætning eller taget i brug den 1. august 2017 eller senere, finder lovforslaget anvendelse, herunder lovforslagets regler om påbud, forbud, kontrol m.v.
Se dog det foreslåede stk. 3 om straf.
 Der kan dog ikke udstedes forbud og påbud efter lovforslaget vedrørende produkter bragt i omsætning eller taget i brug i perioden mellem energimærkningsforordningens og lovforslagets ikrafttræden (overgangsperioden), der er så intensive, at de indebærer et ekspropriativt indgreb efter grundlovens § 73.
 Baggrunden for ændringsforslaget er et ønske om at kunne håndhæve energimærkningsforordningen også i forbindelse med produkter, der er taget i brug i den nævnte overgangsperiode.
Til nr. 4 Det foreslås i stk. 3, 1. pkt., at lovforslagets § 12 om straf ikke finder anvendelse på overtrædelser af forordningen, der er begået inden lovens ikrafttræden, hvor omsætningen eller ibrugtagningen af produktet udgør overtrædelsen.
Den foreslåede bestemmelse har det formål, at man undgår straf med tilbagevirkende kraft i overensstemmelse med principperne i straffelovens § 3.
Undtagelsen gælder kun, hvor det er omsætningen eller ibrugtagningen af produktet, der udgør overtrædelsen.
Manglende overholdelse af f.eks. påbud eller forbud efter den foreslåede § 5 vil kunne straffes efter den foreslåede § 12, stk. 1, nr. 10, også for produkter bragt i omsætning eller taget i brug i overgangsperioden, idet det er den manglende overholdelse af påbuddet el.lign., der udgør den strafbare overtrædelse.
Det foreslås i stk. 3, 2. pkt., at de hidtil gældende regler finder anvendelse for overtrædelser af lov nr. 455 af 18. maj 2011 om energimærkning af energirelaterede produkter, der er begået inden lovens ikrafttræden.
Det indebærer f.eks., at der også efter den 1. januar 2019 vil kunne straffes for manglende overholdelse af påbud meddelt efter lov nr. 455 af 18. maj 2011, hvis påbuddet er udstedt og den manglende overholdelse heraf har fundet sted inden den 1. januar 2019.
Til nr. 5 Den foreslåede ændring er alene af præciserende sproglig karakter og indeholder således ikke materielle ændringer.
4. Udvalgsarbejdet Lovforslaget blev fremsat den 3. oktober 2018 og var til 1. behandling den 10. oktober 2018. Lovforslaget blev efter 1. behandling henvist til behandling i Energi-, Forsynings- og Klimaudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og energi-, forsynings- og klimaministeren sendte den 18. juni 2018 dette udkast til udvalget, jf.
EFK alm. del  bilag 296 (folketingsåret 2017-18). Den 3. oktober 2018 sendte energi-, forsynings- og klimaministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Mikkel Dencker (DF) Dorthe Ullemose (DF) Ib Poulsen (DF) Pia Adelsteen (DF) Jan Rytkjær Callesen (DF) Claus Kvist Hansen (DF) Thomas Danielsen (V) fmd.
Jacob Jensen (V) Kristian Pihl Lorentzen (V) Torsten Schack Pedersen (V) Marcus Knuth (V) Carl Holst (V) Carsten Bach (LA) Villum Christensen (LA) Orla Østerby (KF) Bjarne Laustsen (S) Lennart Damsbo-Andersen (S) Jens Joel (S) Kirsten Brosbøl (S) Lea Wermelin (S) nfmd.
Karin Gaardsted (S) Søren Egge Rasmussen (EL) Øjvind Vilsholm (EL) Rasmus Nordqvist (ALT) Christian Poll (ALT) Rasmus Helveg Petersen (RV) Ida Auken (RV) Pia Olsen Dyhr (SF) Trine Torp (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
