 Bilag 1: Cirkulære om de for statens tjenestemænd gældende  

 arbejdstidsregler, Fmst. af 31/10 1995.
 2: Cirkulære om aftale om arbejdstidsregler mv. i forbindelse med  

 kursusdeltagelse (statstjenestemandsområdet), APD. nr. 12/91 af 18/3 1991.
 3: Finansministeriets cirkulære om merarbejdsgodtgørelse til tjenestemænd  

 i staten uden højeste tjenestetid (merarbejdsaftalen), Fmst. nr. 138 af 15/8  

 1993.
 4: Cirkulære om aftale om natpenge mv. (natpengeaftalen), Fmst. nr. 58/95  

 af 13/9 1995.
1. Indledning Dette cirkulære er et supplement til de som bilag vedlagte cirkulærer.
Det  

 angiver ikke udtømmende gældende arbejdstidsregler, men præciserer forhold af  

 væsentlig betydning for tjenestens tilrettelæggelse for personel under  

 Forsvarsministeriets område.
 Stk. 2.  Et samlet billede af gældende arbejdstidsregler  

 for de enkelte personelgrupper fås ved at sammenholde cirkulæret med gældende  

 overenskomster, da der kan være aftalt særlige vilkår i disse.
 2. Hermed kundgøres aftaler mellem Finansministeriet  

 og tjenestemændenes centralorganisationer om de for statens tjenestemænd  

 gældende arbejdstidsregler.
Stk. 2.  Arbejdstidsreglerne er gældende for  

 tjenestemænd, personel med tjenestemandslignende løn samt overenskomstansat  

 personel, i det omfang dette i henhold til indgåede overenskomster og aftaler  

 følger de for tjenestemænd fastsatte regler.
For øvrige personelgrupper  

 henvises til gældende overenskomster.
 3. For tjenestemænd i staten i lønramme 1-23 inklusive  

 fastsættes en højeste arbejdstid, der beregnes for en nærmere aftalt periode,  

 der ikke bør være mindre end 4 uger.
 Stk. 2.  Den højeste arbejdstid beregnes som 7,4 timer  

 pr. dag.
 Stk. 3.  Følgende omfattes ikke af reglerne om højeste  

 arbejdstid:
 Alt militært personel og dele af det civile personel er ikke omfattet af  

 reglerne om højeste arbejdstid.
Stk. 4.  For det personel, der således ikke er omfattet  

 af reglerne om højeste arbejdstid, skal det ved bilag 1 udsendte cirkulære om  

 de for statens tjenestemænd gældende arbejdstidsregler alene anvendes som  

 grundlag for planlægningen af arbejdstiden.
Tilsvarende gælder for personel  

 under afvikling af rådighedstjeneste.
4. Arbejdstidsplanlægning for militært personel Arbejdstiden skal planlægges i overensstemmelse med de ved bilag udsendte  

 cirkulærer med følgende tilføjelser:
 Stk. 2.  For tjenester som døgntjeneste i forbindelse  

 med vagt, beredskab og øvelser samt sejlads med flådens skibe er der fastsat  

 særlige arbejdstidsregler.
Stk. 3.  Til personel, der oppebærer militærtillæg - ydes i anledning af beordret vagt- eller beredskabstjeneste af 24 timers  

 varighed på tjenestestedet (inklusive daglig tjeneste) 1 erstatningsfrihed.
 - ydes i anledning af beordret deltagelse i øvelser af mindst 24 timers  

 varighed 1 erstatningsfrihed pr. påbegyndt kalenderdøgn.
 Erstatningsfrihed anses for afviklet, når der gives personellet en  

 sammenhængende frihed i 24 timer.
 Stk. 4.  I arbejdstidsplanlægningen indgår  

 optjeningsdøgnet med enhedens til enhver tid gældende normale daglige  

 arbejdstid (eksempelvis 7,4 timer).
 I arbejdstidsplanlægningen indgår erstatningsfriheden med enhedens til  

 enhver tid gældende normale daglige arbejdstid (eksempelvis 7,4 timer).
 Stk. 5.  Kan erstatningsfrihed ikke afvikles i den  

 aftalte planlægningsperiode, skal der ydes vagt- eller øvelsestillæg  

 umiddelbart efter planlægningsperiodens udløb.
 Stk. 6.  Til personel, der oppebærer militærtillæg, og  

 som forretter tjeneste som besætningsmedlem om bord i søværnets skibe, er der  

 fastsat særlige regler.
 I arbejdstidsplanlægningen indgår sejlads, ophold i havn eller til ankers  

 uden for basehavnen, når der ydes søtillæg, med enhedens til enhver tid  

 gældende normale daglige arbejdstid.
Stk. 7.  Værnepligtigt personel er i hele  

 værnepligtsperioden til uddannelse.
Værnepligtigt personel er ikke omfattet  

 af de for statens ansatte gældende arbejdstidsregler.
Der er således bl.a.  

 ikke fastsat en højeste arbejdstid for personel, der forretter  

 værnepligtstjeneste.
Uddannelsestiden bør dog under normale garnisonsforhold  

 søges tilrettelagt med et ugentligt timetal svarende til den for øvrigt  

 militært personel gældende arbejdstid.
Afhængig af omstændighederne kan  

 uddannelsestiden tilrettelægges med et andet timetal.
5. Arbejdstidsplanlægning for civilt personel Civile tjenestemænd mfl., der er omfattet af reglerne om højeste  

 arbejdstid, følger arbejdstidsreglerne, jf. bilag 1 og 2.
 Stk. 2.  For civile tjenestemænd mfl., der ikke er  

 omfattet af reglerne om højeste arbejdstid, skal arbejdstiden planlægges i  

 overensstemmelse med de ved bilag udsendte cirkulærer.
6. Merarbejde Til tjenestemænd mfl., der ikke er omfattet af reglerne om højeste  

 arbejdstid, kan der ydes godtgørelse for merarbejde, jf. bilag 3.
Stk. 2.  Før der kan ydes godtgørelse for merarbejde,  

 skal personellet skriftligt indberette grundlaget for merarbejdet, dets  

 karakter og omfang til sin foresatte.
Indberetningen skal foretages, når  

 merarbejdet er afsluttet, eller hvis merarbejdet strækker sig over længere  

 tid, mindst hvert kvartal.
Tjenestemænd i egentlige chefstillinger og  

 tilsvarende stillinger samt specialkonsulenter og konsulenter indberetter dog  

 kun merarbejde en gang om året.
Hvis godtgørelsen fastsættes i form af et  

 bestemt antal afspadseringstimer, kan der ikke ske ændringer heri, selv om  

 afspadseringen udskydes, jf. stk. 3, eller den konverteres til betaling.
 Stk. 3.  Godtgørelse for udført merarbejde kan kun ydes  

 ved beordret merarbejde, for merarbejde i henhold til en godkendt  

 tjenestefordeling eller i det omfang det i øvrigt har været en forudsætning  

 for den forsvarlige varetagelse af de med stillingen forbundne tjenstlige  

 pligter.
 Den foresatte skal ved sin attestation stå inde for, at dette er  

 tilfældet.
 Stk. 4.  Godtgørelse for merarbejde ydes så vidt muligt  

 i form af frihed, hvis længde fastsættes under hensyn til merarbejdets  

 omfang.
Sådan frihed bør normalt være tildelt inden udløbet af det kvartal, der  

 ligger umiddelbart efter det tidspunkt, da merarbejdets omfang er opgjort.
I  

 særlige tilfælde kan afspadseringen dog udskydes i op til 1 år efter  

 tidspunktet for opgørelsen af merarbejdet.
 Meddelelse om frihed gives med passende varsel, der normalt ikke bør være  

 mindre end 14 dage.
Stk. 5.  Såfremt frihed ikke kan ydes, godtgøres  

 merarbejdet med et vederlag, hvis størrelse skønsmæssigt fastsættes under  

 hensyn til merarbejdets omfang og den lønmæssige placering.
Hvis  

 afspadseringen er udskudt i henhold til stk. 3 og afspadseringen konverteres  

 til betaling, skal godtgørelsen udbetales, inden der er gået 1 år efter  

 opgørelsestidspunktet.
 Der er ved Fmst. cirkulære om barsel, adoption og omsorgsdage af 26/6  

 1995, Fmst. nr. 41/95, givet mulighed for at få endnu ikke udbetalt  

 merarbejde konverteret til omsorgsdage under forudsætning af, at merarbejdet  

 ikke har kunnet afvikles ved afspadsering inden for given frist.
 Stk. 6.  Indstillinger om kontant godtgørelse for  

 merarbejde skal vedlægges arbejdstidsplanlægningen for såvel den periode,  

 hvor merarbejdet har fundet sted, som den efterfølgende planlægningsperiode.  

 Indstillingerne skal indeholde en opgørelse af merarbejdet dag for dag.
 Stk. 7.  Vederlag kan kun ydes, såfremt det samlede  

 merarbejde væsentligt overstiger det, der anses som godtgjort gennem de  

 særlige tillæg - herunder militær- og rådighedstillæg.
 Stk. 8.  For så vidt angår tjenestemænd i egentlige  

 chefstillinger og tilsvarende stillinger samt specialkonsulenter og  

 konsulenter skal disse afgive indberetning til Forsvarsministeriet ad  

 tjenestevejen om grundlaget for merarbejdet og dettes omfang ved slutning af  

 hvert kalenderår.
 7. Tillæg for arbejde på ubekvemme tidspunkter mv.
 Arbejdstidsbestemte tillæg, der optjenes, når visse tidsmæssige  

 betingelser er opfyldt, fremgår af den som bilag 4 vedlagte natpengeaftale.
 Stk. 2.  Det bemærkes, at personel, der oppebærer  

 militærtillæg, er omfattet af aftale mellem Forsvarsministeriet,  

 Forsvarsgruppen i Akademikernes Centralorganisation, Centralforeningen for  

 Stampersonel og Hærens Konstabel- og Korporalforening om regulering af  

 natpenge mv. af 11/10 1995. De i aftalen nævnte ydelser kan dog ikke  

 oppebæres samtidigt med ydelse af søtillæg.
Stk. 3.  Forudsætningen for udbetaling af  

 arbejdstidsbestemte tillæg er, at det af tjenestelige årsager har været  

 nødvendigt at tilrettelægge arbejdet på pågældende vis.
Det forudsættes  

 endvidere at tjenesten er beordret og kontrollabel.
8. Arbejdsmiljø I lov om Arbejdsmiljø er undtaget arbejde, der udføres af militære, og som  

 kan henregnes til egentlig militærtjeneste.
Således er bestemmelserne om arbejdstidens tilrettelæggelse (placering  

 mv.), udstrækning og hviletid mv. som udgangspunkt ikke gældende.
Det bør dog  

 tilstræbes, at arbejdsmiljølovens regler anvendes inden for den egentlige  

 militærtjeneste i det omfang, dette ikke virker hindrende for tjenestens  

 gennemførelse.
 Stk. 2.  Civilt personel, der deltager i  

 øvelsesvirksomhed og udfører vagt- og beredskabstjeneste mv. i tilknytning  

 til det militære forsvars aktiviteter, kan i påkrævet omfang undtages fra  

 bestemmelserne i arbejdsmiljølovens § 50 og 55 efter meddelelse fra  

 direktøren for arbejdstilsynet.
 Bestemmelsen vil bl.a. omfatte vagtmestre, telegrafister, signal-,  

 varslings- og telefonoperatører, kystudkigspersonel mfl., men vil under  

 skærpede forhold, uden at der er tale om egentlig forøget beredskab eller  

 krig, kunne udstrækkes til at omfatte alt personel, herunder også en del af  

 personellet ved de under Forsvarsministeriet hørende institutioner.
9. Kursusdeltagelse Cirkulære om aftale om arbejdstidsregler mv. i forbindelse med  

 kursusdeltagelse vedlægges som bilag 2.
 Stk. 2.  Cirkulæret indeholder aftale mellem  

 Finansministeriet og Statsansattes Kartel, Statstjenestemændenes  

 Centralorganisation II, Lærernes Centralorganisation samt  

 Overenskomstansattes Centralorganisation om arbejdstid mv. i forbindelse med  

 kursusdeltagelse, der har virkning fra 18. marts 1991.
 Aftalen gælder for tjenestemænd, tjenestemandslignende ansatte og  

 overenskomstansatte omfattet af de forannævnte centralorganisationers  

 forhandlingsret.
 Aftalen vedrører alene kurser, hvori den ansatte deltager på  

 tjenestestedets foranledning, dvs. efter pålæg eller anmodning herom.
 Til deltagelse i kurser, der ikke omfattes af ovennævnte, kan der som  

 hidtil ud fra en konkret ordning ydes tjenestefrihed med eller uden løn.
 Opmærksomheden henledes på §§ 1 og 6 i aftalen, der efter deres indhold  

 alene kan finde direkte anvendelse på ansatte med en højeste arbejdstid.
 10. For ansatte på Færøerne, hvis generelle arbejdstid  

 udgør 38 timer ugentlig, udgør det i stk. 1 og 2 nævnte aftales § 1 anførte  

 timetal 7,6 og søn- og helligdagsantallet i § 2 fastsættes til 8.
 11. Kundgørelse for Forsvaret B.2-8 af 22. oktober  

 1991 ophæves.
 P.M.V.
 E.B.
