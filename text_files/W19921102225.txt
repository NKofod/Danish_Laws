 Udtalt, at Registertilsynet ikke havde principielle indvendinger imod  

 oprettelse af et journaliserings-, sagsstyrings- og registreringssystem  

 i udlændingeadministrationen (  Udlændingeregisteret).
 Direktoratet for Udlændinge anmodede i beretningsåret Registertilsynet om  

 en udtalelse vedrørende oprettelse af  Udlændingeregisteret.
 Registertilsynet modtog i den anledning principskitse vedrørende fase II i  

 projektet (indførelse af edb- i udlændingsadministrationen), og en  

 indstilling til projektets styregruppe udarbejdet af arbejdsgruppen  

 vedrørende edb i udlændingeadministrationen.
 Det fremgik af principskitsen, at overvejelserne vedrørende etablering af  

 et edb-system i udlændingeadministrationen blev påbegyndt i 1984. Ved  

 aktstykke nr. 220 af 15. maj 1985 blev der givet bevilling til etablering af  

 et fælles journaliserings-, sagsstyrings- og registreringssystem for den  

 samlede  udlændingeadministration.
 Det fremgik endvidere, at formålet med etableringen af  

  Udlændingeregisteret dels var at forbedre myndighedernes mulighed for at  

 håndtere den stigende sagsmængde, dels at muliggøre udarbejdelse af bedre  

 statistikker på udlændingeområdet.
Det blev oplyst, at de myndigheder, der var beskæftiget med  

  udlændingeadministration, og som således skulle have adgang til registeret  

 var Direktoratet for Udlændinge, der skal være registeransvarlig  

 myndighed, Justitsministeriet, Flygtningenævnet,  rigspolitichefen  

 og politikredsene.
For Dansk Røde Kors skulle der være forespørgselsadgang i  

 lighed med den nuværende forespørgselsadgang i Asylregisteret.
Se nærmere  

 omtale af  Asylregisteret i årsberetning 1986 side 29.
 Det var hertil anført, at myndighedernes adgang til de registrerede  

 oplysninger skulle være selektiv, således at ingen myndighed fik adgang til  

 oplysninger, som ikke var nødvendige for myndighedens sagsbehandling.
 Dette skulle ske ved at opbygge systemet således, at myndighederne fik  

 deres »egne« billeder at opdatere i, hvorved oplysninger, der kun  

 var relevante for den enkelte myndighed, alene ville fremtræde på denne  

 myndigheds skærmbilleder.
Oplysningstyper, der var fælles for flere myndigheder - f.eks.  

 stamoplysninger og afgørelsesoplysninger - skulle dog opdateres i  

 »fælles« billeder, således at oplysningerne ville blive umiddelbart  

 tilgængelige for alle myndighederne.
I den forbindelse var det dog anført, at  

 der skulle være mulighed for, at den enkelte myndighed skulle kunne slå op på  

 andre myndigheders billeder i det omfang, det var relevant for den pågældende  

 myndigheds sagsbehandling.
Det blev oplyst, at det endnu ikke i detaljer var fastlagt, efter hvilke  

 retningslinier der skulle foretages sletning af de registrerede oplysninger  

 i Udlændingeregisteret.
Man agtede dog at tage udgangspunkt i de gældende  

 regler for Asylregisteret.
Den gennemgående sletningsfrist i Asylregisteret  

 er ifølge forskrifterne 5 år regnet fra forskellige hændelser.
 Sagen blev behandlet på et møde i Registerrådet.
 Registertilsynet meddelte herefter, at man ikke havde principielle  

 indvendinger imod oprettelsen af det påtænkte journaliserings-, sagsstyrings-  

 og registreringssystem i udlændingeadministrationen ( Udlændingeregisteret).
 I øvrigt udtalte Registertilsynet følgende:
 - De ikke-registeransvarlige myndigheders terminaladgang burde begrænses  

 til at omfatte adgang til oplysninger, som ville være nødvendige for  

 udførelsen af myndighedens virksomhed eller påkrævet for en afgørelse, som  

 myndigheden skulle træffe, jf. herved lov om offentlige myndigheders registre  

 § 21, stk. 2, nr. 4.
 - Udlændingeregisteret burde indrettes således, at den enkelte  

 ikke-registeransvarlige myndighed i »egne« billeder udover at læse  

 og inddatere oplysninger tillige skulle have mulighed for at ajourføre,  

 slette og berigtige, mens adgangen til andre myndigheders billeder og fælles  

 billeder skulle begrænses til læsning og inddatering.
 - Oplysningsmassen om personer, hvor der ikke havde været tilførsler i 5  

 år, burde begrænses til stamoplysninger, der kunne tilgodese de  

 statistikmæssige formål med registeret, jf. herved lovens § 9, stk. 3.
- Med hensyn til politiets adgang til Udlændingeregisteret gennem  

  Indexregisteret (et henvisningsregister, der angiver i hvilke af  politiets  

 registre, en person er registreret) skulle systemet indrettes således, at  

 opslag på en person i Indexregisteret ikke indeholdt henvisning  

 til Udlændingeregisteret.
Indexregisteret burde derfor alene indeholde en  

 generel henvisning til  Udlændingeregisteret, således at søgning heri  

 forudsatte, at  politiet som led i en konkret sagsbehandling skulle slå over  

 i  Udlændingeregisteret eller den del heraf, som politiet havde adgang til,  

 jf. herved ligeledes lovens § 21, stk. 2, nr. 4.
 Registertilsynet udtalte videre, at man forventede at få forelagt udkast  

 til forskrifter for registeret.
 Endelig bemærkedes det, at man på det foreliggende grundlag ikke havde  

 fundet anledning til at tage stilling til følgende spørgsmål:
- Opdatering fra andre myndigheder end de aktuelle - udenrigstjenestens eventuelle adgang - oprettelse af en konkret vidensdatabase - kobling med det nordiske Indrejseforbudsregister og/eller Det  

  europæiske Informationssystem ( EIS).
 Direktoratet for Udlændinge fremsendte efterfølgende en redegørelse  

 for direktoratets behov for at opbevare samtlige oplysninger bortset fra  

 indkvarteringsoplysninger ud over den af Registertilsynet angivne periode med  

 anmodning om, at Registertilsynet genovervejede spørgsmålet.
 Registertilsynet meddelte i den anledning, at man ikke fandt, at der var  

 anført så tungtvejende grunde, at der var grundlag for at ændre den af  

 Registerrådet trufne afgørelse.
 Såfremt direktoratet herefter opretholdt forslaget, ville Registertilsynet  

 imidlertid udtale sig om spørgsmålet i forbindelse med, at man -  

 gennem Justitsministeriet - fik forelagt udkast til forskrifter for  

 registeret.
 Der er efterfølgende fastsat forskrifter for registeret.
 (* 1) Registertilsynets Årsberetning 1992 side 43.
