Betænkning afgivet af  

 Uddannelsesudvalget den 20. april 1999 Betænkning over Forslag til folketingsbeslutning om et  

 udviklingsprogram for fremtidens ungdomsuddannelser Udvalget har behandlet  

 beslutningsforslaget i nogle møder og har herunder stillet  

 spørgsmål til undervisningsministeren, som denne har besvaret  

 skriftligt og mundtligt.
 Endvidere har udvalget modtaget en skriftlig henvendelse  

 fra Dansk Arbejdsgiverforening.
Undervisningsministeren har over for udvalget givet  

 tilsagn om, - at udvalget vil blive orienteret om de større  

 forsøg og udviklingsarbejder, der indgår i udviklingsprogrammet, - at udvalget vil blive orienteret om særligt  

 interessante resultater, der opnås undervejs i  

 udviklingsperioden, - at der vil foreligge en samlet evaluering af  

 udviklingsprogrammet omkring 2004, - at det ikke er tanken, at debatten om ungdomsuddannelser  

 skal begrænses af iværksættelsen af udviklingsprogrammet,  

 og - at der ved ændringer i gældende regler kan  

 foregå en løbende opfølgning af resultater fra  

 udviklingsprogrammet.
 I øvrigt har ministeren i sit talepapir til brug  

 for besvarelsen af samrådsspørgsmål A oplyst  

 følgende:
 »Forslaget om at iværksætte et  

 udviklingsprogram for fremtidens ungdomsuddannelser skal ses i  

 sammenhæng med de netop vedtagne love om ændring af henholdsvis  

 erhvervsuddannelsesloven og lov om erhvervsgrunduddannelser samt  

 lovforslagene vedrørende afskaffelse af egnethedserklæringen ved  

 ansøgning om optagelse til de gymnasiale uddannelser og om  

 ændring af 10. klasse   og herunder styrkelsen af uddannelses- og  

 erhvervsvejledningen.
Det overordnede formål med denne samlede indsats er  

 at få   så vidt muligt   alle unge til at begynde på en  

 ungdomsuddannelse og at reducere frafaldet fra uddannelserne mest muligt.
Som  

 bekendt er det regeringens mål, at 95 pct. af en ungdomsårgang  

 skal have en ungdomsuddannelse, og at 50 pct. skal have en videregående  

  uddannelse.
Jeg forventer, at erhvervsuddannelserne   og ikke mindst  

 de tekniske erhvervsuddannelser, bl.a. gennem en styrket rekruttering   yder  

 et meget væsentligt bidrag til opfyldelse af denne  

 målsætning.
En realisering af det overordnede formål  

 forudsætter imidlertid også fornyelse i de øvrige  

 ungdomsuddannelser, større fleksibilitet mellem uddannelserne,  

 styrkelse af overgangene fra grundskole til ungdomsuddannelse og fra  

 ungdomsuddannelse til videregående uddannelse.
 Disse mål med udviklingsprogrammet har jeg tidligere  

 uddybet i svar på spørgsmål fra Uddannelsesudvalget, bl.a.  

 i svar på spørgsmål 2 med en omtale af f.eks. behovet  

 for:
- skærpelse af uddannelsernes identitet, - større fleksibilitet mellem uddannelserne med  

 mulighed for at gå på tværs, f.eks. mellem  

 erhvervsuddannelserne og de erhvervsgymnasiale uddannelser, - fornyelse i undervisnings-, arbejds- og  

 evalueringsformer - styrkelse af lærernes kompetenceudvikling, - styrkelse af vejledningen, - bedre progression i undervisningen ved overgang fra  

 grundskole til ungdomsuddannelse og fra ungdomsuddannelse til  

 videregående uddannelse og - styrkelse af elevansvarlighed og demokratisk  

 medindflydelse.
Når udvalget ønsker en nærmere  

 afklaring af, hvilke typer af forsøg der kan tænkes afholdt  

 under udviklingsprogrammet, må jeg gøre opmærksom  

 på, at programmet ikke primært er et forsøgsprogram.
Som  

 en del af udviklingsprogrammet vil der naturligvis kunne gennemføres  

 forsøg, men jeg forventer, at den væsentligste fornyelse sker i  

 form af udviklingsarbejde, der ikke forudsætter forsøg, der  

 indebærer fravigelse fra gældende uddannelsesregler.
En af  

 undtagelserne herfra knytter sig til de forsøg på  

 erhvervsuddannelsesområdet, som går forud for  

 iværksættelse af den netop vedtagne ændring af  

 erhvervsuddannelsesloven.
Her skal der gøres forsøg dels med de  

 tekniske erhvervsuddannelser og dels med deres sammenhæng til de  

 erhvervsgymnasiale uddannelser.
Jeg er overbevist om, at det i øvrigt ikke er  

 hensigtsmæssigt på forhånd at lægge sig fast  

 på, hvilke konkrete forsøg der bør gennemføres.
I  

 den nuværende fase bør vi koncentrere os om programmets  

 overordnede mål, rammer og indsatsområder, som i næste fase  

 bliver konkretiseret i dialog med interessenterne på området.  

 Herefter vil det være op til de enkelte skoler at tage initiativ til de  

 konkrete aktiviteter, der skal til for at realisere målene.
Mine hidtidige overvejelser drejer sig derfor  

 primært om de overordnede mål, rammer og indsatsområder.  

 Det almene gymnasium bør have en central placering i  

 udviklingsprogrammet.
Udgangspunktet   der er fælles med de  

 erhvervsgymnasiale uddannelser   er, at der skal være klarhed over  

 uddannelsernes identitet, hvilket indebærer, at der sættes fokus  

 på studiekompetencen med vægt på faglighed og på  

 udvikling af samspillet mellem faglige, almene, personlige og sociale  

 kvalifikationer.
Dette mål er centralt og skal ses i sammenhæng  

 med målene vedrørende overgangene mellem uddannelsesniveauerne  

 samt samspillet med de øvrige ungdomsuddannelser.
Angående samspillet mellem uddannelserne kan man  

 forestille sig, at der vil være behov for at afprøve  

 mulighederne for, at den enkelte elev kan vælge et valgfag fra en anden  

 gymnasial uddannelse.
F.eks. at en elev på matematisk linie i det  

 almene gymnasium vælger et valgfag på htx - eller omvendt.  

 Sådanne muligheder ser jeg gerne afprøvet.
 Desuden kan det overvejes, om der i tyndt befolkede  

 områder kan være behov for at afprøve nogle særlige  

 samarbejdsmodeller, som tillader de enkelte uddannelser at fastholde deres  

 profil.
 For at realisere disse mål er der for det almene  

 gymnasium behov for en indsats på bl.a. følgende områder:
1. Udvikling af nye tilrettelæggelses-,  

 undervisnings- og arbejdsformer, hvor målet er, at skolerne benytter  

 fleksibiliteten i den ny gymnasiebekendtgørelse, der efter planen skal  

 træde i kraft fra det kommende skoleår, og som bl.a.  

 ophæver fagenes ugetimetal til fordel for en årsnorm i de enkelte  

 fag.
På dette indsatsområde er der derfor primært behov for  

 udviklingsarbejde, som bl.a. kan omfatte nye principper for  

 skemalægning, brug af lærerteam, blokdage, projektperioder,  

 øget brug af IT i undervisningen samt styrkelse af samarbejdet med  

 erhvervslivet.
Under dette indsatsområde vil der være behov  

 for forsøg og udviklingsarbejde, som omfatter skoler som helhed,  

 samtlige lærere og samtlige elever.
Vi har i øjeblikket gode  

 tilløb til sådanne »totalforsøg«, bl.a. på  

 Dronninglund Gymnasium, hvor alle klasser og lærere fra det kommende  

 skoleår indgår i et skoleudviklingsprojekt, der bl.a. indeholder  

 brug af lærerteam, tværfaglig undervisning, projektarbejde og nye  

 principper for skemalægning.
Det er karakteristisk for den type  

 udviklingsarbejde, at det sigter mod at skulle omfatte den enkelte skole som  

 helhed.
Mit mål er, at samtlige gymnasier tager fat på denne  

 opgave og finder frem til de særlige organiseringsformer, der passer  

 til de lokale forhold.
Som en del af et sådant udviklingsarbejde vil det  

 være naturligt at lægge vægt på en decentral  

 pædagogisk beslutningsproces.
Derfor vil det i denne sammenhæng  

 være oplagt at afprøve nye beslutnings- og ledelsesformer   som  

 meget vel kan omfatte hele skolen.
Intensiv brug af IT er også et eksempel på et  

 tema, som kan danne grundlag for forsøg og udviklingsarbejde, der  

 omfatter en hel skole.
Eksempelvis kan det nævnes, at Holstebro  

 Gymnasium arbejder med en sådan plan som opfølgning på  

 skolens hidtidige IT-forsøg, »Den elektroniske Skole«.
2. Faglig udvikling og fordybelse, med vægt  

 på - udvikling af fagenes indhold, - præcisering af mål med undervisningen i de  

 enkelte fag og undervisningsforløb med henblik på en øget  

 frihed i tilrettelæggelsen, - præcisering af de enkelte fags studieforberedende  

 indhold og - styrkelse af faglig rådgivning og vejledning af  

 den enkelte elev.
 Også inden for dette tema vil det være  

 naturligt at gennemføre forsøg, som omfatter hele skoler,  

 f.eks. udvikling af nye evaluerings-, vejlednings- og  

 rådgivningsformer, bl.a. som opfølgning på arbejdet med  

 elevernes uddannelsesplan i folkeskolen.
3. Samspil mellem fagene, herunder - fortsættelse og udbygning af forsøg og  

 udviklingsarbejde med fagpakker på matematisk linje, - afprøvning af nye fagpakker eller bindinger  

 mellem valgfagene på både matematisk og sproglig linje og - afprøvning af nyt samspil mellem fagene i form af  

 fagpakker, der kan indeholde valgfag, fag fra fællesfagsrækken  

 eller fag fra andre uddannelser, f.eks. med det formål at styrke  

 forudsætninger og interesse for tekniske og naturvidenskabelige  

 uddannelser.
4. Forsøg med nye evaluerings- og  

 prøveformer, som afspejler udviklingen i undervisnings- og  

 arbejdsformerne, herunder - prøver, der bygger på bl.a. projektarbejde  

 i et eller flere fag, - fleksibilitet med hensyn til tidsmæssig placering  

 af prøver og - øget brug af computer ved eksamen.
5. Overgang fra grundskole til gymnasium, hvor emnerne  

 f.eks. kan være - præcisering af fagenes kompetenceområder og  

 indgangsniveau i de enkelte fag, - præcisering af krav for beståelse af  

 optagelsesprøver og - styrkelse af vejledningen og arbejdet med uddannelses-  

 og handleplan.
6. Overgang til videregående uddannelse, hvor  

 dialogen mellem uddannelsesniveauerne bør udbygges.
Af hensyn til den  

 faglige progression bør der lægges vægt på en  

 præcisering af fagenes kompetenceområder.
Det kan overvejes at  

 foretage en kortlægning af relationerne mellem - forventninger om reelle kompetenceforudsætninger  

 ved påbegyndelse af videregående uddannelse, - de formelle optagelseskrav samt - de kompetencer, der udvikles i de adgangsgivende  

 uddannelser.
 7. Fleksibilitet, påbygning og merit.
Såvel udviklingsprogrammet som reformen af de  

 tekniske erhvervsuddannelser indebærer et behov for større  

 fleksibilitet i uddannelserne, studiekompetencegivende påbygning til  

 unge i erhvervsuddannelserne og forbedrede meritmuligheder i forbindelse med  

 uddannelsesskift.
Mulighederne bør afprøves og udvikles gennem  

 forsøg.
 8. Elevansvarlighed og demokrati, herunder:
a.
Udvikling af elevernes valgkompetence:
 Der vil være behov for udbygning af elevernes  

 uddannelsesplan kombineret med faglig og uddannelsesmæssig vejledning  

 med henblik på at styrke grundlaget for beslutning om eventuelt  

 uddannelsesskift eller overgang fra 1.g til 2.g, fra 2.g til 3.g og fra 3.g  

 til videregående uddannelse.
b.
Demokrati i skolen:
 Der tages initiativer til styrkelse af de demokratiske  

 beslutningsprocesser gennem udvikling af elevernes ansvarsbevidsthed og  

 medindflydelse på undervisningen og øvrige aktiviteter på  

 skolen.
Denne indsats forudsættes understøttet af et  

 kommende lovgivningsinitiativ, der vil styrke demokratiet i store dele af  

 uddannelsessystemet.
Som eksempel vil initiativet på det  

 almengymnasiale område medføre, at eleverne vil blive inddraget  

 i skolens demokratiske beslutningsprocesser på det enkelte gymnasium,  

 ved at eleverne sikres repræsentation i alle råd og udvalg (dog  

 ikke pædagogisk råd). Endvidere vil elevrådenes kompetence  

 blive fastsat, og elevrådets arbejdsforhold bliver sikret ved tildeling  

 af et fast lokale og nødvendige kontorfaciliteter.
Initiativet vil samtidig kunne rette op på den  

 skævhed, der i dag må konstateres i elev- og studenterindflydelse  

 fra uddannelsesområde til uddannelsesområde.
Således er der  

 eksempelvis kun brug for enkelte justeringer på  

 erhvervsskoleområdet og folkeskoleområdet, mens områder som  

 erhvervsgrunduddannelsen og social- og sundhedsuddannelserne har behov for en  

 væsentlig styrkelse af elevrepræsentationen for at blive bragt op  

 på et tilsvarende niveau.
 Det er mit håb, at der på baggrund af dette  

 initiativ vil være interesse for at iværksætte  

 forsøg, som ændrer og udbygger ledelsesstrukturen, som vi kender  

 den i dag, eller som vil bygge videre på den elevindflydelse, som  

 lovinitiativet her lægger op til.
 Det er mit håb, at dette lovgivningsinitiativ vil  

 skabe interesse for en øget inddragelse af eleverne i  

 beslutningsprocesserne og dermed en videreudvikling af  

 ledelsesstrukturen.
 9. Kompetenceudvikling.
 For at styrke grundlaget for gennemførelse af den  

 faglige og pædagogiske fornyelse vil en vigtig del af  

 udviklingsprogrammet lægge vægt på lærerudvikling,  

 lederudvikling og skoleudvikling.
Det er meget vanskeligt at forudse, hvor omfattende  

 udviklings- og forsøgsvirksomheden bør være for at  

 realisere disse mål.
Langt de fleste ændringer forventer jeg  

 realiseret løbende gennem den praksisændring,  

 udviklingsprogrammet gerne skal medføre i kraft af en række  

 forskellige aktiviteter, f.eks. undersøgelser, kortlægninger,  

 studiekredse, efteruddannelse, konsulentbistand, udviklingsarbejde osv.  

 Også forsøgene vil spille en vigtig rolle, ikke mindst med  

 hensyn til nye evaluerings- og eksamensformer samt med hensyn til udvikling  

 af fagene og samspillet mellem fagene.
Det er min hensigt, at der i tilknytning til  

 konkretiseringen af udviklingsprogrammet skal fastlægges en plan for  

 evaluering af programmets resultater   dels i forhold til det enkelte  

 uddannelsesområde, dels i forhold til ungdomsuddannelserne som helhed.  

 Jeg forventer, at væsentlige dele af udviklingsprogrammet først  

 vil kunne iværksættes i skoleåret 2000-2001, og at en  

 række projekter i programmet vil have en treårig  

 gennemførelsesperiode.
Hertil kommer yderligere ét år i  

 de tilfælde, hvor et forsøg skal omfatte to gennemløb.  

 Evalueringen kan formentlig forberedes og påbegyndes parallelt med  

 programmets iværksættelse, og jeg er indstillet på at  

 orientere Uddannelsesudvalget om programmets forløb og om  

 evalueringen, når der foreligger væsentlige oplysninger og  

 resultater.
 Det er imidlertid vigtigt at understrege, at forslaget til  

 folketingsbeslutning drejer sig om et udviklingsprogram   ikke forsøg.  

 Det er, fordi det skal være muligt undervejs i programperioden at  

 foretage ændringer i eksisterende uddannelser på særlige  

 områder, f.eks. vedrørende eksamens- og prøveformer og  

 undervisningens tilrettelæggelse.
Det er vigtigt, at programmet får lov til at  

 løbe så lang tid, at det er muligt at lave evaluering af et  

 samlet 3-årigt gennemløb.
Der kan således først  

 laves en foreløbig evaluering af en samlet periode i skoleåret  

 2003-2004.« Herefter indstiller udvalget beslutningsforslaget  

 til vedtagelse uændret.
Et mindretal (Socialistisk Folkepartis medlem af udvalget)  

 finder det vigtigt, at det med undervisningsministerens tilkendegivelser over  

 for Uddannelsesudvalget er slået fast, at der vil være meget vide  

 rammer for det udviklingsarbejde, der kan komme i gang på baggrund af  

 beslutningforslaget.
Da der i forvejen er et forsøgsarbejde i gang  

 inden for hf, og da der på tilsvarende måde har været en  

 del udviklingsarbejde i gang inden for htx og hh, finder mindretallet det  

 vigtigt, at det inden for det gymnasiale område især bliver i det  

 almene gymnasium, der kommer til at foregå et udviklingsarbejde.
I  

 denne forbindelse lægger mindretallet vægt på, at der skal  

 være så få begrænsninger som muligt, og at der sker  

 et udviklingsarbejde med fagene, herunder forsøg med nye fag,  

 sammenlægninger af fag m.v., med undervisnings- og evalueringsformer,  

 og med udvikling af ledelses-, samarbejds- og demokratiformer, hvor hele  

 skoler indgår.
Mindretallet lægger også vægt  

 på, at der sker et udviklingsarbejde, så det sikres, at flest  

 muligt unge får en ungdomsuddannelse.
I den forbindelse er det vigtigt,  

 at der sker en videreudvikling inden for den pædagogik, som kombinerer  

 det praktiske og boglige med udgangspunkt i elevernes egne  

 forudsætninger.
Peder Sass (S)  

Hans Peter Baadsgaard (S) fmd.  

Jeppe Kofod (S)
Frode Sørensen (S)
Carsten Hansen (S)  Aage Frandsen (SF)
Susanne Clemensen (CD)
Elisabeth Arnold (RV)
Søren Kolstrup (EL)
Anders Mølgaard (V) nfmd.      

 Hanne Severinsen (V)
Else Winther Andersen (V) Ellen  

 Kristensen (V) Brian Mikkelsen (KF)
Knud Erik Kirkegaard (KF)   

 Christian H.
Hansen (DF)
Tove Videbæk (KRF) Fremskridtspartiet havde ikke medlemmer i udvalget.
