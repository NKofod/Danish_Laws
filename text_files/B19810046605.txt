 I henhold til § 49 a, stk. 4, § 80 og § 84 i lov nr. 681 af 23. december  

 1975 om arbejdsmiljø, som ændret ved lov nr. 247 af 8. juni 1979 samt efter  

 forhandling med miljøministeren, fastsættes:
Myndigheder og formål § 1.  Arbejdsministeren opretter et fællesregister for  

 stoffer, materialer og produkter.
 Stk. 2.  Arbejdstilsynet forestår oprettelse og drift af  

 registret.
§ 2.  Registret har til formål at samle oplysninger om  

 og vurderinger af stoffer, materialer og produkter, herunder om deres  

 forekomst og brug.
Registrets indhold danner grundlag for vurdering af og  

 forebyggelse mod skadelige virkninger af stoffer, materialer og produkter.
§ 3.  Registret skal indeholde oplysninger og  

 vurderinger af betydning for varetagelsen af de opgaver, der efter miljø- og  

 arbejdsmiljølovgivningen er pålagt arbejdstilsynet, miljøstyrelsen,  

 kemikaliekontrollen og statens levnedsmiddelinstitut.
Desuden skal der tilgå  

 registret oplysninger og vurderinger, der er af betydning for de personer  

 m.v., der skal udøve funktioner efter denne lovgivning.
Oplysningerne  

 indhentes efter nærmere fastsatte regler.
 Stk. 2.  Registreringen skal foretages således, at de  

 enkelte stoffer, materialer og produkter kan identificeres ved  

 registreringsnummer (PR-nr.), handelsnavn, synonymnavne o.a.
Registrering og opbevaring af oplysninger § 4.  Opbevaring af registrets oplysninger, overføring  

 til maskinlæsbar form, indlæsning og elektronisk databehandling sker i  

 arbejdstilsynet, jfr. dog stk. 3.
 Stk. 2.  Arbejdstilsynet skal føre kontrol til sikring  

 af, at de overførte oplysninger er i overensstemmelse med de modtagne  

 oplysninger.
 Stk. 3.  Direktøren for arbejdstilsynet kan, efter  

 forhandling med direktøren for miljøstyrelsen, tillade, at den elektroniske  

 databehandling af registrets oplysninger foregår på maskinel, som er placeret  

 på I/S Datacentralen af 1959, såfremt oplysningerne kan beskyttes lige så  

 godt som i arbejdstilsynet.
§ 5.  Ved anmeldelse til registret af et stof,  

 materiale eller produkt kan anmelderen fremsætte begrundet anmodning om, at  

 visse oplysninger, f.eks. om fremstillingsmetoder, stofidentifikation,  

 sammensætning eller renhed, registreres som bedrifts- eller  

 fabrikationshemmeligheder.
Den myndighed, under hvis område anmeldelsen  

 hører, afgør om anmelderen har en så væsentlig økonomisk interesse heri, at  

 anmodningen helt eller delvis bør imødekommes.
 Stk. 2.  Efter 10 års forløb er de i stk. 1 nævnte  

 bedrifts- og fabrikationshemmeligheder offentligt tilgængelige, medmindre den  

 myndighed, under hvis område anmeldelsen hører, efter indhentet udtalelse fra  

 anmelderen afgør, at oplysningerne fortsat skal være registreret som  

 bedrifts- og fabrikationshemmeligheder.
 § 6.  Direktøren for arbejdstilsynet skal efter  

 forhandling med direktøren for miljøstyrelsen udarbejde et internt  

 sikkerhedsreglement for fællesregistret samt et sikkerhedsreglement for  

 brugere, jfr. § 7, stk. 1. Reglementerne er ikke offentligt tilgængelige.
 Stk. 2.  Det interne reglement skal omfatte  

 organisatoriske forhold og fysisk sikring, herunder administration af  

 adgangskontrolordninger og retningslinier for tilsynet med overholdelsen af  

 de sikkerhedsforanstaltninger, der er fastsat for fællesregistret.  

 Reglementet skal desuden fastsætte, at kun de af arbejdstilsynets  

 medarbejdere, som er beskæftigede i registret, og som direktøren for  

 arbejdstilsynet udpeger hertil, må have adgang til at indberette og ændre i  

 registret.
Stk. 3.  Vedkommende myndighed, jfr. § 7, stk. 1,  

 udpeger de personer, som skal have direkte adgang til registret.
Direktøren  

 for arbejdstilsynet skal tiltræde indstillingen.
Der må kun godkendes  

 personer, hvis arbejde gør det nødvendigt, at de har direkte adgang til  

 registret, og den enkelte må kun få adgang til de oplysninger, som den  

 pågældende har behov for i sit arbejde.
Adgang til registrerede oplysninger § 7.  De i § 3, stk. 1, nævnte myndigheder samt  

 rigshospitalets giftinformationscentral, civilforsvarsstyrelsens kemiske  

 rådgivergruppe, statens brandinspektion og sundhedsstyrelsen har direkte  

 adgang til de registrerede oplysninger i overensstemmelse med  

 sikkerhedsforskrifterne.
Stk. 2.  Andre myndigheder kan få udleveret de  

 oplysninger, som er nødvendige for den forsvarlige varetagelse af deres  

 opgaver.
Det samme gælder personer, der varetager opgaver efter miljø- og  

 arbejdsmiljølovgivningen, og som har tavshedspligt.
 § 8.  Virksomheder, der anvender stoffer, materialer  

 og produkter, som skal anmeldes, medlemmer af disse virksomheders  

 sikkerhedsorganisationer samt bedriftssundhedspersonale kan få udleveret  

 enhver registreret oplysning, som ikke er fortrolig efter § 5.
 Stk. 2.  Det samme gælder forskere, planlæggere og  

 institutioner, der arbejder med afværgelse af person-, miljø- og tingsskader.
 § 9.  Registrets oplysninger kan i øvrigt udleveres  

 efter lov om offentlighed i forvaltningen.
Tavshedspligt § 10.  Myndigheder og personer, der udøver opgaver  

 efter denne bekendtgørelse samt enhver, der i øvrigt yder bistand hertil, har  

 tavshedspligt efter borgerlig straffelovs §§ 152 og 264 b.
Klageadgang § 11.  Klager over direktøren for arbejdstilsynets  

 afgørelser kan indbringes for arbejdsministeren, jfr. arbejdsmiljølovens §  

 81.
 Stk. 2.  Klager vedrørende registrering, jfr. § 5, og  

 retten til at få meddelt oplysninger efter denne bekendtgørelse indbringes  

 for den minister, under hvis forretningsområde den påklagede afgørelse er  

 truffet.
Straf og ikrafttræden § 12.  Medmindre højere straf er forskyldt efter anden  

 lovgivning, straffes med bøde eller hæfte den, der forsætligt Stk. 2.  For overtrædelser, der begås af aktieselskaber,  

 andelsselskaber el. lign., kan der pålægges selskabet som sådant bødeansvar.
 § 13.  Bekendtgørelsen træder i kraft ved  

 bekendtgørelsen i Lovtidende.
