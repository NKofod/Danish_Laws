Bekendtgørelse om ændring af bekendtgørelse om Færdselsstyrelsens gebyrer og afgifter på vejtransportområdet § 1 I bekendtgørelse nr. 1526 af 12. december 2019 om Færdselsstyrelsens gebyrer og afgifter på vejtransportområdet foretages følgende ændringer:
 1. I § 7, stk. 1, udgår », ændring«.
 2. I § 7 indsættes som stk. 2:
»Stk. 2. For behandling af ansøgning om ændring af allerede udstedt tilladelse betales et gebyr efter regning til Færdselsstyrelsen.
Timesatsen er 675 kr. pr. påbegyndt time.« § 2 Stk. 1. Bekendtgørelsen træder i kraft den 1. september 2020.
Stk. 2. En tilladelsesindehaver, der før den 1. september 2020 har betalt et gebyr på 1.400 kr. pr. tilladelse for behandling af ansøgning om ændring af en allerede udstedt tilladelse, kan få tilbagebetalt et beløb svarende til differencen mellem gebyret betalt før den 1. september 2020 og det gebyr der, jf. § 1, nr. 2, ville skulle betales for behandling af ansøgning om ændring af tilladelse fra den 1. september 2020. Tilbagebetaling kan ske efter ansøgning herom til Færdselsstyrelsen.
Ansøgningen skal være modtaget af Færdselsstyrelsen senest den 31. december 2020. Tilbagebetaling sker til den, der har betalt gebyret, med mindre andet oplyses.
