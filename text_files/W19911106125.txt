Civilretsdirektoratet stadfæstede statsamtets afslag på frigivelse af  

 30.000 kr. af en mindreårigs formue på 360.000 kr.
Midlerne skulle anvendes  

 til forsørgelse af den mindreårige, der var 3 år, og værgen.
Værgen for en mindreårig på 3 år med en formue på 360.000 kr. søgte  

 frigivet 30.000 kr. af den mindreåriges formue.
Midlerne skulle anvendes til  

 indskud i lejlighed, møbler og andre leveomkostninger.
 Værgen havde i forbindelse med udvandring til Australien solgt alt, og var  

 efter ca 1/2 år vendt hjem igen.
 Værgen og den mindreårige havde intet sted at bo og ejede ingenting,  

 hvorfor man havde brug for midler til at »starte op igen«.
 Civilretsdirektoratet fastholdt statsamtets afslag og begrundede sin  

 afgørelse med, at der tilkom den mindreårige ydelser i henhold til  

 børnetilskudsloven, og at renterne af den mindreåriges midler blev udbetalt  

 til værgen til dækning af den mindreåriges øvrige fornødenheder.
