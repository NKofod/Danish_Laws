Landsskatteretskendelse vedr.
Begrænset skattepligt   

 lønindkomst under barselsorlov  bopæl USA Klagen skyldes, at klageren er anset for  

 begrænset skattepligtig af lønindkomst udbetalt af amt under barselsorlov.
Landsskatterettens  

 afgørelse Indkomståret 2002 -  

 Personlig indkomst Skatteforvaltningen har anset  

 klageren for begrænset skattepligtig af lønindkomst udbetalt af X Amt under  

 barselsorlov i perioden fra 6. august til 31. december 2002 139.367 kr.
 Landsskatteretten stadfæster  

 skatteankenævnets afgørelse.
Sagens oplysninger Klageren, der er dansk  

 statsborger, flyttede den 1. september 2001 fra Danmark til USA i forbindelse  

 med, at hendes ægtefælle blev udstationeret til USA Klagerens fulde  

 skattepligt  

 til Danmark ophørte den 1. september 2001 i forbindelse med flytningen til  

 USA.  

 Klageren har haft skattemæssig bopæl i USA i perioden fra 1. september 2001  

 til  

 30. juni 2003, hvor hun og ægtefællen flyttede tilbage til Danmark.
 Klageren har i perioden fra  

 6. august 2002 til 31. december 2002 modtaget 139.367 kr. i løn under  

 barselsorlov fra sin arbejdsgiver.
Skatteforvaltningens  

 afgørelse Klagerens fulde skattepligt  

 til Danmark ophørte pr. 1. september 2001. Klageren er begrænset  

 skattepligtig  

 til Danmark i perioden fra 1. september 2001 til 30. juni 2003, hvor hun  

 havde  

 bopæl i USA.
Klageren er begrænset skattepligtig  

 til Danmark af udbetalt lønindkomst på 139.367 kr. under barselsorlov fra X Amt.
Der foreligger et  

 tjenesteforhold med arbejdsgiveren under orlovsperioden, og der gives i denne  

 periode ret til løn under barselsorlov.
Retten til løn under barselsorlov  

 fremgår også af overenskomstbestemmelserne om  

 arbejdsmarkedsorlovsordninger.
 Lønnen udbetalt under orlov  

 fra X Amt må sidestilles med løn for arbejde udført her i landet, som Danmark  

 kan beskatte efter kildeskattelovens § 2, stk. 1, litra a.
Løn under barsel er endvidere  

 A-indkomst efter kildeskattelovens § 43, og arbejdsgiveren X Amt har  

 indeholdt  

 A-skat af lønnen.
Klageren har erhvervet ret til løn under barsel også efter  

 ophør af fuld skattepligt, jf. §§ 22-24 i bekendtgørelse af 16. november 2001  

 om opkrævning af indkomstskat for personer m.v.
Danmark har derfor  

 beskatningsretten i henhold til artikel 15 dobbeltbeskatningsaftalen med USA.
Landsskatteretten har i en  

 tilsvarende sag fastholdt, at ydelser af lignende art kan beskattes i  

 Danmark,  

 jf.
Landsskatterettens kendelse offentliggjort i SKM2004.53.LSR /TfS  

 2004.200.
Klagerens påstand og  

 argumenter Klagerens  

 repræsentant har nedlagt påstand om, at klageren i indkomståret 2002 ikke er  

 begrænset skattepligtig af løn under barsel på 139.367 kr.
 Til  

 støtte for påstanden har repræsentanten bl.a. anført, at klageren opgav sin  

 fulde skattepligt til Danmark den 1. september 2001 i forbindelse med  

 ægtefællens udstationering, og at hun således har haft skattemæssig bopæl i  

 USA  

 i hele indkomståret 2002.
Klageren  

 modtog i perioden fra 6. august 2002 til 31. december 2002 139.367 kr. i løn  

 under barsel fra sin arbejdsgiver X Amt.
Hun har ikke udført noget arbejde  

 her  

 i landet for sin arbejdsgiver i perioden fra 6. august 2002 til indkomstårets  

 udløb.
Der  

 er ikke intern dansk hjemmel i kildeskatteloven til at beskatte løn under  

 barsel efter ophøret af den fulde skattepligt her til landet, da klageren  

 faktuelt ikke har udført noget arbejde her i landet for lønnen.
Der er ikke  

 belæg for, at løn under barsel, som klageren ikke har udført noget arbejde  

 for  

 i Danmark, kan sidestilles med løn for arbejde udført her i landet.
Der er  

 tale  

 om en udvidet fortolkning, som der ikke er holdepunkter for i bestemmelsens  

 ordlyd eller i dens forarbejder.
 Anvendelsen  

 af kildeskattelovens § 2, stk. 1, litra a, skal derudover ske under  

 hensyntagen  

 til fortolkningen og anvendelsen af artikel 15 i OECD´s modeloverenskomst.  

 Modeloverenskomsten åbner ikke op for en udvidet fortolkning.
 Klageren  

 er derfor ikke begrænset skattepligtig til Danmark af fuld løn under barsel,  

 jf. kildeskattelovens § 2, stk. 1, litra a.
 Klageren  

 er i øvrigt kun begrænset skattepligtig af løn under barsel, hvis Danmark har  

 ret til at beskatte løn under barsel som kildeland efter artikel 15 i den  

 dansk/amerikanske dobbeltbeskatningsoverenskomst vedrørende personligt  

 arbejde  

 i tjenesteforhold eller artikel 21 om andre indkomster.
Dansk  

 beskatningsret efter artikel 15 i den dansk/amerikanske  

 dobbeltbeskatningsoverenskomst forudsætter, at klageren har udført arbejde i  

 den anden kontraherende stat, dvs. i Danmark.
Bestemmelsen skal fortolkes og  

 anvendes i overensstemmelse med artikel 15 i OECD´s modeloverenskomst  

 vedrørende beskatning af indkomst fra ansættelsesforhold.
I punkt I i  

 kommentarerne til artikel 15 i OECD`s modeloverenskomst er det fastslået, at  

 løn kan beskattes i den stat, hvor arbejdet faktisk er udført.
Arbejde er  

 udført på det sted, hvor den ansatte fysisk er til stede på det tidspunkt,  

 hvor  

 det arbejde, for hvilket arbejdsvederlaget betales, udføres.
Det indebærer,  

 at  

 bopælsstaten har en eksklusiv ret til at beskatte løn, der stammer fra den  

 anden kontraherende stat, hvis personen ikke faktisk har udført noget arbejde  

 i  

 den anden stat.
Artikel  

 15 i den dansk/amerikanske dobbeltbeskatningsoverenskomst er identisk med  

 OECD´s modeloverenskomst  

 med hensyn til beskatning af løn.
Bestemmelsen må derfor fortolkes i  

 overensstemmelse  

 med modeloverenskomstens artikel 15. Da klageren uomtvisteligt ikke har  

 udført  

 noget arbejde her i landet, er der ikke hjemmel i artikel 15 i  

 dobbeltbeskatningsaftalen mellem Danmark og USA til at beskatte indkomsten i  

 Danmark.
Dette  

 er bekræftet af Told- og Skattestyrelsen i et svar af 16. april 1999  

 vedrørende  

 beskatningsretten til fuld løn under barsel.
I besvarelsen bekræfter Told- og  

 Skattestyrelsen, at Danmark ikke har hjemmel til at beskatte fuld løn under  

 barsel, idet der ikke oppebæres indkomst for virksomhed udført her i landet.
 Landsskatterettens  

 kendelse offentliggjort i SKM2004.53.LSR kan ikke føre til et andet resultat,  

 da afgørelsen vedrører beskatning af løn i opsigelsesperioden, mens denne sag  

 vedrører beskatning af løn under barsel i et uopsagt ansættelsesforhold, hvor  

 klageren løbende erhverver ret til lønnen, mens hun er bosiddende i USA.
 Heller  

 ikke artikel 19 i den dansk/amerikanske dobbeltbeskatningsaftale giver  

 Danmark  

 ret til at beskatte fuld løn under barsel fra arbejdsgiveren  X Amt, da  

 klageren ikke har udført noget hverv for arbejdsgiveren i USA eller udøvet  

 funktioner af myndighedskarakter.
 Såfremt  

 fuld løn under barsel ikke kan karakteriseres som løn for personligt arbejde  

 i  

 tjenesteforhold omfattet af artikel 15 i den dansk/amerikanske  

 dobbeltbeskatningsaftale, skal indkomsten henføres til residualbestemmelsen i  

 dobbeltbeskatningsaftalens artikel 21 vedrørende andre  

 indkomster.  

 Beskatningsretten til fuld løn under barsel tilkommer i så fald også  

 bopælsstaten (USA).
 Dette  

 er i overensstemmelse med Landsskatterettens kendelse offentliggjort i TfS  

 1998.652. Her tilkendegav Landsskatteretten, at da der ikke rent faktisk var  

 udført noget personligt arbejde i kildestaten (Danmark), som påkrævet for  

 anvendelsen af artikel 15 i den dansk/schweiziske dobbeltbeskatningsaftale,  

 skulle indkomsten (fratrædelsesgodtgørelse) beskattes i Schweiz.
Landsskatterettens  

 bemærkninger og begrundelse Det lægges til grund, at  

 klageren den 1. september 2001 flyttede fra Danmark til USA, og at hendes  

 fulde  

 skattepligt til Danmark i henhold til kildeskattelovens § 1, stk. 1, nr. 1,  

 ophørte i forbindelse med flytningen til USA.
Ifølge den dagældende  

 bestemmelse i kildeskattelovens § 2, stk. 1, litra a, er personer, der  

 oppebærer  

 indkomst af den i § 43, stk. 1, nævnte art for virksomhed udført her i  

 landet,  

 begrænset skattepligtige til Danmark.
Det er uden betydning for  

 skattepligten,  

 om retten til indkomsten eller ydelsen er erhvervet efter ophør af virksomhed  

 her i landet.
 Af den dagældende bestemmelse  

 i kildeskattelovens § 43, stk. 1, fremgår, at enhver form for vederlag i  

 penge  

 samt i forbindelse hermed ydet fri kost og logi for personligt arbejde i  

 tjenesteforhold, herunder løn, feriegodtgørelse, honorar, tantieme,  

 provision,  

 drikkepenge og lignende ydelser, henregnes til A-indkomst.
 Retten bemærker,  

  

 at  

 klageren under barselsorloven har været ansat i og været aflønnet som  

 lønmodtager  

 af X Amt,  

  

 at  

 ansættelsesforholdet fortsat har bestået under  

 barselsorloven,  

  

 at  

 det arbejde, der fysisk er udført som led i  

 ansættelsesforholdet, i det hele er blevet udført her i landet, og  

  

 at  

 den løn, som klageren har modtaget fra X Amt under barselsorloven i perioden  

 fra 6. august til 31. december 2002, må anses at træde i stedet for løn for  

 personligt arbejde i tjenesteforhold.
 Klageren er derfor i henhold  

 til de dagældende bestemmelser i kildeskattelovens § 2, stk. 1, litra a, jf.  

 §  

 43, stk. 1, begrænset skattepligtig til Danmark af lønindkomsten fra X Amt  

 under barselsorloven i perioden fra 6. august til 31. december 2002.
 Af artikel 19, stk. 1, i  

 dobbeltbeskatningsoverenskomsten af 19. august 1999 mellem Danmark og USA  

 fremgår følgende:
 Uanset bestemmelserne i  

 artikel 14 (Frit erhverv), artikel 15 (Personligt arbejde i tjenesteforhold),  

 artikel 16 (Bestyrelseshonorarer) og artikel 17 (Kunstnere og sportsfolk)  

 skal  

 følgende gælde:
gage, løn og  

 lignende vederlag, bortset fra pensioner, der udbetales af offentlige midler  

 i  

 en kontraherende stat eller en af dens politiske underafdelinger eller lokale  

 myndigheder til en fysisk person for udførelse af hverv for denne stat,  

 underafdeling eller myndighed under udøvelse af funktioner af  

 myndighedskarakter, kan, medmindre andet fremgår af bestemmelserne i litra  

 b),  

 kun beskattes i denne stat; et sådant  

 vederlag kan dog kun beskattes i den anden kontraherende stat, såfremt  

 hvervet  

 er udført i denne stat, og den pågældende er en i denne stat hjemmehørende  

 fysisk person, som er statsborger i  

 denne stat; eller ikke blev  

 hjemmehørende i denne stat alene med det formål at udføre hvervet. Under hensyntagen til,  

  

 at  

 klageren under barselsorloven har været ansat i og været aflønnet af X Amt,  

 som  

 er en offentligretlig institution,  

  

 at  

 det arbejde, der faktisk er udført  

 som led i ansættelsesforholdet, i det hele er udført her i landet,  

  

 at  

 den løn, som klageren har modtaget fra X Amt under barselsorloven, må anses  

 at  

 træde i stedet for løn for personligt arbejde i tjenesteforhold, og  

  

 at  

 klageren er dansk statsborger, finder retten herefter, at Danmark har  

 beskatningsretten til lønindkomsten i henhold til  

 dobbeltbeskatningsoverenskomstens artikel 19.
 Afgørelsen for indkomståret  

 2002 stadfæstes derfor.
