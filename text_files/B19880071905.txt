(Erhvervsrettede kurser m.v.) § 1 I bekendtgørelse nr. 479 af 2. juli 1987 om efteruddannelse  

 (Erhvervsrettede kurser m.v.) foretages følgende ændringer:
 1. § 1, stk 1, affattes således:
»§ 1.  Undervisningsministeriet, Direktoratet for  

 Erhvervsuddannelserne, Direktoratet for Gymnasieskolerne og Højere  

 Forberedelseseksamen og Direktoratet for de Videregående Uddannelser, kan yde  

 tilskud til uddannelsesinstitutioner, andre offentlige institutioner og  

 private kursusudbydere til at gennemføre forsøgs- og udviklingsarbejde  

 vedrørende erhvervsrettede efter- og videreuddannelseskurser.  

 Kulturministeriet, Direktoratet for Folkeoplysning, Frie Grundskoler m.v. kan  

 tilsvarende yde tilskud til uddannelsesinstitutioner under dette direktorat  

 inden for en beløbsramme, der fastsættes af Undervisningsministeriet.« 2. I § 2, stk. 2, 3. pkt., og § 3, stk.  

 1 og stk. 2 indsættes efter »Undervisningsministeriet«  

 »og Kulturministeriet, Direktoratet for Folkeoplysning, Frie Grundskoler  

 m.v.« 3. § 4 affattes således:
»§ 4.  Direktoratet for Erhvervsuddannelserne,  

 Direktoratet for Gymnasieskolerne og Højere Forberedelseseksamen og  

 Direktoratet for de Videregående Uddannelser kan yde tilskud til at  

 gennemføre erhvervsrettede efter- og videreuddannelseskurser ved  

 uddannelsesinstitutioner under Undervisningsministeriet, således at kurserne  

 billiggøres for deltagerne ved hel eller delvis dækning af kursusudgifterne.  

 Kulturministeriet, Direktoratet for Folkeoplysning, Frie Grundskoler m.v. kan  

 tilsvarende yde tilskud til uddannelsesinstitutioner under dette direktorat  

 inden for en beløbsramme, der fastsættes af Undervisningsministeriet.« § 2 Bekendtgørelsen træder i kraft ved offentliggørelsen i Lovtidende og har  

 virkning for tilskud ydet i 1988.
Undervisningsministeriet, den 30.  

 november 1988 P.M.V.
 E.B.
