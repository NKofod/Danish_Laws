 Justitsministeriet skal herved meddele, at der mellem Trafikministeriet og  

 Justitsministeriet er enighed om, at det af hensyn til færdselssikkerheden  

 vil være hensigtsmæssigt at ophæve adgangen til at opretholde eller etablere  

 vejkryds med unormale vigepligtsforhold (knækket prioritet) ved afmærkning  

 med tavlen UB 10.
 Vigepligtstavlen UB 10, unormale vigepligtsforhold, vil derfor på et  

 senere tidspunkt udgå af Justitsministeriets bekendtgørelse om vejafmærkning.
 For at give en rimelig frist til afvikling af afmærkning med tavlen UB 10,  

 vil tavlen imidlertid først udgå af vejafmærkningsbekendtgørelsen med  

 virkning fra den 1. januar 1992.
 Senest på dette tidspunkt skal UB 10 i de eksisterende vejkryds med  

 knækket prioritet være fjernet.
 Såfremt det skønnes hensigtsmæssigt, kan de hidtidige vigepligtsforhold  

 bevares, hvis udformningen af krydset gør det forsvarligt.
 Justitsministeriet skal samtidig anmode politiet om allerede på nuværende  

 tidspunkt at ophøre med at godkende anvendelse af UB 10 til etablering af nye  

 vejkryds med knækket prioritet.
 Det bemærkes, at Justitsministeriets cirkulæreskrivelse af 21. august 1978  

 om ubetinget vigepligt og om fjernelse af afmærkning om anvendelse af  

 parkeringsskiver må anses for bortfaldet.
 P.M.V.
 E.B.
