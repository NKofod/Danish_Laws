 Vedlagt sendes notat af 18. marts 1993 vedrørende vidne- og sandhedspligt  

 i disciplinærsager vedrørende tjenstlige forhør og afhøringer.
 Notatet indeholder en oversigt over Ombudsmandens opfattelse af  

 retsstillingen på dette område.
 Det bemærkes, at Ombudsmandens opfattelse ikke svarer til det, der er  

 anført om partsforklaring i Finansministeriets »Personaleadministrativ  

 Vejledning« Kap. 32.
 Direktoratet skal henstille, at man følger de retningslinier, der er  

 anført i det vedlagte notat.
E.B Lene Møller-Nielsen Notat vedrørende vidne- og sandhedspligt i disciplinærsager ved  

 tjenstligt forhør og afhøring.
 Folketingets Ombudsmands rapporter fra 1991 vedrørende egen drift  

 undersøgelse angående sager fra P&T og DSB om uansøgt afsked af  

 tjenestemænd af discplinære grunde indeholder bl.a. vurderinger af, hvorledes  

 Ombudsmanden vurderer retsstillingen for så vidt angår spørgsmålet om partens  

 vidne- og sandhedspligt ved tjenstlige forhør og afhøring samt vejledning om  

 de to nævnte forhold.
 Neden for følger en oversigt over Ombudsmandens opfattelse af  

 retsstillingen:
I.
Tjenstligt forhør i medfør af tjenestemandslovens § 21. Vedrørende  

 parten.
 1. Vedrørende ikke-strafbare forhold.
 I den udstrækning parten vælger at udtale sig vedrørende ikke-strafbare  

 forhold antages det, at parten har sandhedspligt.
Forhørslederen har ved forhørets begyndelse pligt til at vejlede parten om  

 vidnepligtsspørgsmålet.
Det bør endvidere i forhørsprotokollen udtrykkeligt  

 anføres, at parten er vejledt om, at parten ikke har vidnepligt men at  

 parten, for så vidt vedkommende udtaler sig om ikke-strafbare forhold, har  

 sandhedspligt.
Forhørslederen skal ved forhørets begyndelse vejlede parten om  

 vidnepligts- og sandhedspligtspørgsmålet.
Endvidere bør det i  

 forhørsprotokollen udtrykkeligt anføres, at parten er vejledt om disse to  

 forhold.
 Hvis parten afgiver urigtig forklaring, kan det straffes som en  

 tjenesteforseelse.
 2. Vedrørende strafbare forhold.
 Det antages, at parten hverken har vidnepligt eller sandhedspligt, hvis  

 parten udtaler sig.
Forhørslederen har ved forhørets begyndelse pligt til at vejlede parten om  

 vidnepligtsspørgsmålet.
Det bør endvidere i forhørsprotokollen udtrykkeligt  

 anføres, at parten er vejledt om, at vedkommende hverken har vidnepligt eller  

 sandhedspligt.
 Det bemærkes, at efter Ombudsmandens opfattelse kan en urigtig forklaring  

 fra en part, der - som følge af at vedkommende mistænkes for noget strafbart  

 - ikke har sandhedspligt, indgå (med en vis vægt) i decorumvurderingen efter  

 tjenestemandslovens § 10.
II.
Tjenstlig afhøring.
Vedrørende parten.
Ombudsmanden finder, at partens retsstilling i forbindelse med tjenstlige  

 afhøringer ikke kan antages at være svagere end på det senere tidspunkt, hvor  

 der eventuelt afholdes tjenstligt forhør.
Der skal derfor i det hele henvises  

 til det under I ovenfor anførte.
III.
Tjenstligt forhør og tjenstlig afhøring.
Vedrørende vidner.
Vidner der indkaldes til såvel tjenstligt forhør som afhøring har både  

 vidnepligt og sandhedspligt.
Dette gælder alle ansatte samt alle  

 ikke-ansatte.
 Vidnet skal ved forhørets/afhøringens begyndelse vejledes om vidnepligten.  

 Endvidere bør det udtrykkeligt i forhørsprotokollen anføres, at vidnet er  

 vejledt om disse to spørgsmål.
