1. Ved statsskattedirektoratets cirkulære nr. 527 af  

 1. juni 1977 bemyndigedes amtsskatteinspektoraterne og Frederiksberg  

 skattedirektorat til at iværksætte de ekstraordinære skatteansættelser, som i  

 henhold til selskabsskattelovens §§ 5, 5A og 7 skal foretages for den  

 afsluttende indkomstperiode for selskaber og foreninger m.v., der opløses  

 eller ophører.
I cirkulæret henledes opmærksomheden på, at udlodninger, der  

 sker ved modreging af aktionærens gæld til selskabet, skal medregnes af  

 aktionæren til pari kurs og således ikke - som ved udlodning af andre aktiver  

 - til værdien i handel og vandel.
Denne praksis på skatteområdet har hidtil  

 været i overensstemmelse med den praksis, som skattedepartementet har fulgt  

 på arve- og gaveafgiftsområdet.
Ifølge denne praksis skulle pantebreve samt  

 gældsbreve uden pantesikkerhed ansættes til pari kurs ved arve~ eller  

 gaveafgiftsberegningen, når de blev udlagt til debitorarvingen eller som gave  

 overdraget til debitor.
2. Skattedepartementet har ved cirkulæreskrivelse af  

 27. maj 1980 meddelt, at den af skattedepartementet hidtil fulgte praksis på  

 arve- og gaveafgiftsområdet må anses for at være forladt efter højesterets  

 dom af 20. december 1979, således at de omhandlede aktiver ved  

 afgiftsberegningen skal ansættes til deres handelsværdi.
På tilsvarende måde  

 skal udlodninger af likvidationsprovenu, der sker ved modregning af  

 aktionærens gæld til selskabet, herefter ansættes til værdien i handel og  

 vandel.
Bedømmelsen af værdien må ske efter karakteren af den pågældende  

 gæld, således at pantegæld eller gæld i henhold til gældsbrev uden  

 pantesikkerhed ansættes til kursværdi, medens f.eks. anfordringsgæld normalt  

 må ansættes til pålydende værdi.
 3. I de tilfælde, hvor der som følge af hidtidig  

 praksis ved ansættelsen for tidligere år ikke er anerkendt kursnedskrivning  

 ved udlodning, anmodes de skattelignende myndigheder om at foranledige  

 indkomstansættelserne optaget til fornyet behandling, når der fremsættes  

 begæring herom, eller forholdet er skattemyndighederne bekendt, og der ikke  

 er forløbet mere end 3 år fra udløbet af det pågældende indkomstår.
