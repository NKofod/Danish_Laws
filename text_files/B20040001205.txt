Bekendtgørelse om udnævnelse og afskedigelse af tjenestemænd  

 i lønramme 1-35 i politiet I medfør af § 3 og § 26, stk. 2, i lov om  

 tjenestemænd, jf. lovbekendtgørelse nr. 597 af 24. juni 2003, fastsættes  

 følgende:
§ 1.  

  

 Udnævnelse og afskedigelse af tjenestemænd i lønramme 1-35 i politiet  

 foretages  

 af rigspolitichefen.
Dog kan udnævnelse af tjenestemænd i lønramme 1-20 inden  

 for den administrative sektor i politikredsene foretages af vedkommende  

 politimester  

 (i København af politidirektøren).
 Stk. 2.  

  

 Uansøgt  

 afsked kan kun foretages af justitsministeren.
 § 2.  

  

 Justitsministeren foretager udnævnelse i og afskedigelse fra stillinger, hvor  

 det er en forudsætning for ansættelse, at indehaveren har juridisk  

 kandidateksamen.
 § 3.  

  

 Bekendtgørelsen træder i kraft den 1. februar 2004.
 Stk. 2.  

  

 Bekendtgørelse  

 nr. 430 af 19. juni 1989 om udnævnelse og afskedigelse af tjenestemænd i  

 lønramme 1-35 i politiet ophæves.
