 Resumé  



  

 Den 27. maj 1997 foretog  

 inspektionschefen inspektion af Arresthuset i Vordingborg.
 Det var bl.a.  

 utilfredsstillende at de indsatte på grund af de bygningsmæssige forhold er  

 henvist til at tilbringe stort set al deres tid på cellerne, og at  

 fritidstilbudene i arresthuset - især under disse forhold - var helt  

 utilstrækkelige.
 Det blev henstillet  

 at der blev givet de indsatte mulighed for at købe mad fra to andre  

 leverandører end den ene (en restaurant) som det på tidspunktet for  

 inspektionen kun var muligt at købe mad fra.
 Endvidere blev det  

 henstillet at der blev installeret en vaskemaskine som de indsatte kunne  

 benytte.
 I forbindelse med  

 inspektionen blev der modtaget rapportmateriale for en nærmere angiven  

 periode  

 om anvendelse af håndjern, om disciplinærsager og om visitationer.  

 Gennemgangen  

 heraf gav på nogle punkter anledning til kritik. (J.nr. 1997-1157-629).
Inspektion af  

 Arresthuset i Vordingborg Den 28. november 1997 afgav inspektionschefen følgende  

 rapport til arresthuset og Direktoratet for Kriminalforsorgen:
1. Indledning Den 1. januar 1997 trådte lov nr. 473 af 12. juni 1996 om  

 Folketingets Ombudsmand i kraft.
I bemærkningerne til lovforslagets § 18  

 forudsættes det at ombudsmanden foretager systematiske inspektioner af  

 fængsler til opfyldelse af en anbefaling fra Den Europæiske Komité vedrørende  

 forebyggelse af tortur og anden umenneskelig behandling eller straf.
Samtidig  

 blev retsplejelovens § 779 ophævet, jf. ombudsmandslovens § 31, stk. 2. Det  

 tilsyn som medlemmer af Københavns Borgerrepræsentation og amtsrådene har  

 ført  

 med varetægtsarrestanters behandling og forholdene i varetægtsfængsler  

 (arresthuse)  

 i henhold til retsplejelovens § 779, er således ophørt med virkning fra den  

 1.  

 januar 1997, og det er herved forudsat at også denne tilsynsopgave fremover  

 varetages af ombudsmanden.
Som et led i denne inspektionsvirksomhed foretog jeg og tre  

 af embedets øvrige medarbejdere den 27. maj 1997 inspektion af Arresthuset i  

 Vordingborg.
Til stede under inspektionen var bl.a. arrestinspektøren  

 (Politimesteren i Vordingborg) og arrestforvareren.
I forbindelse med  

 inspektionen  

 modtog jeg rapportmateriale til gennemgang, jf. nærmere pkt. 7, nedenfor.
 Ombudsmanden har ikke tidligere inspiceret Arresthuset i  

 Vordingborg.
Inspektionen den 27. maj 1997 bestod af en indledende  

 samtale med ledelsen og medarbejderrepræsentanter, rundgang i arresthuset,  

 samtale med indsatte der havde anmodet herom, og en afsluttende samtale med  

 ledelse og medarbejderrepræsentanter.
I tilslutning hertil udarbejdede jeg - et notat af 19. juni 1997 om iagttagelser under rundgang i  

 arresthuset, - et referat af 13. juni 1997 af det indledende møde med  

 ledelsen og af oplysninger givet under rundgangen, - et notat af 13. juni 1997 om samtaler med indsatte under  

 inspektionen og - et referat af 13. juni 1997 af det afsluttende møde med  

 ledelsen mv. i arresthuset.
Med brev af 23. juni 1997 sendte jeg det nævnte materiale  

 til arresthuset og til politimesteren idet jeg bad om at modtage eventuelle  

 bemærkninger eller tilføjelser inden en måned.
Jeg modtog ikke sådanne  

 bemærkninger.
Arrestforvareren har telefonisk oplyst at arresthuset ikke har  

 bemærkninger hertil.
 2. Bygningsmæssige forhold  

 mv.
Arresthuset er opført i 1896 og bygget sammen med  

 retsbygningen.
Det er en toetagers bygning, beliggende i centrum af  

 Vordingborg  

 og med plads til i alt 15 indsatte.
a.Cellerne Der er fem enkeltmandsceller (to i stueetagen og tre på  

 1. etage), to tomandsceller (en på hver etage) og to tremandsceller (en på  

 hver etage). Enkeltmandscellerne er på ca. 9 m² (en enkelt dog kun på godt  

 syv  

 en halv m²), tomandscellerne er på ca. 12½ m², og tremandscellerne er på godt  

 16 m².
Cellerne er møbleret med briks(e), bord(e), stol(e),  

 skab(e), arkitektlampe og en opslagstavle.
De er indrettet med håndvask med  

 hvide fliser og spejl og en hvid kuglelampe over vasken.
Der er  

 linoleumsgulv,  

 loftlampe midt i loftet, ventilationsanlæg og kaldeknap i cellerne.
De  

 enkelte  

 celler er malet i forskellige farver.
Indretningen af cellerne giver mig for så vidt ikke  

 anledning til bemærkninger.
Inventaret virkede imidlertid generelt meget  

 slidt.
Enkelte steder var stolene holdt sammen af tape, og madrasserne var  

 generelt meget slidte og hullede.
I enkelte af cellerne var der endvidere  

 huller i væggene og huller i gulvet.
Jeg går ud fra at arresthuset i forbindelse med den løbende  

 vedligeholdelse og ved udskiftning af inventar er opmærksom på at der er  

 behov  

 for at i hvert fald egentlige skader på vægge og gulve bliver udbedret, og at  

 møblement der er itu, bliver udskiftet eller repareret.
Jeg går endvidere ud  

 fra at arresthuset er opmærksom på at en del af inventaret er i en sådan  

 forfatning  

 at udskiftning er tiltrængt.
 Jeg foretager ikke videre vedrørende disse spørgsmål.
 b.Øvrige rum mv.
1  

 °  


  

 Toilet- og badeforhold For enden af gangen på hver etage er der et mindre toilet.  

 Toiletterne fremstod en smule slidte, men var i øvrigt pæne og rene.
Beslaget  

 på stueetagens toiletvindue havde i forbindelse med et flugtforsøg været  

 forsøgt skruet ud af væggen.
Dette var endnu ikke endeligt repareret.
Arresthusets baderum er beliggende i stueetagen.
Der er to  

 separate baderum der begge er indrettet med en forgang med træbænk, radiator,  

 kaldeknap og ventilation.
Baderummene kan ikke aflåses indefra, men  

 isolationsindsatte kan låses inde i baderummene af personalet.
I et forrum  

 til  

 de to baderum er der opsat en vask med hvide fliser og spejl ovenover.
I  

 forrummet  

 er der endvidere placeret vaskekurve, ligesom der fandtes sprøjterens mv.
Det  

 fremstod rimeligt pænt.
2  

 °  


  

 Køkkenfaciliteter Køkkenet er beliggende i stueetagen.
Det er et hvidt flisekøkken  

 med hvide vægge og vask og bord i rustfrit stål.
Køkkenet er udstyret med en  

 almindelig ovn, en mikroovn, en opvaskemaskine, et køleskab og to frysere  

 til opbevaring af maden der leveres fra Statsfængslet i Jyderup.
Køkkenet  

 anvendes kun i begrænset omfang til egentlig madlavning.
Det var overalt rent  

 og pænt.
3  

 °  


  

 Besøgsrum Der er ét besøgsrum der er beliggende i stueetagen.
Det er  

 et værelse af almindelig cellestørrelse.
Det er møbleret med en briks, et  

 sofabord, to stole og en loftlampe.
Værelset har gule vægge, og der er  

 gardiner  

 for vinduerne samt en plante i vinduet.
I hjørnet af lokalet er der et skab  

 til de besøgendes overtøj og tasker mv.
Skabet aflåses under besøget.
I  

 lokalet findes kondomer og toiletpapir mv.
Besøgslokalet fremstod umiddelbart  

 pænt og rent, men virkede dog noget trist.
4  

 °  


  

 Andet Arresthuset indeholder et lægeværelse som også anvendes som  

 skolelokale, et depotrum, et lagerrum og kontorer mv. til personalet.  

 Lægeværelset trænger til maling, i særdeleshed den væg som lægebriksen er  

 placeret  

 opad.
 Bibliotek er indrettet i et skab på gangen på 1. sal.
Der er ingen særskilte arbejdsrum.
Alt arbejde foregår  

 derfor på cellerne.
Dog er der i lagerrummet et skrivebord hvor en indsat af  

 og til pakker varer.
Der er ikke i øvrigt mulighed for at arbejde på lageret.
 Der er heller ingen særskilte fællesrum til fritidsaktiviteter.  

 Da det ikke er tilladt at have ophold på gangene i fritiden, er de indsatte  

 henvist til at tilbringe al deres fritid og fællesskab på cellerne (bortset  

 fra gårdtur).
Under det indledende møde oplyste arresthuset at de  

 bygningsmæssige forhold er et stort problem.
Arresthuset har et stort behov  

 for  

 mere plads til fællesaktiviter mv.
Arresthuset har udarbejdet to forslag  

 herom.  

 Det ene drejer sig om en tilbygning til arresthuset.
Jeg fik udpeget det  

 areal  

 som ønskes anvendt hertil.
Arresthuset havde forelagt forslaget herom for  

 direktoratet og havde også haft besøg af direktoratet i den anledning, men  

 uden et positivt resultat.
Det andet forslag drejer sig om inddragelse af et  

 lokale som nu tilhører retten, men det vil retten ikke afgive.
Jeg modtog  

 under  

 inspektionen tegninger med de forslag som arresthuset havde udarbejdet.
Jeg  

 bad tillige om kopi af brevvekslingen med direktoratet.
Arresthuset har  

 efterfølgende oplyst at det ikke har været muligt at finde noget skriftligt  

 materiale i sagen.
I tilslutning hertil har arrestforvareren i brev af 21.  

 juli 1997 oplyst at han husker sagen sådan at arkitekten efter direktoratets  

 besøg (i 1995) skulle komme med eventuelle forslag til ændringer.  

 Arrestforvareren har telefonisk rykket for svar og så vidt han husker fået  

 det  

 svar 'at der ikke kunne blive tale om en tilbygning, men såfremt arresthuset  

 kunne komme med alternative forslag var man villig til at se på sagen igen'.
De fritidstilbud der  

 gives de indsatte, består alene af to kondicykler og to bob-spil som de  

 indsatte  

 kan låne ind på cellerne.
Herudover er der mulighed for at låne bøger,  

 tegneserier og spil fra 'biblioteket'. Under gårdtur i stjernegården kan de  

 indsatte spille bold med en skumbold.
 Under mine samtaler med de indsatte klagede de over at der alene  

 var de nævnte fritidstilbud, og der blev bl.a. fremsat ønske om et  

 kondirum.
Torturkomitéen aflagde i 1996 sit andet rutinebesøg i  

 Danmark, og komitéen besøgte herunder bl.a.
Vestre Fængsel og Arresthuset i  

 Esbjerg.
I sin rapport af 3. april 1997 har komitéen generelt påpeget  

 vigtigheden  

 af at alle indsatte, herunder varetægtsarrestanter, har mulighed for at  

 tilbringe en passende tid  

  

 uden for cellerne  

  

 (helst i otte timer eller mere om dagen), beskæftiget med meningsfyldte  

 aktiviteter af varierende karakter (fællesskabsaktiviteter, uddannelse,  

 sport og meningsfyldt (erhvervsfagligt) arbejde). I lyset af disse  

 bemærkninger  

 anbefalede komitéen at tilbudene til de indsatte blev udvidet.
Direktoratet  

 har (i Nyt fra Kriminalforsorgen, nr. 3, juni 1997) udtalt at direktoratet i  

 samarbejde med de enkelte institutioner og inden for de eksisterende fysiske  

 og økonomiske muligheder vil arbejde på en fortsat forbedring af forholdene  

 for de indsatte, herunder også udendørsfaciliteterne.
 Det fremgår endvidere af varetægtsbekendtgørelsens § 15,  

 stk. 1, og fuldbyrdelsesbekendtgørelsens § 16, stk. 1, at de indsatte i  

 fritiden  

 'så vidt muligt' skal have tilbud om 'forskellige former for sportsudøvelse'.
 Jeg er enig i de betragtninger som Torturkomitéen er  

 fremkommet med.
I arresthuset i Vordingborg er forholdet således reelt det  

 at de bygningsmæssige forhold indebærer at de indsatte er henvist til at  

 tilbringe al deres tid på cellerne.
Det gælder både i arbejdstiden og i  

 fritiden.
Den eneste afbrydelse er muligheden for de daglige gårdture.
Det er  

 naturligvis utilfredsstillende at de bygningsmæssige forhold sådan umuliggør  

 at der kan bydes de indsatte forhold der blot i nogen grad lever op til de  

 krav  

 som bl.a.
Torturkomitéen har formuleret.
 Jeg går ud fra at Direktoratet for Kriminalforsorgen i lyset  

 af mine iagttagelser under inspektionen, det anførte ovenfor om  

 Torturkomitéens  

 bemærkninger og det forhold at direktoratets arkitekt har udtalt at  

 direktoratet var villig til at se på sagen igen, er indstillet på at overveje  

 at iværksætte bygningsmæssige forbedringer/forandringer af de fysiske rammer  

 i arresthuset for de indsatte sådan at der skabes mulighed for at de indsatte  

 kan tilbringe i hvert fald nogen tid uden for cellerne i fællesskab både ved  

 arbejde og i fritiden.
Jeg beder direktoratet om at underrette mig om hvad der  

 videre sker vedrørende spørgsmålet.
Jeg er opmærksom på det sparekrav som  

 direktoratet  

 er pålagt, og Finansministeriets cirkulære nr. 100 om afgift på  

 anlægsprojekter  

 i staten.
Jeg henviser dog til den mulighed der er i cirkulæret for at søge  

 dispensation (§ 2, stk. 3).
5  

 °  


  

 Gårdtursarealer Der er to tråddækkede strålegårde der er overdækkede i den  

 ene ende.
I hver gård er der ophængt en lille træbænk.
Alle indsatte kan være  

 på gårdtur i den samme strålegård hvis de ønsker det, og der ikke er retlige  

 hindringer herfor.
3. Arbejde, fritid og  

 undervisning a)Arbejde Efter § 11 i bekendtgørelsen om ophold i varetægtsfængsel  

 (bekendtgørelse af 12. september 1978 med senere ændringer) skal  

 varetægtsarrestanter  

 tilbydes arbejde.
Afsonere har arbejdspligt, jf. straffelovens § 35, stk.  

 1.
Torturkomitéen har som nævnt anført at de indsatte bør være  

 beskæftiget med  

  

 meningsfyldte  

  

 aktiviteter af varierende karakter.
Jeg er enig heri.
 Det fremgår i øvrigt af § 11, stk. 2, i  

 varetægtsbekendtgørelsen at det for så vidt angår varetægtsarrestanter der  

 må påregnes at være varetægtsfængslet i længere tid, i særlig grad bør  

 tilstræbes at der tilbydes beskæftigelse som er egnet til at 'afbøde  

 manglende skolemæssige kundskaber eller mangel på erhvervsmæssig eller anden  

 uddannelse'. Afsonere bør motiveres for en sådan beskæftigelse, jf.  

 fuldbyrdelsesbekendtgørelsens § 13, stk. 2.
En indsat er gangmand, og indsatte der kan klare det,  

 deltager endvidere i indvendig vedligeholdelse af arresthuset.
Beskæftigelsen  

 foregår i øvrigt ved cellearbejde og bestod på tidspunktet for inspektionen  

 alene af samling af ledningsholdere og rawlplugs.
Arresthuset oplyste under inspektionen at det har forsøgt  

 sig med anden beskæftigelse til de indsatte, men har måttet opgive fordi der  

 ikke blev produceret nok.
Tidligere havde det f.eks. været muligt (også) at  

 lave myrelokkedåser, men firmaet ville ikke fortsætte med at udbyde dette  

 arbejde da de indsatte ikke producerede nok.
En af de indsatte som jeg havde samtale med, klagede over  

 akkordsatsen ved arbejdet med ledningsholdere.
Arresthuset bekræftede at det  

 var vanskeligt at nå en almindelig dagstakst ved samling af ledningsholdere.  

 Direktoratet for Kriminalforsorgen har i en afgørelse af 12. maj 1997  

 besvaret  

 en klage over akkordsatsen.
Jeg henviser nærmere til pkt. 6 b, nedenfor.
 Arresthuset oplyste i den forbindelse at arresthuset  

 bestræber sig på at få flere arbejdsopgaver som supplement til arbejdet med  

 samling af ledningsholdere.
 En anden indsat ønskede at de indsatte - ligesom indsatte i  

 Arresthuset i Næstved - fik mulighed for at male deres egne celler.  

 Arresthuset oplyste hertil at det ofte gav problemer fordi de indsatte havde  

 forskellig opfattelse af hvordan cellerne skulle se ud.
 Efter min opfattelse er det utilfredsstillende at der ikke  

 tilbydes andet arbejde end arbejdet med ledningsholdere - i særdeleshed når  

 det  

 er vanskeligt for de indsatte at opnå en dagstakst ved samling af  

 ledningsholdere.
 Da arresthuset har søgt at finde anden beskæftigelse, og  

 da jeg må forstå at arresthuset også vedvarende søger at skaffe anden  

 beskæftigelse  

 som supplement til arbejdet med ledningsholdere, foretager jeg mig  

 imidlertid ikke mere vedrørende dette spørgsmål.
 Bl.a. under hensyn til at de indsatte generelt opholder sig  

 forholdsvis kort tid i arresthuset, og til at de indsatte har forskellig smag  

 med hensyn til farvevalg mv., har jeg ikke grundlag for at kritisere at de  

 indsatte (normalt) ikke har mulighed for selv at male deres egne celler efter  

 eget valg.
Jeg går imidlertid ud fra at den indvendige vedligeholdelse  

 som nogle af de indsatte deltager i, også omfatter (eller kan omfatte) maling  

 af (egne og andres) celler, når det er tiltrængt.
Jeg beder i den forbindelse  

 arresthuset om en udtalelse om de indsattes muligheder for i den forbindelse  

 at  

 fremkomme med deres ønsker med hensyn til farvevalg mv.
b)Fritid Fritidstilbudene i arresthuset består som nævnt alene af to  

 kondicykler, to bob-spil, boldspil i stjernegården med en skumbold og  

 muligheden for at låne bøger mv.
 Jeg henviser til det der er anført ovenfor, under 2 b om de  

 fritidstilbud der bør gives.
 Fritidstilbudene i arresthuset består som nævnt alene af to  

 kondicykler, to bob-spil, boldspil i stjernegården med en skumbold og  

 muligheden for at låne bøger mv.
Dette er efter min opfattelse helt utilstrækkeligt - selv  

 under de nuværende bygningsmæssige forhold.
Jeg henstiller derfor til  

 arresthuset og direktoratet at overveje mulighederne for yderligere tilbud  

 indtil det er muligt at etablere fællesskabsrum til bl.a. fritidsaktiviteter.
 Jeg beder direktoratet om underretning om hvad der videre  

 sker vedrørende dette punkt.
c)Undervisning Undervisning gives individuelt (i cellen eller  

 lægeværelset), og de indsatte får hjemmeopgaver for.
Arresthusets lærer har i  

 et notat af maj 1997 bl.a. oplyst at direktoratet har fastsat timetallet for  

 undervisning til ca. fire timer om ugen.
Der deltager normalt en til to  

 indsatte.  

 Alle indsatte kontaktes ved indsættelsen af læreren og tilbydes undervisning.  

 Der tilbydes dansk, regning/matematik og engelsk på almen  

 voksenuddannelsesniveau og specialundervisning af voksne med særlige læse- og  

 skrivevanskeligheder, herunder undervisning af fremmedsprogede.
Herudover  

 tilbydes studievejledning, lektiehjælp og støtteundervisning til  

 selvstuderende på højere niveau og ved praktiske uddannelser.
 Jeg har ikke nogen bemærkninger til det oplyste om  

 undervisning, og da jeg i øvrigt ikke har modtaget klager fra de indsatte  

 over  

 undervisningstilbud eller andre forhold vedrørende undervisningen, foretager  

 jeg mig ikke noget vedrørende dette spørgsmål.
 4. Lægebetjening mv.
Om behandlingen af stofmisbrugere oplyste arresthuset at der  

 iværksættes fenemalnedtrapning ved indsættelsen hvis der er behov for det.  

 Hvis den indsatte allerede inden indsættelsen behandles efter en bestemt plan  

 (eventuelt med metadon), fortsætter denne behandling.
Nedtrapningen varer ca.  

 i 14 dage.
Behandlingen er individuel, men starter normalt med 400 mg fenemal  

 om dagen og nedsættes herefter med 50 mg hver anden dag.
Hvis den indsatte  

 bliver urolig, gives der beroligende medicin sideløbende med nedtrapningen.
Arresthuset anså det for et problem at der er forskellig  

 praksis i de enkelte arresthuse og fængsler med hensyn til nedtrapning.
De  

 indsatte vil helst have metadon.
Da (f.eks.) Københavns Fængsler behandler  

 med  

 metadon, søger de indsatte derfor at komme dertil.
Spørgsmålet om nedtrapning har jeg behandlet i forbindelse  

 med min inspektion den 11. februar 1997 af Arresthuset i Odense.
Jeg har over  

 for Direktoratet for Kriminalforsorgen taget til efterretning at direktoratet  

 ikke mener at have nogen instruktionsbeføjelse over for lægerne ansat i  

 kriminalforsorgens institutioner for så vidt angår den egentlige  

 patientbehandling.
På baggrund af oplysning i sagen om at Direktoratet for  

 Kriminalforsorgen har nedsat en lægemiddelkomité, og om dennes udsendelse af  

 anbefalinger af vejledende karakter ('RePlik') om behandlingsprincipper mv.  

 har jeg imidlertid antaget at direktoratet er enig i det ønskelige i at de  

 indsatte i hvert fald i et vist omfang sikres en ensartet lægelig behandling  

 i  

 kriminalforsorgens forskellige institutioner.
Jeg har meddelt direktoratet at  

 jeg derfor går ud fra at direktoratet overordnet følger patientbehandlingen i  

 institutionerne, herunder bl.a. for så vidt angår behandlingen af narkomaner,  

 og i den forbindelse løbende overvejer om der måtte være behov for udsendelse  

 af yderligere vejledning til det lægelige personale i institutionerne.
Jeg  

 har  

 også meddelt at jeg endvidere går ud fra at eventuel påbegyndt behandling af  

 en narkoman der er iværksat i amtskommunalt regi, som udgangspunkt fortsættes  

 under ophold i kriminalforsorgens institutioner (i det omfang den  

 amtskommunale  

 behandlingsplan ikke efter sit indhold afbrydes ved indsættelse i  

 arresthus/fængsel).
 Jeg har herefter ikke grundlag for at foretage mig videre  

 vedrørende dette spørgsmål i relation til min inspektion af Arresthuset i  

 Vordingborg.
5. Belæg Belægningsprocenten var på tidspunktet for inspektionen høj  

 - over 90% (14 ud af 15 pladser var belagt). De fleste indsatte var  

 varetægtsarrestanter, men der var også indsatte der henholdsvis var undveget  

 fra et andet sted, indsatte der ventede på fuldbyrdelsesordre, indsatte der  

 var anholdt for manglende fremmøde, indsatte der var genindsat, og afsonere  

 (primært voldsdømte med domme under seks måneder).
6. Samtaler med indsatte Jeg havde samtaler med fire af de indsatte, den ene var  

 (nyvalgt) talsmand.
De indsatte rejste primært generelle spørgsmål.
Jeg har  

 sendt hver enkelt af de indsatte et særskilt brev der for så vidt angår de  

 generelle  

 spørgsmål, henviser til at de vil blive behandlet i denne rapport.
a)Madordning De indsatte var utilfredse med at det med hensyn til  

 levering af mad udefra kun var muligt at få mad fra restaurant 'Påfuglen'  

 (som  

 ligger lige over for arresthuset). De henviste til at maden derfra var dyrere  

 og udvalget begrænset.
Arresthuset oplyste at 'Påfuglen' blev anvendt fordi den  

 har det største udvalg og leverer efter aftale to gange om dagen, også selv  

 om  

 det kun er en enkelt mindre ting der bestilles.
Arresthuset har tidligere  

 haft  

 kontakt til et pizzaria der imidlertid blev træt af kun at køre med kun én  

 pizza og derfor fastsatte et mindstebeløb før de ville bringe.
Arresthuset  

 ville nødigt opgive 'Påfuglen' og dermed risikere at servicen bliver ringere  

 hvis man senere ønsker levering derfra igen.
Hertil kommer sikkerhedsmæssige  

 hensyn der taler for at begrænse antallet af leverandører.
Arresthuset lovede at undersøge om den mad der fås hos  

 'Påfuglen' var dyrere end tilsvarende mad andre steder fra, og mulighederne  

 for også at få levering fra f.eks. et pizzaria.
Arresthuset orienterede mig i  

 brev af 21. juli 1997 om at arresthuset havde rettet henvendelse til fem  

 mulige leverandører i Vordingborg by.
Tre ønskede ikke at levere, mens  

 'Kvickly' og pizzariaet 'Pizza de Miti' ville levere med visse begrænsninger.  

 Jeg  

 modtog samtidig prisliste fra disse to til sammenligning med den prisliste  

 fra  

 'Påfuglen' som jeg tidligere havde fået af arresthuset.
I brevet anførte  

 arresthuset herefter:
'... Umiddelbart synes der ikke at være væsentlige  

 besparelser ved indkøb hos de ovennævnte og såfremt en spredning af indkøbene  

 på et senere tidspunkt vil få den konsekvens at 'Påfuglen' ikke mere vil  

 levere til arresthuset, vil det efter min opfattelse være en ringere ordning  

 end den nuværende.' I det omfang det er foreneligt med ordens- og  

 sikkerhedshensyn, har varetægtsarrestanter og personer der udstår  

 frihedsstraf  

 i et arresthus, adgang til selv at skaffe sig levnedsmidler (§ 7, stk. 2, i  

 Justitsministeriets bekendtgørelse om ophold i varetægt og § 8, stk. 2, i  

 Justitsministeriets bekendtgørelse om fuldbyrdelse af frihedsstraf). De  

 indsatte har således ret til at få mad udefra medmindre ordens- og/eller  

 sikkerhedshensyn taler imod.
Jeg kan ikke kritisere at arresthuset af sikkerhedsmæssige  

 grunde og til en vis grad af praktiske hensyn ønsker at begrænse antallet af  

 leverandører.
Jeg forstår at det imidlertid ikke er den væsentligste årsag  

 til at det nu kun er muligt at få mad fra 'Påfuglen'. Der er endvidere kun  

 tale  

 om tre mulige leverandører, og jeg må derfor lægge til grund at der ikke er  

 ordens- eller sikkerhedsmæssige hensyn til hinder for at der kan ske levering  

 fra alle tre.
 Jeg har sammenholdt 'menukortene' fra henholdsvis  

 'Påfuglen', 'Kvickly' og 'Pizza de Miti'. Sidstnævnte har det største udvalg  

 at  

 vælge mellem, 'Kvickly' det mindste.
En halv kylling med salat, pommes frites og remoulade koster  

 55 kr. hos 'Påfuglen' og 49 kr. hos 'Pizza de Miti'. En fiskefilet med samme  

 tilbehør koster 63 kr. hos 'Påfuglen' og 49 kr. hos 'Pizza de Miti'. Da der i  

 øvrigt er forskel på hvilke retter der tilbydes, er det ikke herudover muligt  

 direkte at sammenligne priserne.
Priserne på hovedretter hos 'Kvickly' ligger  

 mellem 70 og 85 kr., mens der er større variationer hos de andre.
På  

 'Påfuglen' koster de fleste hovedretter over 100 kr., mens de fleste  

 hovedretter hos 'Pizza de Miti' ligger under 100 kr., herunder alle pizzaer  

 og  

 pastaretter.
Det er således muligt at spise billigere ved køb hos 'Kvickly'  

 og  

 'Pizza de Miti' end hos 'Påfuglen'.
Jeg kan naturligvis ikke afvise at der er en risiko for  

 serviceforringelse fra 'Påfuglen' hvis de indsatte (også) får mulighed for  

 levering fra de to andre steder.
Dette kan imidlertid efter min opfattelse  

 ikke  

 i sig selv begrunde en begrænsning til denne leverandør.
Jeg henstiller  

 derfor  

 til arresthuset at give de indsatte mulighed for at købe mad også fra 'Pizza  

 de  

 Miti' og 'Kvickly'. Jeg beder om underretning om hvad der sker i anledning af  

 min henstilling.
Under inspektionen af bl.a. statsfængsler og arresthuse er  

 det et ønske at frokosten består af det måltid der serveres for de indsatte.  

 Dette var også tilfældet under inspektionen af Arresthuset i Vordingborg.  

 Frokosten bestod af et udvalg af de dybfrostretter som modtages fra  

 Statsfængslet i Jyderup og senere varmebehandles i arresthuset til de  

 indsatte.  

 De tre øvrige medarbejdere og jeg fik serveret hver sin ret, og vi var enige  

 om  

 at maden var meget lidt spændende.
Mine bemærkninger ovenfor om mulighederne  

 for at købe mad udefra skal også ses i lyset heraf.
b) Akkordlønnen ved arbejde med samling af ledningsholdere En indsat (talsmanden) klagede som nævnt over akkordsatsen  

 ved arbejdet med ledningsholdere.
Han mente at det var umuligt at tjene det  

 beløb som blev udbetalt til indsatte der ikke arbejdede.
Arresthuset  

 bekræftede  

 at det var vanskeligt at nå en almindelig dagstakst ved samling af  

 ledningsholdere,  

 og oplyste at de indsatte kunne have tjent betydeligt mere ved pakning af  

 klemmer,  

 men det ville de ikke.
Direktoratet har den 12. maj 1997 truffet afgørelse i  

 anledning af en klage fra de indsatte, og jeg fik kopi heraf.
Af afgørelsen  

 fremgår det bl.a. at en indsat for at opnå en almindelig timeløn skal samle  

 4.650 ledningsholdere pr. dag.
I afgørelsen har direktoratet endvidere bl.a.  

 anført:
 '...
Akkordsatsen på kr. 10,40 pr. 1000 stk. er fastsat på  

 grundlag af erfaringer gennem flere år med dette arbejde i kriminalforsorgens  

 institutioner.
Disse erfaringer viser, at nogle indsatte er i stand til at  

 samle et væsentligt større antal ledningsholdere pr. dag end 4.650. Men der  

 forekommer naturligvis store forskelle.
Det er dog direktoratets opfattelse,  

 at man med en normal arbejdsindsats vil kunne have en indtjening der svarer  

 til  

 grundtimelønnen på kr. 6,28.
Direktoratet finder derfor ikke grundlag for at ændre den  

 nuværende akkordsats og skal i øvrigt henvise til, at arresthuset som ovenfor  

 nævnt arbejder for at finde nye arbejdsopgaver til arresthuset.' Fælles regler om aflønning mv. er fastsat i Direktoratet  

 for Kriminalforsorgens cirkulære af 28. september 1992 med senere ændringer  

 om  

 arbejdstid og arbejdspenge samt ydelser til kost og selvforvaltning til  

 indsatte i kriminalforsorgen.
Udgangpunktet er herefter timebetaling  

 medmindre  

 der anvendes akkord eller bonus (§ 3). Akkord kan kun anvendes til indsatte  

 der  

 udfører cellearbejde eller til indsatte i arresthus (§ 4, stk. 1).  

 Akkordlønnen skal tilstræbes fastsat således at der ved normal arbejdsindsats  

 kan opnås en aflønning der svarer til de timelønnedes grundløn (§ 4, stk. 2).
 Også under hensyn til arresthusets bekræftelse af at det er  

 svært for de indsatte at opnå en almindelig dagstakst ved samling af  

 ledningsholdere,  

 beder jeg direktoratet om en nærmere udtalelse om grundlaget for de  

 erfaringer  

 som akkordlønnen bygger på.
c) Tv-ordningen De indsatte klagede over at de skal betale 52,50 kr. om ugen  

 for leje af et lille tv, også henset til at man ifølge reklamer i tv kan leje  

 et stort tv-apparat for 99 kr. om måneden.
Arresthuset oplyste at det har et vist antal mindre  

 apparater stående som det udlejer til de indsatte for en lokal forretning.  

 Der  

 er teknisk ændret ved apparaterne så der kun kan skiftes kanal og justeres  

 lyd.  

 Prisen på syv en halv kr. om dagen for at leje tv har været den samme gennem  

 mange år.
Lejen skal ses i sammenhæng med at forretningen har  

 vedligeholdelsespligten  

 og hæfter for ødelagte apparater.
De 99 kr. om måneden for et luksus-tv  

 forudsætter at der bliver indgået lejeaftale for et år ad gangen.
Arresthuset  

 er bekendt med at det er billigere i f.eks.
Arresthuset i Nakskov, men dette  

 arresthus ejer også selv apparaterne.
Jeg har i en anden sag af egen drift rejst spørgsmålet  

 generelt over for Direktoratet for Kriminalforsorgen.
Jeg foretager mig  

 derfor  

 ikke mere vedrørende dette spørgsmål i denne sag.
d) Fællesskab De indsatte klagede over at der i tremandscellerne kun må  

 komme én ekstra indsat ind til fællesskab, at de indsatte på den ene etage  

 ikke  

 må have fællesskab med indsatte på den anden etage, og at der ikke må være  

 fællesskab på gangene.
En indsat klagede endvidere over at der ikke var mere  

 udendørs fællesskab.
Arresthuset oplyste at der maksimalt må være fire indsatte i  

 en celle under fællesskab (jf. arrresthusets husorden), herunder i  

 tremandscellerne hvor der således kun kan komme én ind medmindre der går  

 nogen  

 ud.
Denne regel er fastsat af sikkerhedsmæssige grunde.
Med hensyn til etageadskillelsen og manglende mulighed for  

 fællesskab på gangene oplyste arresthuset at det dels skyldes hensynet til  

 politiets sagsbehandling, f.eks. at personer i samme sag skal holdes adskilt,  

 og at der er isolanter på 1. sal, dels hensynet til sikkerheden.
Indsatte der  

 ønsker fællesskab med indsatte på den anden etage, vil om muligt efter  

 anmodning kunne flyttes til en celle på denne etage.
 For så vidt angår  

 mere fællesskab udendørs, blev det oplyst at de indsatte efter henvendelse  

 til  

 arresthuset nu havde fået en times mere gårdtur i weekenden.
 Jeg har ingen bemærkninger til arresthusets regel hvorefter  

 der - af sikkerhedsmæssige grunde - maksimalt må være fire sammen i en celle  

 under fællesskab, også for så vidt angår tremandscellerne.
For så vidt angår spørgsmålet om etageadskillelse og  

 fællesskab på gangene, finder jeg det rigtigst at Direktoratet for  

 Kriminalforsorgen  

 tager stilling hertil inden jeg eventuelt udtaler mig om spørgsmålet.
Jeg  

 anmoder derfor direktoratet om at behandle disse klagepunkter.
Det bemærkes  

 at  

 jeg er bekendt med at det i (f.eks.) Arresthuset i Næstved, som jeg  

 inspicerede  

 den 10. juni 1997, er tilladt for de indsatte at have fællesskab på gangene.
Efter § 16 i varetægtsbekendtgørelsen og § 17 i  

 fuldbyrdelsesbekendtgørelsen skal de indsatte normalt have mulighed for at  

 tilbringe  

 mindst en time dagligt i fri luft.
På arbejdsfrie dage skal der så vidt  

 muligt  

 være adgang til yderligere ophold i fri luft.
 Disse regler er overholdt af arresthuset, og jeg foretager  

 mig derfor ikke mere vedrørende dette forhold.
e) Besøg De indsatte klagede over at der ikke var mulighed for besøg  

 i dagtimerne.
En af dem henviste bl.a. til at hans kæreste på grund af  

 skiftende arbejdstider ikke altid havde mulighed for at komme i besøgstiden.
De indsatte mente endvidere at de gældende besøgstider (to x  

 en time til hverdag og fem x en time i weekenden) ikke er tilstrækkeligt.
De  

 oplyste at der kunne være ventetid i op til en uge på at få besøg.
En indsat var endvidere utilfreds med at et nyt besøg kunne  

 bestilles umiddelbart efter et afviklet besøg da det efter hans opfattelse  

 blokerede for andres muligheder for besøg.
Han mente at de besøgende måtte  

 henvises til at ringe og bestille nyt besøg.
Arresthuset oplyste at der tidligere var mulighed for besøg  

 i dagtimerne, men efter indførelse af AUF (pr. 1. december 1995) er det ikke  

 længere muligt i arbejdstiden.
Der kan gives dispensation til besøg uden for  

 normal tid hvis der er en virkelig god grund til det.
Det er ikke korrekt at  

 der kan være op til en uges ventetid.
Men hvis besøg er bestilt langt ude i  

 fremtiden, blokerer det for bestilling af nyt besøg idet et besøg skal være  

 afviklet før et nyt kan bestilles, hvilket de indsatte er vejledt om.
Der vil  

 dog være mulighed for at presse et besøg ind i konkrete tilfælde.
Den interne  

 regel om at et besøg skal være afviklet før et nyt kan bestilles, er netop  

 lavet for at det ikke skal være muligt at blokere for andres muligheder for  

 besøg.
Et besøg afbrydes ikke hvis der ikke er besøg bagefter.
Varetægtsarrestanter skal efter § 13, stk. 1, i cirkulære af  

 19. december 1980 med senere ændringer om varetægtsarrestanters adgang til  

 brevveksling og besøg mv. have adgang til besøg 'så ofte forholdene i  

 varetægtsfængslet (arresthuset) tillader det'. Besøgstiden må ikke være  

 kortere  

 end en halv time (stk. 2). Afsonere har efter § 13, stk. 1, i cirkulære af  

 samme dato om de indsattes adgang til brevveksling og besøg mv. adgang til et  

 ugentligt besøg, men hyppigere besøg skal tillades hvis omstændighederne i  

 det  

 konkrete tilfælde taler derfor.
Der kan generelt etableres en videregående  

 besøgsordning hvis forholdene i institutionen taler derfor (stk. 3).
 Besøgstiden må ikke være kortere end en halv time og skal  

 hvor forholdene gør det muligt, være mindst en time.
Jeg kan ikke kritisere at besøgstiden generelt efter  

 indførelse af AUF i anstalten er henlagt til efter arbejdstids ophør.
Under  

 hensyn til at der kan gives dispensation til besøg uden for normal besøgstid  

 hvis der er en god grund til at besøg ikke kan finde sted i besøgstiden,  

 foretager jeg mig ikke mere vedrørende dette forhold.
Under inspektionen bad  

 jeg om at de indsatte blev gjort bekendt med denne mulighed.
Jeg går ud fra  

 at  

 det er sket.
Jeg har ikke mulighed for at vurdere om de gældende  

 besøgstider giver de indsatte mulighed for tilstrækkeligt hyppige besøg, men  

 jeg må lægge til grund at der i hvert fald ikke er 'op til en uges ventetid',  

 og at besøgstiderne i øvrigt ikke udnyttes fuldt ud, jf. oplysningen om at et  

 besøg ikke afbrydes hvis der ikke er besøg bagefter.
Jeg foretager mig derfor  

 ikke mere vedrørende dette spørgsmål.
Jeg har heller ikke grundlag for at antage at muligheden  

 for at bestille et besøg umiddelbart efter afvikling af et andet i sig selv  

 blokerer for andres muligheder for besøg.
Arresthusets interne regel om at et  

 besøg skal være afviklet før et nyt kan bestilles, er netop fastsat for at  

 det  

 ikke skal være muligt at blokere for andres besøg.
Krav om at bestilling af  

 nyt  

 besøg skal ske telefonisk, vil i øvrigt ikke have nogen nævneværdig effekt  

 idet det vil kunne ske fra nærmeste telefonboks.
Jeg foretager mig derfor  

 heller ikke mere vedrørende dette forhold.
 Da arresthuset overholder de fastsatte regler med hensyn til  

 varigheden af besøg, foretager jeg mig heller ikke mere for så vidt angår  

 dette forhold.
f) Visitation efter besøg En indsat klagede over at der ikke blev foretaget  

 tilstrækkelig visitation efter besøg.
Arresthuset var ikke enig heri.
 Jeg har ikke holdepunkter for at antage at visitation ikke  

 foretages tilstrækkeligt grundigt, og jeg foretager mig derfor ikke mere i  

 den  

 anledning.
g) Vaskemaskine De indsatte ytrede ønske om en vaskemaskine, også fordi det  

 er svært at vaske al sæben ud ved vask i den spand som de indsatte får  

 udleveret hertil.
Arresthuset oplyste at det også gerne ville have en  

 vaskemaskine - også fordi det mindsker risikoen for indsmugling i tøj.
Det  

 har  

 været drøftet flere gange, men det er et problem at få plads og råd til den.
Efter min opfattelse er det under nutidens forhold  

 naturligvis helt utilfredsstillende at de indsatte er henvist til at vaske  

 tøj  

 i en spand.
Jeg henstiller derfor at der installeres en vaskemaskine.
 Jeg beder om underretning når det er sket.
h) Opsætning af ribbe En indsat ytrede ønske om at få opsat en ribbe og oplyste i  

 den forbindelse at han havde dårlig ryg.
 Jeg bragte ønsket videre til arresthuset der i brev af 21.  

 juli 1997 oplyste at det havde været overvejet, men at det på baggrund af de  

 bygningsmæssige forhold ikke havde været muligt at finde et sted hvor den  

 kunne  

 hænge.
Jeg beder arresthuset om nærmere at oplyse hvor det har  

 været overvejet at opsætte ribben, og mere præcist angive hvorfor de  

 bygningsmæssige forhold de pågældende steder ikke gør det muligt.
Jeg  

 henviser  

 til at i hvert fald en ribbe af den type der kun har en enkelt stang, ikke  

 tager megen plads, og til de helt utilstrækkelige tilbud om  

 fritidsaktiviteter  

 der er omtalt ovenfor.
i) Madlavning En indsat var utilfreds med at det var en betingelse for at  

 de indsatte selv kunne lave mad, at alle deltog.
Arresthuset oplyste at det  

 ikke er korrekt at alle skal være med, men alle skal have tilbud herom.
Under inspektionen bad jeg om at de indsatte blev gjort bekendt  

 hermed.
Jeg går ud fra at det er sket.
7.  

  

 Rapportgennemgang Ved starten af inspektionen bad jeg om at modtage kopi af  

 arresthusets rapporter fra 1996 vedrørende:
- disciplinærsager - enrumsanbringelse - visitation,  

 herunder visitation af besøgende - magtanvendelse - anvendelse af  

 håndjern og - lægetilsyn Jeg modtog i alt tre (fire) disciplinærsager, kopi af  

 arresthusets protokol vedrørende visitationer og en enkelt håndjernsrapport.  

 Der har ikke været tilfælde vedrørende de øvrige forhold.
Ved min gennemgang af det modtagne materiale har jeg navnlig  

 haft opmærksomheden henledt på hvorvidt proceduren i forhold til de gældende  

 regler er blevet fulgt.
Jeg har også været opmærksom på spørgsmålet om  

 overholdelse af reglerne om notatpligt.
Min gennemgang af rapportmaterialet  

 viser at personalet i Arresthuset i Vordingborg i det store og hele iagttager  

 de gældende regler på de forskellige områder.
Gennemgangen giver mig  

 anledning  

 til følgende bemærkninger:
a) Anvendelse af håndjern Arresthuset har kun haft et tilfælde af håndjernsanvendelse  

 som fandt sted den 21. august 1996 over for en varetægtsarrestant.
Håndjern  

 blev anvendt i stedet for sikringscelle (som arresthuset ikke har). Den  

 indsatte havde i forbindelse med utilfredshed over den fenemalnedtrapning  

 som han var ordineret, snittet sig selv, og begrundelsen for at anvende  

 håndjern var at hindre at den indsatte foretog yderligere selvbeskadigelse.  

 Der blev anvendt magt idet den indsatte ved hjælp af armsnoningsgreb blev  

 lagt  

 ned på gulvet og iført håndjernene.
Det skete kl. 21.50, og kl. 22.30 blev  

 han  

 kørt til Arresthuset i Køge (som tog håndjernene af ham kl. 23.15).
Anvendelse af håndjern er reguleret i Direktoratet for  

 Kriminalforsorgens cirkulære af 27. maj 1994 om anvendelse af håndjern over  

 for de indsatte.
Cirkulæret er udstedt efter fuldbyrdelsesbekendtgørelsen,  

 men  

 finder også anvendelse over for varetægtsarrestanter, jf. § 40 i  

 varetægtsbekendtgørelsen.
 Anvendelse af håndjern i stedet for sikringscelle kan ske  

 når betingelserne for sikringscelle er opfyldte, men institutionen ikke har  

 en  

 sådan celle, jf. cirkulærets § 8. Betingelserne for sikringscelleanbringelse  

 er angivet i sikringscellecirkulæret (cirkulære af 27. maj 1994 om anvendelse  

 af observationscelle, sikringscelle, fiksering mv. i Kriminalforsorgens  

 anstalter og arresthusene). Heri findes også i et særligt afsnit (afsnit IV)  

 om andre sikringsmidler regler om kompetencen til at beslutte anvendelse af  

 håndjern og underretning 'så hurtigt som muligt' af arrestforvareren når  

 beslutning  

 er truffet af en anden end denne (§ 21), om lægetilkald (§ 22) og om  

 overførsel 'snarest' muligt til institution med sikringscelle.
Der er hverken i håndjernscirkulæret eller  

 sikringcellecirkulæret foreskrevet notatpligt med hensyn til  

  

 begrundelsen  

  

 for at anvende håndjern.  

 Ombudsmanden har tidligere udtalt at der imidlertid efter hans opfattelse  

 skal  

 foretages et udførligt notat herom fordi anvendelse af håndjern skal være  

 'nødvendigt' (jf. i dette tilfælde sikringscellecirkulærets § 8), og fordi  

 der er tale om alvorlige indgreb som forudsætter en konkret vurdering i det  

 enkelte tilfælde af behovet herfor.
Jeg henviser til Folketingets Ombudsmands  

 beretninger for 1990, s. 138, for 1994, s. 488, for 1995, s. 601, og for  

 1996,  

 s. 383-84, om inspektioner af henholdsvis Statsfængslet i Horsens, Københavns  

 Fængsler, Statsfængslet i Ringe og Anstalten ved Herstedvester.
 I det foreliggende tilfælde er håndjernsrapporten vedlagt  

 et notat om hændelsesforløbet forud for anvendelsen af håndjern der (i hvert  

 fald indirekte) angiver hvorfor anvendelsen er anset for nødvendig.
 Efter sikringscellecirkulærets § 22 skal der ved anvendelse  

 af håndjern tilkaldes læge hvis der er konkret mistanke om sygdom, eller den  

 indsatte begærer det.
På rapporten er der sat kryds i rubrikken 'Er lægetilsyn  

 skønnet nødvendigt', men der blev ikke tilkaldt læge til den indsatte af  

 Arresthuset i Vordingborg (og heller ikke af Arresthuset i Køge efter den  

 indsattes overførsel dertil). Arrestforvareren har i rapporten bemærket at  

 han  

 efter underretning i sagen sikrede sig at personalet var opmærksom på  

 reglerne  

 om eventuelt lægetilsyn.
Han har samtidig bemærket at det manglende  

 lægetilsyn  

 skyldtes den hurtige overførsel til Arresthuset i Køge.
Rapporten er en standardrapport der er udfærdiget mens de  

 tidligere regler var gældende.
Efter disse regler skulle der normalt ske  

 lægetilsyn omgående når håndjern var anvendt i stedet for sikringscelle (§ 6,  

 stk. 2), mens der ved anvendelse af håndjern under transport skulle være  

 lægetilsyn hvis der havde været anvendt magt, medmindre det skønnedes  

 åbenbart  

 unødvendigt.
Pkt. 6 om magtanvendelse og spørgsmålet om hvorvidt lægetilsyn  

 er skønnet nødvendigt eller ej, er indkommet efter henstilling fra  

 ombudsmanden  

 efter inspektion i 1990 af Statsfængslet i Horsens (jf.
Folketingets  

 Ombudsmands beretning for året 1990, s. 139) og sigter til anvendelse af  

 håndjern under transport, idet der som nævnt normalt altid skulle være  

 lægetilsyn ved anvendelse af håndjern i stedet for sikringscelle.
Efter de nugældende regler skal der som nævnt kun være  

 lægetilsyn hvis der er konkret mistanke om sygdom (eller den indsatte begærer  

 det). Det fremgår ikke af sagen hvorfor lægetilsyn skønnedes nødvendigt i  

 sagen.
Af arrestforvarerens påtegning på håndjernsrapporten fremgår det at  

 der på grund af den hurtige overførsel til Køge (ca. 40 minutter efter  

 anvendelsen  

 af håndjern) rent faktisk ikke fandt lægetilsyn sted i arresthuset.
 Jeg har på denne baggrund ikke grundlag for at foretage mig  

 mere vedrørende dette forhold.
Jeg går imidlertid ud fra at direktoratet er indstillet på  

 snarest at revidere standardrapporterne på baggrund af de i dag gældende  

 regler.
Jeg beder om underretning om hvad der videre sker vedrørende dette  

 spørgsmål.
b) Disciplinærsager Jeg har som svar på min anmodning om at modtage arresthusets  

 disciplinærsager for 1996 modtaget tre forhørsrapporter og yderligere en  

 rapport  

 (af 17. august 1996). Denne vedrører fund af heroin efter besøg.
Heroinen  

 blev  

 inddraget og sagen anmeldt til politiet som senere kom og afhørte den  

 indsatte  

 og samtidig fik overdraget heroinen.
Der blev ikke afholdt forhør eller i  

 øvrigt foretaget videre fra arresthusets side i sagen.
Jeg forstår at det er  

 sædvanlig praksis i arresthuset at anmelde fund af euforiserende midler til  

 politiet, og at der herefter ikke foretages mere (disciplinært) fra  

 arresthusets  

 side i sagen.
To af forhørssagerne vedrørte varetægtsarrestanter, den  

 sidste en hæfteafsoner.
For så vidt angår sagen vedrørende inddragelse af  

 heroin, fremgår det ikke hvad den indsatte var.
For så vidt angår de tre forhørssager, drejede et tilfælde  

 sig om ødelæggelse af en cellestol, et om besiddelse af en mobiltelefon og  

 det sidste om hashrygning og besiddelse af hash mv.
I førstnævnte tilfælde  

 blev  

 den indsatte pålagt at erstatte den ødelagte stol.
I det andet tilfælde blev  

 mobiltelefonen henlagt på depot og politiet underrettet (da det drejede sig  

 om en varetægtsarrestant med brev- og besøgskontrol). I ingen af disse to  

 tilfælde blev der (samtidig) truffet afgørelse af arresthuset om idømmelse af  

 en disciplinærstraf over for den indsatte.
I det sidste tilfælde vedrørende  

 hæfteafsoneren blev der givet en advarsel (jf. fuldbyrdelsesbekendtgørelsens  

 § 36, stk. 2, hvorefter der i stedet for ikendelse af en disciplinærstraf kan  

 gives en advarsel når omstændighederne taler derfor). Der blev samtidig  

 truffet  

 afgørelse om konfiskation.
Reglerne om  

 gennemførelse af disciplinærsager over for varetægtsarrestanter findes i  

 cirkulære af 13. september 1978, med senere ændringer, om anvendelse og  

 fuldbyrdelse af disciplinærstraf over for varetægtsarrestanter og om  

 disciplinærsagers gennemførelse.
For så vidt angår afsonere, findes reglerne  

 i  

 cirkulære af 10. marts 1976, med senere ændringer, om anvendelse og  

 fuldbyrdelse af disciplinærstraf over for indsatte og om disciplinærsagers  

 gennemførelse.
 Direktoratet for Kriminalforsorgen har i tilslutning til  

 disse cirkulærer udstedt en vejledning af 5. december 1995 om behandling af  

 sager om disciplinærstraf mv. i Kriminalforsorgens anstalter og arresthusene.
Procedurereglerne i disciplinærstrafcirkulæret mv. skal  

 anvendes i alle disciplinærsager uanset om sagen ender med en  

 disciplinærstraf  

 eller en anden foranstaltning (eller en 'frifindelse'), jf. også pkt. 11 i  

 direktoratets vejledning.
Reglerne finder også anvendelse ved konfiskation og  

 erstatning, jf. vejledningens pkt. 12.
 Bestemmelserne i §§ 6-10 i disciplinærstrafcirkulæret  

 vedrørende varetægtsarrestanter er indholdsmæssigt identisk med  

 bestemmelserne  

 i §§ 7-11 i disciplinærstrafcirkulæret vedrørende indsatte.
 § 8 i cirkulæret vedrørende varetægtsarrestanter har  

 følgende indhold:
 'I disciplinærsager i øvrigt gøres varetægtsarrestanten  

 bekendt med, hvad der er indberettet, og orienteres i hovedtræk om, hvad der  

 måtte være fremkommet under eventuelle afhøringer i sagen.
 Stk. 2.  

  

 Afgørelsen træffes under  

 varetægtsarrestantens tilstedeværelse, efter at han har haft lejlighed til at  

 udtale sig.
 Stk. 3.  

  

 Alle afhøringer skal overværes af en af  

 institutionens funktionærer.
Stk. 4.  

  

 Om disciplinærsagens gennemførelse gøres  

 notat i en særlig protokol.
Notatet skal indeholde en gengivelse af det  

 indberettede og de afgivne forklaringer, der skal protokolleres, medens  

 vedkommende  

 er til stede.
Protokollatet søges affattet således, at det kan godkendes af  

 den  

 pågældende.
Notatet skal endvidere indeholde oplysning om, hvilke  

 bestemmelser  

 der anses overtrådt, på hvilket grundlag dette anses for bevist og oplysning  

 om  

 afgørelsen.' Sagen vedrørende fund af heroin efter besøg er særskilt  

 omtalt til slut i dette afsnit, og det følgende vedrører således ikke denne  

 sag.
 Det fremgår ikke  

  

 udtrykkeligt  

  

 af forhørsrapporterne i de tre forhørssager at den indsatte er 'gjort bekendt  

 med, hvad der er indberettet', jf. stk. 1, men jeg lægger til grund at der er  

 sket fornøden partshøring i overensstemmelse med stk. 1 og 2 og  

 forvaltningslovens § 19.
Pkt. 10 i disciplinærstrafvejledningen indeholder nærmere  

 regler om protokollen, jf. § 8, stk. 4. Kravet i denne bestemmelse om en  

 'særlig protokol' kan ifølge dette pkt. opfyldes ved anvendelse af ringbind  

 under forudsætning af at der sker fortløbende sidenummering.
Hvis en side  

 ikke udfyldes helt, bør det ifølge vejledningen markeres med en lodret streg  

 fra sidste sætning og siden ud.
 Der er i sagerne gjort notat om disciplinærsagens  

 gennemførelse, men jeg kan ikke af de kopier jeg har modtaget, se om det  

 opfylder det nævnte krav i vejledningens pkt. 10. Jeg beder derfor  

 arresthuset  

 om en udtalelse vedrørende dette forhold.
Det fremgår også af pkt. 10 om protokollen i  

 disciplinærstrafvejledningen at dato for indberetning og øvrige dokumenter  

 der  

 fremlægges til protokollen, tydeligt skal fremgå af protokollen.
Endvidere  

 skal  

 det 'med angivelse af titel og navn' fremgå hvem der har  

  

 indberettet  

  

 forholdet, og hvem der har fungeret som  

  

 vidne  

  

 under forhøret.
Indholdet af protokollen  

 skal efter samme pkt. søges affattet således at det kan godkendes af vidnet,  

 og  

 vidnets godkendelse 'bør fremgå af protokollen, eventuelt ved dennes  

 underskrift'.  

 Notater i protokollen skal skrives på maskine eller med læsbar håndskrift.
 Da kravet om angivelse af titel og navn også på  

  

 indberetteren  

  

 er angivet i et afsnit om  

 protokollen, må det efter min umiddelbare opfattelse forstås sådan at dette  

 skal angives i selve forhørsprotokollen (rapporten). Det vil sige at det ikke  

 er tilstrækkeligt at det fremgår af indberetningen.
Det er ikke i nogen af de tre tilfælde angivet i selve  

 forhørsrapporten (protokollen) hvem der har foretaget indberetningen.
I to af  

 de tre tilfælde er indberetningen imidlertid vedhæftet rapporten og kan for  

 så  

 vidt siges at være optaget som en del af rapporten.
 Inden jeg tager endelig stilling til om dette er i  

 overensstemmelse med vejledningens pkt. 10, beder jeg direktoratet om en  

 udtalelse herom.
 For så vidt angår det tilfælde hvor der ikke er vedhæftet en  

 rapport, beder jeg arresthuset om en udtalelse om baggrunden herfor.
Afhøringsrapporterne er underskrevet af det  

  

 vidne  

  

 der har overværet forhøret, men  

 det er ikke muligt for udenforstående ud fra underskriften alene at se hvem  

 der har fungeret som vidne.
Der er ikke krav om at angivelsen af vidne skal  

 ske med maskinskrift eller ved stempel, men angivelsen af at notater skal  

 skrives på maskine eller med læsbar håndskrift, må efter min opfattelse også  

 omfatte angivelsen af hvem der har fungeret som vidne.
En læselig underskrift  

 er derfor efter min opfattelse tilstrækkelig til at opfylde kravet om  

 angivelse  

 af navnet på den der har fungeret som vidne, mens omvendt en ulæselig  

 underskrift  

 ikke er tilstrækkelig - heller ikke selv om arresthuset er bekendt med hvem  

 det drejer sig om.
 Jeg må derfor finde det uheldigt at det ikke tydeligt  

 fremgår hvem der har fungeret som vidne i sagerne.
Der er ikke angivet titel på vidnet.
Der er derfor heller  

 ikke på dette punkt forholdt i overensstemmelse med vejledningens pkt. 10  

 hvilket jeg må finde beklageligt.
Vidnet under forhøret i det ene af tilfældene (forhør  

 afholdt den 17. august 1996 i sagen vedrørende besiddelse af mobiltelefon) er  

 den samme person som indberettede det disciplinære forhold (sammen med en  

 anden). Efter pkt. 8 i vejledningen må den der har foretaget indberetning om  

 det disciplinære forhold, eller andre der har været involveret i forholdet,  

 ikke fungere som vidne.
Er der ikke andre personalemedlemmer til stede, bør  

 forhøret udsættes medmindre den indsatte ønsker forhøret gennemført, eller  

 særlige omstændigheder taler imod en udsættelse.
I så fald bør der efter min  

 opfattelse  

 gøres notat i forhørsprotokollen om at det forholder sig sådan.
 Jeg beder arresthuset om en udtalelse om hvorfor arresthuset  

 har anvendt en af indberetterne som vidne under forhøret.
Efter vejledningens pkt. 9 skal notatet - ud over de forhold  

 der er nævnt direkte i § 8, stk. 4 - indeholde oplysninger om hvad der er  

 vejledt om, jf. pkt. 4. Efter dette punkt skal den indsatte ved et forhørs  

 begyndelse vejledes om sine rettigheder, herunder fem nærmere angivne  

 forhold.  

 De indsatte er i alle tilfælde vejledt om deres ret til at få en bisidder og  

 til at få kopi/udskrift af sagen, men det fremgår ikke om der er vejledt både  

 om adgangen til at få aktindsigt i de akter der ligger til grund for  

 sagsbehandlingen, og om adgangen til at få en udskrift af forhørsprotokollen.  

 I det ene tilfælde er det angivet at den indsatte er gjort bekendt med 'sine  

 rettigheder', uden at det dog er angivet nærmere hvilke rettigheder han er  

 vejledt om.
Det fremgår ikke om de indsatte er orienteret om (både) retten  

 til at udtale sig og at der ikke er pligt hertil.
Det er angivet at den  

 indsatte kunne godkende forhørslederens referat, men ikke at han er vejledt  

 om  

 retten til ikke at godkende referatet.
 Vejledningens pkt. 9  

 må efter min opfattelse forstås således at det af forhørsprotokollen  

 udtrykkeligt skal fremgå at der er vejledt om (alle) de forhold der er  

 angivet  

 i pkt. 4.
 Jeg beder på denne baggrund arresthuset om en udtalelse om  

 den vejledning der er givet i de tre sager for så vidt angår de forhold der  

 ikke udtrykkeligt fremgår af notatet i sagen.
Efter disciplinærstrafvejledningens pkt. 9, pind 4 og 5,  

 skal notatet indeholde oplysninger om de bestemmelser der anses for  

 overtrådt,  

 og hjemlen for reaktionen.
I sagen vedrørende besiddelse af hash er der for  

 så  

 vidt angår oplysning om den bestemmelse som anses for overtrådt, henvist til  

 fuldbyrdelsesbekendtgørelsens § 19, stk. 3. Denne bestemmelse indeholder  

 imidlertid ikke et selvstændigt gerningsindhold, men alene en bemyndigelse  

 for  

 institutionens leder til at fastsætte bestemmelser af ordens- og  

 sikkerhedshensyn.
Der kan derfor ikke idømmes disciplinærstraf for  

 overtrædelse  

 af denne bestemmelse, men (kun) for overtrædelse af de regler der er fastsat  

 efter denne bestemmelse, jf. også fuldbyrdelsesbekendtgørelsens § 33, pind 2.  

 I alle sager er der oplyst hjemmel for reaktionen i anledning af det  

 disciplinære  

 forhold.
 Ud over at påpege dette forhold foretager jeg mig ikke mere  

 i den anledning.
I sagen vedrørende fund af heroin blev heroinen inddraget  

 (konfiskeret) og senere overdraget til politiet i forbindelse med  

 politianmeldelsen (jf.
Direktoratet for Kriminalforsorgens cirkulæreskrivelse  

 af 18. marts 1994 om fremgangsmåden med hensyn til konfiskation af  

 euforiserende midler). Der skete som nævnt ikke videre fra arresthusets side.
 Blandt visitationssagerne (jf. nedenfor) er der et par  

 stykker mere af samme slags hvor der er sket inddragelse og anmeldelse til  

 politiet på grund af fund af euforiserende stoffer, jf. notater vedrørende  

 visitationer den 1. april 1996, den 2. december 1996 og den 27. december 1996  

 (særskilt notat).
 Blandt visitationssagerne er der endvidere omtalt en  

 visitation den 12. januar 1996 af en celle hvor der bl.a. blev fundet en  

 'tjubang' og 2 'vandpiber' som ifølge notatet blev konfiskeret og smidt ud.
 Der er endvidere omtalt sager om cellevisitation med fund af  

 genstande som er 'inddraget', men hvor det ikke fremgår hvad der herefter er  

 sket med dem (visitationer den 12. juli 1996 ('vandhooga' mv.), den 18. juli  

 1996 (ikke nærmere angivet), den 10. august 1996 (hashrygerør mv.) og den 12.  

 august 1996 ('vandpibe').
 Jeg beder arresthuset om at oplyse hvad der er sket med de  

 inddragne effekter i disse tilfælde.
Det fremgår ikke af de nævnte sager om de pågældende er afsonere  

 eller varetægtsarrestanter.
Over for afsonere kan der ske konfiskation af  

 genstande som er ulovligt indført, erhvervet eller tilvirket i anstalten,  

 medmindre genstandene tilhører nogen som ikke er ansvarlig for det ulovlige  

 forhold, jf. straffelovens § 47, stk. 3. Over for varetægtsarrestanter findes  

 hjemlen for konfiskation i retsplejelovens § 931, stk. 5, jf.  

 Justitsministeriets bek. nr. 850 af 27. oktober 1993 om udenretlig vedtagelse  

 af konfiskation.
Herefter kan der ske konfiskation af nærmere angivne  

 genstande, herunder euforiserende stoffer og genstande der benyttes eller er  

 bestemt til at benyttes ved indtagelse af sådanne stoffer (jf. nr. 3), hvis  

 den pågældende administrativt vedtager det.
Hvis den pågældende ikke vil  

 vedtage konfiskation, må genstandene overdrages til politiet med henblik på  

 eventuel beslaglæggelse, jf. disciplinærstrafvejledningens pkt. 12. Effekter  

 der ikke er omfattet af bekendtgørelsen, men som det ikke er tilladt at have  

 i  

 institutionen, er der ikke hjemmel til at konfiskere, men de kan henlægges på  

 depot til løsladelsen (som det skete med mobiltelefonen i den ovenfor nævnte  

 sag).
 Procedurereglerne i disciplinærstrafcirkulæret mv. finder  

 som nævnt også anvendelse når der sker konfiskation, jf.  

 disciplinærstrafvejledningens  

 pkt. 12.
For så vidt angår de tilfælde hvor der er sket konfiskation,  

 beder jeg på denne baggrund arresthuset om en udtalelse om overholdelse af  

 procedurereglerne, og for så vidt angår konfiskation over for  

 varetægtsarrestanter, tillige oplysning om hvorvidt den pågældende har  

 vedtaget  

 konfiskationen.
Jeg beder i den forbindelse om at modtage eventuelt  

 yderligere  

 skriftligt materiale til belysning heraf.
Ved visitationen den 2. december 1996 er det udtrykkeligt  

 anført at der er sket afhøring ved en bestemt kriminalassistent, mens det ved  

 en visitation der fandt sted den 1. april 1996, blot er anført at der er sket  

 afhøring ved en nærmere angiven person uden titelangivelse.
Jeg går  

 imidlertid  

 ud fra at han også er kriminalassistent, idet jeg som nævnt ovenfor må forstå  

 at der ikke foretages mere fra arresthusets side (disciplinært) i sager der  

 anmeldes til politiet.
Jeg må således lægge til grund at arresthuset ikke har  

 foretaget forhør i sagen.
 Når der foretages politianmeldelse, skal den indsatte  

 orienteres om det, og der skal gøres notat herom i journalen eller i  

 forhørsprotokollen,  

 jf. pkt. 11 i vejledningen om behandling af sager om disciplinærstraf mv. i  

 Kriminalforsorgens anstalter og arresthusene.
Jeg har ikke modtaget kopi af de indsattes journal i de  

 sager hvor der er sket politianmeldelse, og der foreligger heller ikke  

 forhørsrapporter.  

 Det fremgår ikke af den rapport af 17. august 1997 som je har modtaget, om  

 der  

 er gjort notat i den indsattes journal.
Jeg beder derfor arresthuset om at  

 oplyse om der er gjort et sådant notat i denne og de øvrige sager, og i givet  

 fald sende mig en kopi heraf.
c) Visitation Jeg har modtaget udskrift fra arresthusets døgnrapporter  

 vedrørende i alt 22 visitationer, herunder visitation i forbindelse med de  

 ovenfor nævnte sager om besiddelse af en mobiltelefon og besiddelse af heroin  

 (begge dele blev fundet ved visitation ved narkohund og fører, men i  

 førstnævnte tilfælde var der tale om en rutinemæssig visitation, mens  

 visitationen i det andet tilfælde skete på grund af konkret mistanke om  

 indsmugling i forbindelse med besøg). I disse tilfælde er der henvist til  

 rapporter  

 som jeg samtidig har modtaget kopi af.
Notaterne fra de 22 visitationer er  

 kopieret sammen så det fremtræder som en journal med angivelse af fortløbende  

 visitationer.
Herudover har jeg modtaget selvstændige rapporter fra to  

 yderligere visitationer.
 En stor del af visitationerne har været rutinemæssige  

 visitationer af nærmere angivne celler og/eller andre områder ved narkohund  

 og  

 fører, men der har også været tale om visitation i forbindelse med besøg mv.  

 og  

 på grund af konkret mistanke, herunder visitation af den indsattes person.
Regler om visitation af de indsatte og deres opholdsrum  

 findes i Direktoratet for Kriminalforsorgens cirkulære af 15. december 1980  

 med senere ændring.
Betingelserne for at visitere er angivet i henholdsvis §  

 1  

 (for så vidt angår den indsattes person) og § 4 (for så vidt angår den  

 indsattes celle).
 Ved visitation af den indsattes  

  

 person  

  

 er der bl.a. en regel om at den indsatte inden den gennemføres,  

 har ret til at få oplyst grunden til at visitationen foretages, medmindre  

 særlige omstændigheder taler derimod (§ 1, stk. 6). Der skal endvidere  

 normalt  

 være et vidne til stede (§ 2, stk. 1), og visitationen skal foretages og  

 bevidnes  

 af personale af samme køn (§ 2, stk. 2).
Ved rutinemæssig visitation af en indsats  

  

 celle  

  

 er der en regel om at den indsatte  

 hvis han (hun) anmoder derom, skal gøres bekendt med grunden til at der har  

 været foretaget visitation (§ 4, stk. 4). For at indsatte der har været  

 fraværende mens deres celle er blevet visiteret, har mulighed for at gøre  

 denne  

 ret gældende, må de gøres bekendt med at der har fundet visitation sted.  

 Ombudsmanden har derfor i forbindelse med inspektion af Statsfængslet i Ringe  

 udtalt at der i denne bestemmelse må ligge et krav om at de indsatte altid  

 orienteres når deres celle har været visiteret mens de har været fraværende  

 fra  

 cellerne), jf.
Folketingets Ombudsmands beretning for året 1995, s. 597.
Jeg er opmærksom på at de indsatte i Arresthuset i  

 Vordingborg - i modsætning til de indsatte i fængslerne - opholder sig på  

 cellerne det meste af tiden.
Jeg går derfor også ud fra at der ikke så ofte i  

 arresthuset sker cellevisitation uden at den indsatte på forhånd er bekendt  

 med  

 at det sker.
I cirkulærets § 6, stk. 1, er der regler om udarbejdelse af  

 en fortegnelse og udlevering af kopi heraf til den indsatte i de tilfælde  

 hvor  

 der tages genstande i bevaring i forbindelse med en visitation.
Er der tale  

 om  

 den pågældendes egne effekter, skal han tillige gøres bekendt med grunden  

 hertil.
Efter bestemmelsens stk. 2 kan effekter der tilhører institutionen,  

 umiddelbart inddrages.
Efter stk. 3 bestemmer institutionens leder i hvilket  

 omfang der skal ske skriftlig indberetning om gennemførelse af visitation.
 Der er ikke i øvrigt i cirkulæret foreskrevet nogen  

 notatpligt med hensyn til visitationer, men efter min opfattelse må der  

 udfærdiges  

 notater (f.eks. i døgnrapport) så det er muligt at efterprøve om reglerne i  

 cirkulæret har været overholdt.
De foreliggende døgnrapporter indeholder ikke oplysninger  

 der fuldt ud gør det muligt at efterprøve om reglerne i visitationscirkulæret  

 har været overholdt.
Omtalen af personlige visitationer den 1. april 1996 og  

 den 18. juli 1996 indeholder f.eks. ikke nærmere oplysning om hvorvidt der  

 har  

 været et vidne til stede og af samme køn som den indsatte.
Jeg beder derfor  

 arresthuset om nærmere oplysning herom.
En af de to særskilte rapporter vedrører inddragelse af  

 forskellige effekter i forbindelse med den indsattes overførsel fra et andet  

 arresthus.
Det fremgår af notat i sagen at ingen af effekterne tilhørte den  

 indsatte, og at de blev inddraget efter § 6, stk. 2.
8. Opfølgning Jeg beder om at arresthuset sender de udtalelser som jeg har  

 bedt om, gennem Direktoratet for Kriminalforsorgen som jeg ligeledes beder om  

 en udtalelse.
