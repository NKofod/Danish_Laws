Nr BTL 201 Betænkning over Forslag til lov om ændring af straffeloven (Strafansvar  

 for juridiske personer)   

 Nr L 201 1995-96, 1. samling Afgivet af Retsudvalget Afgivet: 19960507 Udvalget har behandlet lovforslaget i nogle møder og har herunder stillet  

 spørgsmål til justitsministeren, som denne har besvaret skriftligt.
 Herefter indstiller udvalget lovforslaget til vedtagelse  

 uændret.
Et flertal (Socialdemokratiets, Socialistisk Folkepartis, Det Radikale  

 Venstres, Enhedslistens og Centrum-Demokraternes medlemmer af udvalget) har  

 bemærket, at en række ministerier i deres høringssvar dels har peget på nogle  

 bestemmelser om objektivt individualansvar, der efter ministeriets opfattelse  

 kan ophæves, og dels har peget på andre bestemmelser, der ønskes opretholdt.  

 Flertallet deler ikke Straffelovrådets opfattelse af, at alle omkring 20  

 særlove bortset fra medieansvarsloven bør ophæves.
Flertallet er af den  

 opfattelse, at der på nogle områder bl.a.
Trafik-, Arbejds-, Landbrugs- og  

 Fiskeri- og Miljø- og Energiministeriets områder bør opretholdes særlove som  

 også fremført i de pågældende ministeriers svar.
Flertallet kan derfor  

 tilslutte sig Justitsministeriets forslag om, at de gældende bestemmelser om  

 objektivt individualansvar underkastes en kritisk vurdering med henblik på at  

 tage stilling til, om bestemmelserne kan ophæves, eller om der på det  

 pågældende område foreligger afgørende grunde til at opretholde en hjemmel  

 til objektivt individualansvar.
Flertallet har endvidere bemærket, at der ikke med lovforslaget er  

 tilsigtet en indskrænkning i den hidtidige praksis om, at såvel en virksomhed  

 som en overordnet kan straffes, hvis der er handlet groft uagtsomt fra en  

 overordnets side.
Endelig har flertallet bemærket, at den foreslåede  

 bestemmelse i § 26, stk. 1, også omfatter kommunale fællesskaber uanset  

 organiseringsformen.
 Et mindretal (Venstres og Det Konservative Folkepartis medlemmer af  

 udvalget) kan tilslutte sig Justitsministeriets forslag om, at de gældende  

 bestemmelser om objektivt individualansvar underkastes en kritisk vurdering  

 med henblik på at tage stilling til, om bestemmelserne kan ophæves, eller om  

 der på det pågældende område foreligger afgørende grunde til at opretholde en  

 hjemmel til objektivt individualansvar.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP)  

 Dansk Folkeparti havde ikke medlemmer i udvalget.
