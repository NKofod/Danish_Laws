Fremsat den 20. januar 2004 af Jann Sjursen (KD),  

 Bodil Kornbek (KD), Mogens Nørgård Pedersen (KD) og  

 Tove Videbæk (KD) Forslag til folketingsbeslutning om nedsættelse af en udviklingskommission Folketinget opfordrer regeringen til at nedsætte en kommission,  

 der skal gennemgå principperne for den danske bistand til udviklingslandene  

 med  

 henblik på at klarlægge, hvorledes Danmark bedst kan bidrage til  

 udviklingslandenes udvikling.
Udviklingskommissionen skal sammensættes  

 således,  

 at medlemmerne repræsenterer såvel statslige som ikkestatslige instanser.
Bemærkninger til forslaget Baggrund for forslaget Danmark har en lang tradition for at yde bistand til den  

 tredje verdens udvikling.
I 2003 ydede Danmark knap 13 mia. kr. i  

 udviklingsbistand.  

 Dette er et betragteligt beløb.  

 Det er derfor vigtigt i forhold til så vel skatteborgerne som  

 udviklingslandene, at bistanden er til størst mulig gavn for befolkningen i  

 udviklingslandene og i overensstemmelse med dens formål.
Regeringens femårsplan for dansk udviklingsbistand  

 udstikker retningslinjerne og rammerne for den danske indsats på området.
Der  

 er tradition for, at der forud for tilblivelsen af handlingsplanen finder en  

 lang høringsproces sted.
Det har været tilfældet med såvel »En verden i  

 udvikling« (1994), »Partnerskab 2000« (2000) og den handlingsplan, der gik  

 forud for disse, og som i perioden 1989-1994 dannede udgangspunkt for dansk  

 udviklingspolitik. »En verden til forskel«, der er regeringens prioriteringer  

 for dansk udviklingsbistand frem til 2008, har ikke båret præg af samme  

 åbenhed  

 og høringsproces.
Uafhængigt af vurderingen af den seneste handlingsplan er  

 det  

 nødvendigt med mellemrum at foretage en større gennemgang af dansk  

 udviklingsbistand for derved at klarlægge og diskutere de langsigtede  

 perspektiver  

 for bistanden.
Dette bør ske gennem nedsættelse af en udviklingskommission.  

 Sidst Danmark havde et udvalg nedsat til at gennemgå principperne for den  

 danske bistand til udviklingslandene var i 1980-1982. Udvalget afgav i  

 december  

 1982 betænkning nr. 958. Det er således godt 20 år siden, Danmark anlagde et  

 tilsvarende langsigtet perspektiv på dansk udviklingsbistand.
En udviklingskommission skal fremkomme med tilbundsgående  

 overvejelser om dansk ulandsbistand generelt, men også med mere specifikke  

 overvejelser  

 om nye temaer og tendenser inden for dansk udviklingsbistand.
Mangelen på en  

 åben høringsproces i forbindelse med »En verden til forskel« understreger kun  

 nødvendigheden af, at de grundlæggende perspektiver for bistanden klarlægges  

 og  

 debatteres.
Som det var tilfældet med den sidste udviklingskommission, kan  

 disse overvejelser danne udgangspunktet for den kommende strategi og  

 femårsplan.
Nedsættelsen af en udviklingskommission vil således kunne virke i  

 samklang med femårsplanen.
Kommissionens anbefalinger vil  

    

  

 kunne indarbejdes i udviklingen af  

 femårsplanen 2008, der således vil blive udarbejdet på baggrund af særdeles  

 grundige overvejelser og langsigtede perspektiver.
Kommissionens arbejde Udviklingskommissionens indsats bør indeholde to  

 hovedprioriteter: For det første bør den kortlægge og vurdere dansk bistand  

 med  

 det formål at komme med anbefalinger om prioriteringen af den danske  

 udviklingsbistand.
For det andet bør disse vurderinger sættes ind i en større  

 politisk og international sammenhæng, således at kommissionen også vil kunne  

 påpege fremtidige udfordringer for bistandspolitikken og konsekvenser af  

 dansk  

 bistands indvirkning på udviklingslandenes udviklingsmuligheder.
Den del af kommissionens arbejde, der involverer en  

 kortlægning af den danske bistand, kan med rette inspireres af den tidligere  

 kommissions arbejde.
Kommissionen vil på den baggrund blandt andet skulle  

 konkludere og komme med anbefalinger inden for forhold som:
  

 	  

    

 Målsætningen for dansk  

 udviklingsbistand   

 	  

    

 Omfanget af udviklingsbistanden   

 	  

    

 Multilateral/bilateral  

 bistand   

 	  

    

 Programsamarbejde/projektsamarbejde   

 	  

    

 Personelbistand   

 	  

    

 Bistandsadministrationen   

 	  

    

 Udviklingsforskning   

 	  

    

 Tværgående hensyn   

 	  

    

 Prioriterede  

 indsatsområder Som en del af dette arbejde vil det falde naturligt at  

 kommissionen iværksætter en høring, hvorved en lang række private  

 organisationer, institutioner og ministerier m.v. kan ytre deres syn på  

 bistandsarbejdet med udviklingslandene.
Den anden del af kommissionens arbejde bør som nævnt være  

 at sætte ovennævnte vurderinger ind i en større politisk og international  

 sammenhæng.
Kommissionen bør således relatere sine vurderinger til mere  

 overordnede overvejelser i forhold til specifikke politikområder inden for  

 udviklingsbistanden.
Som på andre politikområder finder der inden for  

 udviklingspolitikken realpolitiske skift sted, som enten midlertidigt eller  

 mere permanent ændrer såvel den nationale som den internationale politiske  

 dagsorden.
Udfordringerne for udviklingslandene har af den grund gennem blot  

 de  

 seneste år ændret sig, og nye forhold gør sig gældende for landenes  

 udvikling.  

 Dette bør kommissionen belyse.
Kommissionens arbejde skal i den henseende ses  

 i  

 sammenhæng med en tendens til, at der inden for udviklingsområdet vil være  

 visse indsatsområder eller tilgange, der tilsyneladende fanger alle donorers  

 opmærksomhed.
Sådanne »modetendenser« kan være hensigtsmæssige og gavnlige  

 for  

 ulandenes udvikling.
Andre gange vil det gavne kvaliteten i ulandsbistanden,  

 hvis konsekvenserne af disse tendenser bliver belyst og diskuteret ud fra et  

 langsigtet perspektiv og i et mere kritisk lys i forhold til såvel nationale  

 som internationale indsatser.
Udviklingskommissionen vil skulle belyse sådanne særlig  

 toneangivende indsatsområder.
Men også udvalgte indsatsområder, som synes  

 umiddelbart glemt eller tabt af den politiske dagsorden, skal inddrages i  

 kommissionens arbejde.
Dermed kan man sikre, at dansk bistand ikke lader sig  

 styre af »modeluner«, og af den grund muligvis foranledige nedprioriteringen  

 af  

 andre, måske mere hensigtsmæssige indsatsområder.
 Af forslag til forhold, som det i den sammenhæng vil være  

 relevant at belyse, kan nævnes:
  

 	  

    

  

 Udenrigspolitisk instrument  

  

 : Udviklingsbistanden er gennem de  

 senere år i stigende grad blevet anset for et udenrigspolitisk instrument  

 frem  

 for et udtryk for global solidaritet og ansvarlighed.
Dette skift bør belyses  

 og konsekvenserne af denne ændring diskuteres.
  

 	  

    

  

 Terror:  

  

 Fokusset på terrorbekæmpelse er et politisk skift, der i  

 stigende grad gør udviklingsbistanden til en del af den nationale og den  

 internationale sikkerhedspolitik.
Dette har konsekvenser for bistandens  

 udmøntning og ulandenes rolle og muligheder i det internationale samfund.  

 Denne  

 udvikling af den udviklingspolitiske dagsorden samt Danmarks rolle heri bør  

 diskuteres og analyseres som en del af kommissionens arbejde.
  

 	  

    

  

 Hiv/aids:  

  

 Særlig i Afrika har  


  

 hiv/aids-epidemien forårsaget markante ændringer på såvel de nationale som  

 de lokale strukturer.
Det er vigtigt at få belyst, om det bør få betydelige  

 konsekvenser for den måde, den fremtidige bistand ydes på i forhold til  

 særligt  

 ramte regioner.
   

 	  

    

  

 Handel:  

  

 Blandt andet som en konsekvens af globaliseringen udgør de  

 ulige handelsforhold en stadig stigende udfordring for ulandenes udvikling.  

 Det  

 er derfor vigtigt at vurdere, om dette forhold i relation til dansk bistand  

 på  

 nuværende tidspunkt, men også på længere sigt vil stille nye krav til den  

 danske udviklingsbistand og -indsats.
  

 	  

    

  

 Gældslettelse:  

  

 Gældslettelsen er et politisk område, der synes i  

 højere grad at måtte vige pladsen på den politiske dagsorden til fordel for  

 andre områder i udviklingsdebatten.
En udviklingskommission vil således i den  

 sammenhæng have til opgave at belyse, hvorledes Danmark fortsat kan yde en  

 indsats på området, og om det er nødvendigt at øge og forbedre denne indsats.
  

 	  

    

  

 Nærområde:  

  

 Nationalt så vel som internationalt er der kommet øget  

 fokus på nærområdeindsatser.
Denne indsatsform åbner for nye muligheder for  

 dansk udviklingsbistand.
Konsekvenserne og mulighederne af denne indsatsform  

 bør derfor belyses.
 De nævnte forhold er kun forslag, og det vil være  

 kommissionens opgave endeligt at klarlægge, hvilke tendenser og forhold der  

 skal belyses.
Sammensætning af kommissionen Sammensætningen af kommissionen bør ske under hensyntagen  

 til at opnå den størst mulige mangfoldighed og kompetence inden for  

 udviklingsområdet.
Det er ligeledes vigtigt at sikre, at kommissionens  

 medlemmer repræsenterer såvel statslige som ikkestatslige instanser.
Frist for gennemførelse af kommissionens arbejde Frist for gennemførelse af kommissionens arbejde bør være  

 primo 2008, således at kommissionens konklusioner og anbefalinger kan  

 inddrages  

 i den efterfølgende femårsplan.
Skriftlig fremsættelse Jann Sjursen  

  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af en udviklingskommission.
(Beslutningsforslag nr.
B 109).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
