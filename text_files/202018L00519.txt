Ændringsforslag stillet den 18. december 2020 Ændringsforslag til 3. behandling af Forslag til lov om ændring af lov om afgift af elektricitet, lov om afgift af naturgas og bygas m.v., lov om afgift af stenkul, brunkul og koks m.v., lov om energiafgift af mineralolieprodukter m.v. og forskellige andre love (Udmøntning af dele af »Klimaaftale for energi og industri mv. 2020« m.v.) [af skatteministeren (Morten Bødskov)]:
Til § 5 Af skatteministeren:
 1) I det under nr. 40 foreslåede § 3 d, stk. 6, 3. pkt., ændres »Stk. 1 finder« til: »1. pkt. finder«.
[Korrektion af henvisning] 2) I det under nr. 41 foreslåede § 4, stk. 6, 3. pkt., ændres »Stk. 1 finder« til: »1. pkt. finder«.
[Korrektion af henvisning] Bemærkninger Til nr. 1 og 2 I § 3 d, stk. 6, og § 4, stk. 6, i lov om afgift af cfc og visse industrielle drivhusgasser angives det, at en virksomhed kan undlade at lade sig registrere og betale afgift, hvis mængden af indførte og modtagne afgiftspligtige varer svarer til en afgift, der ikke overstiger 10.000 kr. årligt.
 Det foreslås i lovforslagets § 5, nr. 40 og 41, at indføre en undtagelse til bagatelgrænsen, som medfører, at bagatelgrænsen ikke finder anvendelse for stoffer omfattet af § 1, stk. 1, nr. 1-5, og § 3 a, stk. 1, nr. 1 og 2, i lov om afgift af cfc og visse industrielle drivhusgasser.
Der er tale om en korrektion af forkerte henvisninger.
Der skal rettelig henvises til 1. pkt. og ikke stk. 1, da bestemmelsen om bagatelgrænsen er angivet i § 3 d, stk. 6, 1. pkt., og § 4, stk. 6, 1. pkt.
