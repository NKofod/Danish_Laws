 (Til skyldrådene, vurderingsrådene og  

 vurderingssekretariaterne).
 1. I cirkulære nr. 225 af 15. november 1976 om 16.  

 alm. vurdering pr. 1. april 1977 er under punkt 11 anført, at afgræsningen  

 af, for hvilke ejendomme der skal foretages stuehusfordeling i henhold til  

 vurderingslovens § 33, stk. 4, efter Vestre Landsrets afgørelse af 3. juni  

 1976 i en mod ministeriet for skatter og afgifter anlagt sag, beror på, om  

 ejendommen eller dele heraf faktisk anvendes til landbrug m.v.
 Under hensyn til, at Vestre Landsret ved den nævnte afgørelse har  

 underkendt den praksis, der blev benyttet ved 15. alm. vurdering - hvorefter  

 man undlod at foretage stuehusfordeling for en række ejendomme, fortrinsvis  

 sådanne, hvor beboelsesmomentet spillede en større rolle end ejendommens  

 landbrugsmæssige anvendelse - og at 15. alm. vurdering og følgende  

 årsomvurderinger udgør det almindelige grundlag for beregningen af lejeværdi  

 af egen bolig, har ligningsrådet vedtaget, at der skal foretages en  

 efterfølgende ansættelse af stuehusværdi ved 15. alm. vurdering og eventuelle  

 derefter foretagne årsomvurderinger for de landbrugsejendomme m.v., for  

 hvilke stuehusfordeling er undladt i henhold til den tidligere praksis.
 2. Til gennemførelse heraf skal man meddele følgende  

 anvisninger:
 Omkring den 15. december 1977 fremsendes fortegnelser indeholdende kopier  

 af ejendomsstamkortene for de ejendomme, for hvilke der er ansat stuehusværdi  

 ved 16. alm. vurdering, men ikke ved den seneste vurdering forud for 16. alm.  

 vurdering.
 Ejendomme, for hvilke der såvel ved 16. alm. vurdering som ved en  

 årsomvurdering pr. 1. april 1974, 1. april 1975 eller 1. april 1976 er  

 foretaget stuehusfordeling, vil således ikke være medtaget i fortegnelsen,  

 selvom stuehusfordeling eventuelt er undladt ved 15. alm. vurdering.
 Vurderingsrådene må derfor også ad anden vej søge fremskaffet oplysninger  

 om, for hvilke ejendomme stuehusfordeling er undladt ved 15. alm. vurdering.
 På grundlag af de ved 15. alm. vurdering og følgende årsomvurderinger  

 indsendte vurderingsskemaer og de i øvrigt foreliggende oplysninger skal  

 vurderingsrådene herefter i hvert enkelt tilfælde undersøge, om en ejendom  

 har været landbrugsmæssigt benyttet på tidspunktet for 15. alm. vurdering og  

 ved de foretagne årsomvurderinger og i bekræftende fald foretage den fornødne  

 fordeling af den faktisk ansatte ejendomsværdi og grundværdi på henholdsvis  

 stuehuset med tilhørende grund og have og på den øvrige ejendom.
 Om de nærmere regler for foretagelsen af denne fordeling henvises til  

 cirkulæret af 15. november 1976 om 16. alm. vurdering.
 Opmærksomheden henledes på, at ansættelsen af stuehusværdierne efter  

 prisforholdene ved 15. alm. vurdering - må stå i rimeligt forhold til værdien  

 af parcelhuse i området.
 3. Meddelelsen til ejer om de(n) foretagne  

 efterfølgende ansættelse(r) gives på en særlig blanket, som vil blive  

 fremsendt i fornødent antal til vurderingssekretariaterne omkring den 10.  

 januar 1978.
Kopi af meddelelsen sendes til statsskattedirektoratet, skyldrådet,  

 kommunens ejendomsskattekontor samt kommunens ligningskontor.
Endvidere tages  

 kopi til vurderingsrådets og vurderingssekretariatets eget brug.
 4. Af hensyn til den rettidige afslutning af ligningen  

 for indkomståret 1977 må vurderingsrådene påbegynde arbejdet med fordelingen  

 af de ansatte værdier straks efter modtagelsen af de under punkt 2 nævnte  

 fortegnelser.
