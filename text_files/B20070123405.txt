Kapitel 1   Indledende bestemmer Kapitel 2   Regler om udarbejdelse og fremlæggelse af analyser Kapitel 3   Regler om udbredelse af analyser udarbejdet af tredjemand Kapitel 4   Afsluttende bestemmelser Bekendtgørelse om udarbejdelse og udbredelse til offentligheden af visse investeringsanalyser 1) I medfør af § 28 b, stk. 2, og § 93, stk. 3, i lov om værdipapirhandel m.v., jf. lovbekendtgørelse nr. 1077 af 4. september 2007, som ændret ved lov nr. 108 af 7. februar 2007, fastsættes:
Kapitel 1 Indledende bestemmer Anvendelsesområde § 1. Denne bekendtgørelse finder anvendelse på enhver person, der, som led i udøvelsen af sit erhverv eller som led i sine forretninger, udarbejder eller udbreder analyser til offentligheden eller til distributionskanaler, vedrørende 1) værdipapirer, jf. § 2 i lov om værdipapirhandel m.v., der er optaget til handel på et reguleret marked her i landet eller i et andet land inden for Den Europæiske Union eller i et land, som Fællesskabet har indgået aftale med på det finansielle område, 2) værdipapirer, jf. § 2 i lov om værdipapirhandel m.v., for hvilke der er indgivet en anmodning om optagelse til handel på et reguleret marked her i landet eller i et andet land inden for Den Europæiske Union eller i et land, som Fællesskabet har indgået aftale med på det finansielle område, eller 3) udstedere af værdipapirer som nævnt i nr. 1-2.
 Stk. 2. Denne bekendtgørelse finder ikke anvendelse på investeringsrådgivning, der gives i form af personlige anbefalinger til en kunde med hensyn til en eller flere transaktioner vedrørende værdipapirer, og som sandsynligvis ikke vil blive offentliggjort.
 Stk. 3. Reglerne i §§ 6-8 finder alene anvendelse på analyser, der udarbejdes af personer, hvis hovederhverv består i at udarbejde investeringsanalyser.
 Stk. 4. Reglerne i §§ 9-10 og §§ 16-17 finder alene anvendelse på analyser, der udarbejdes eller udbredes af et investeringsselskab eller et kreditinstitut.
Definitioner § 2. I denne bekendtgørelse forstås ved:
 1) Person:
 2) Distributionskanal:
 3) Analyse:
 a) Analyser udarbejdet af en person, hvis hovederhverv består i at udarbejde investeringsanalyser, såfremt analysen direkte eller indirekte er udtryk for en bestemt investeringsanbefaling vedrørende et værdipapir, herunder ved at der fremsættes udtalelser om sådanne værdipapirers nuværende eller fremtidige værdi eller kurs.
 b) Analyser udarbejdet af andre personer end dem, der er nævnt i litra a, såfremt analysen direkte er udtryk for en bestemt investeringsanbefaling vedrørende et værdipapir.
 4) Person hvis hovederhverv består i at udarbejde investeringsanalyser:
a) et investeringsselskab eller et kreditinstitut, b) en i forhold til et investeringsselskab eller et kreditinstitut nærtstående juridisk person, c) en uafhængig finansanalytiker, d) en anden person, hvis hovederhverv består i at udarbejde investeringsanalyser, og e) fysiske personer, der arbejder for en af de i denne bestemmelses litra a-d nævnte personer i henhold til en ansættelseskontrakt eller på anden måde.
 5) Investeringsselskab:
 6) Kreditinstitut:
 7) Nærtstående juridisk person:
 8) Udsteder:
 9) Anbefalinger:
Kapitel 2 Regler om udarbejdelse og fremlæggelse af analyser Almindelige krav § 3. En person, der fremlægger en analyse, skal sikre, at der i analysen klart og tydeligt oplyses om navn og jobbetegnelse på den eller de fysiske personer, der har udarbejdet analysen, samt om navnet på den juridiske person, der er ansvarlig for fremlæggelsen.
§ 4. En person, der fremlægger en analyse, skal sikre, 1) at der i analysen skelnes klart mellem faktiske forhold og fortolkninger, skøn, vurderinger og andre former for oplysninger, der ikke er faktuelle, 2) at alle kilder til analysen er pålidelige, eller at det klart anføres, såfremt der er tvivl om, hvorvidt en kilde er pålidelig, og 3) at alle fremskrivninger, prognoser og mål for kursen klart angives som sådanne, og at de væsentlige forudsætninger, der ligger til grund for udarbejdelsen eller brugen af disse, klart angives.
 Stk. 2. En person, der har fremlagt en analyse, skal, efter anmodning fra Finanstilsynet, kunne underbygge, at analysen er rimelig.
§ 5. En person, der fremlægger en analyse, skal sikre, at der i analysen er oplyst om alle forbindelser og forhold, der med rimelighed kan forventes at påvirke analysens objektivitet, herunder hvis 1) den pågældende person har betydelige finansielle interesser i et eller flere af de værdipapirer, som analysen vedrører, eller 2) den pågældende person har betydelige interessekonflikter i forhold til den udsteder, som analysen vedrører.
 Stk. 2. Hvis en analyse fremlægges af en juridisk person, omfatter kravene i stk. 1 ligeledes interesser og interessekonflikter hos en fysisk eller juridisk person, der arbejder for denne i henhold til en ansættelseskontrakt eller på anden måde, og som har været involveret i udarbejdelsen af analysen.
Stk. 3. Hvis en analyse fremlægges af en juridisk person, skal de forhold, der i henhold til stk. 1 oplyses om i analysen, som minimum omfatte interesser eller interessekonflikter hos den ansvarlige juridiske person eller dennes nærtstående juridiske person, forudsat at disse oplysninger 1) var tilgængelige for eller med rimelighed kunne forventes at have været tilgængelige for fysiske personer, der var involveret i udarbejdelsen af analysen, eller 2) var tilgængelige for andre fysiske personer, som, uanset at de ikke var involveret i udarbejdelsen af analysen, havde eller med rimelighed kunne forventes at have haft adgang til analysen, inden den blev udbredt til kunder eller til offentligheden.
 Stk. 4. Stk. 1-3 medfører ikke nogen pligt til at bryde effektive informationsbarrierer (»Chinese Walls«), der er etableret af en juridisk person med henblik på at undgå interessekonflikter mellem virksomhedens afdelinger.
Særlige krav til personer hvis hovederhverv består i at udarbejde investeringsanalyser § 6. I tillæg til de krav, der følger af § 3, skal en person, hvis hovederhverv består i at udarbejde investeringsanalyser, ved fremlæggelsen af en analyse sikre, at analysen indeholder en henvisning til eventuelle eksterne selvreguleringsstandarder eller adfærdskodeks, som den, der har udarbejdet analysen, måtte være omfattet af.
 § 7. I tillæg til de krav, der følger af § 4, skal en person, hvis hovederhverv består i at udarbejde investeringsanalyser, ved fremlæggelsen af en analyse sikre, at følgende oplysninger er indeholdt i analysen:
 1) Alle væsentlige kilder til analysen, hvor det er hensigtsmæssigt, herunder hvis udstederen er benyttet som kilde.
 2) Om analysen eller dele heraf er blevet forelagt for udstederen, og om analysens investeringsanbefaling efterfølgende er ændret inden udbredelsen.
 3) En hensigtsmæssig oversigt over ethvert vurderingsgrundlag eller enhver metode, der er anvendt til at vurdere værdipapiret eller udstederen, eller som er anvendt til at fastsætte et mål for kursen på værdipapiret.
 4) En fyldestgørende redegørelse for betydningen af indholdet af de investeringsanbefalinger, der gives i analysen, f.eks. køb, sælg eller hold, herunder tidshorisonten for den investeringsanbefaling, som analysen indeholder.
 5) En hensigtsmæssig advarsel om risikoen ved den anbefalede investering, herunder en følsom-hedsanalyse af de relevante forudsætninger.
 6) Hyppigheden af eventuelle planlagte opdateringer af analysen.
 7) Eventuelle større ændringer i den ansvarlige juridiske persons tidligere meddelte retningslinjer for dækning af værdipapiret.
 8) Den dato, hvor analysen første gang blev frigivet til distribution.
 9) Dato og tidspunkt for en eventuel kurs på værdipapiret, der måtte være nævnt i analysen.
 10) Eventuelle ændringer i investeringsanbefalinger indeholdt i analysen i forhold til en tidligere analyse om samme værdipapir eller udsteder, som er fremlagt indenfor de sidste 12 måneder før fremlæggelsen af den nye analyse, samt datoen for den tidligere analyse.
 § 8. I tillæg til de krav, der følger af § 5, skal en person, hvis hovederhverv består i at udarbejde investeringsanalyser, ved fremlæggelsen af en analyse sikre, at analysen klart og tydeligt indeholder oplysning om følgende forhold:
 1) Såfremt personen, hvis hovederhverv består i at udarbejde investeringsanalyser, eller en nærtstående juridisk person besidder aktier i udstederen, og aktiernes pålydende værdi udgør over 5 % af den samlede udstedte aktiekapital.
 2) Såfremt udstederen besidder aktier i personen, hvis hovederhverv består i at udarbejde investe-ringsanalyser, eller en nærtstående juridisk person, og aktiernes pålydende værdi udgør over 5 % af den samlede udstedte aktiekapital.
 3) Såfremt personen, hvis hovederhverv består i at udarbejde investeringsanalyser, eller en nærtstående juridisk person har andre betydelige finansielle interesser i forhold til udstederen.
 4) Såfremt personen, hvis hovederhverv består i at udarbejde investeringsanalyser, eller en nærtstående juridisk person er market maker eller likviditetsstiller i udstederens værdipapirer.
 5) Såfremt personen, hvis hovederhverv består i at udarbejde investeringsanalyser, eller en nærtstående juridisk person i de foregående 12 måneder har været lead manager eller co-lead manager i forbindelse med et offentligt udbud af udstederens værdipapirer.
6) Såfremt personen, hvis hovederhverv består i at udarbejde investeringsanalyser, eller en nærtstående juridisk person har indgået andre aftaler med udstederen om udførelse af investeringsbanktransaktioner, forudsat at a) oplysning om aftalen ikke vil medføre afsløring af fortrolige oplysninger om forretningsforhold, og b) aftalen har været i kraft inden for de seneste 12 måneder eller har givet anledning til betaling af kompensation eller løfte om betaling af kompensation i samme periode.
 7) Såfremt personen, hvis hovederhverv består i at udarbejde investeringsanalyser, eller en nærtstående juridisk person har indgået en aftale med udstederen om udarbejdelse af analysen.
 Stk. 2. Stk. 1 medfører ikke nogen pligt til at bryde effektive informationsbarrierer (»Chinese Walls«), der er etableret af en juridisk person med henblik på at undgå interessekonflikter mellem virksomhedens afdelinger.
Særlige krav til investeringsselskaber og kreditinstitutter § 9. I tillæg til de krav, der følger af § 3 og § 6, skal investeringsselskaber og kreditinstitutter ved fremlæggelsen af en analyse sikre, at analysen indeholder en angivelse af, hvilken myndighed der fører tilsyn med selskabet eller instituttet.
 § 10. I tillæg til de krav der følger af § 5 og § 8, skal investeringsselskaber og kreditinstitutter ved fremlæggelsen af en analyse sikre, at analysen indeholder oplysning om følgende forhold:
 1) Hvilke organisatoriske og administrative ordninger, der er indført hos selskabet eller instituttet med henblik på at forebygge og undgå interessekonflikter ved udarbejdelse af investeringsanalyser, herunder ved etablering af informationsbarrierer.
 2) Såfremt en person, der arbejder for selskabet eller instituttet i henhold til en ansættelseskontrakt eller på anden måde, og som har været involveret i udarbejdelsen af analysen, modtager vederlag, som er knyttet til investeringsbanktransaktioner, der udføres af instituttet, selskabet eller en nærtstående juridisk person.
 3) Oplysning om kurs og dato for erhvervelsen, såfremt en fysisk person, der arbejder for selskabet eller instituttet i henhold til en ansættelseskontrakt eller på anden måde, og som har været involveret i udarbejdelsen af analysen, modtager eller køber udstederens aktier forud for et offentligt udbud af aktier.
 4) Hvor stor en andel af selskabets eller instituttets direkte investeringsanbefalinger, som er fremlagt indenfor det seneste kvartal, der er »køb«, »sælg« eller »hold« eller tilsvarende kategorier.
 5) Hvor stor en andel af udstedere svarende til hver af kategorierne i nr. 4, som selskabet eller instituttet har udført væsentlige investeringsbanktransaktioner for i de foregående 12 måneder.
Analyser der fremlægges i afkortet form eller mundtligt § 11. Hvor opfyldelse af kravene i § 5, §§ 7-8 og § 10 ikke står i rimeligt forhold til den fremlagte analyses længde, er det tilstrækkeligt i analysen at henvise klart og tydeligt til et sted, hvor offentligheden let og direkte kan få adgang til disse oplysninger, f.eks. den ansvarlige juridiske persons hjemmeside.
 § 12. Hvis en analyse fremlægges mundtligt, er det tilstrækkeligt til opfyldelse af kravene i §§ 3-10, at det i forbindelse med fremlæggelsen af analysen i videst muligt omfang sikres, at der henvises til et sted, hvor offentligheden let og direkte kan få adgang til de omfattede oplysninger, f.eks. den ansvarlige juridiske persons hjemmeside.
Kapitel 3 Regler om udbredelse af analyser udarbejdet af tredjemand Almindelige krav § 13. En person, der på eget ansvar udbreder analyser udarbejdet af tredjemand, skal i forbindelse med udbredelsen klart og tydeligt oplyse om sit navn og en eventuel jobbetegnelse. 1. pkt. gælder ikke, såfremt det i forbindelse med udbredelsen er muligt at identificere den person, der har ansvaret for udarbejdelsen af analysen.
 § 14. Hvis en person, forinden udbredelsen af en analyse udarbejdet af tredjemand, foretager væsentlige ændringer i analysen, skal personen sikre, at ændringerne fremgår klart og detaljeret af de udbredte oplysninger.
 Stk. 2. Hvis en væsentlig ændring som nævnt i stk. 1 består i en ændring af investeringsanbefalingens retning, f.eks. en ændring af en investeringsanbefaling om »køb« til en investeringsanbefaling om »sælg« eller »hold« eller omvendt, skal den person, der udbreder analysen, overholde kravene i §§ 3-7 og § 9 for så vidt angår den væsentlige ændring.
Stk. 3. Juridiske personer, der selv eller gennem fysiske personer udbreder væsentligt ændrede analyser, skal have skriftlige retningslinjer, der sikrer, at modtagere af væsentligt ændrede analyser kan blive henvist til et sted, hvor de, forudsat at disse oplysninger er offentligt tilgængelige, kan få adgang til 1) om identiteten på den, der har udarbejdet analysen, 2) selve analysen, og 3) oplysninger om interesser og interessekonflikter for personen, der har udarbejdet analysen.
 Stk. 4. Stk. 1-3 gælder ikke ved nyhedsrapportering om analyser, som er udarbejdet af tredjemand, forudsat at analysens indhold ikke ændres.
 § 15. Hvis en person udbreder et resume af en analyse, der er udarbejdet af tredjemand, skal personen sikre, at resumeet er klart og ikke er vildledende.
Stk. 2. Hvis en person udbreder et resume af en analyse, der er udarbejdet af tredjemand, skal personen sikre, at resumeet, forudsat at disse oplysninger er offentligt tilgængelige, indeholder oplysning om, 1) hvor analysen er tilgængelig, og 2) hvor offentligheden let og direkte kan få adgang til oplysninger om eventuelle interesser og interessekonflikter for den tredjemand, der har udarbejdet analysen, såfremt disse oplysninger ikke fremgår af selve analysen.
Særlige krav til investeringsselskaber og kreditinstitutter § 16. Hvis et investeringsselskab, kreditinstitut eller en fysisk person, der arbejder for sådanne selskaber eller institutter i henhold til en ansættelseskontrakt eller på anden måde, udbreder analyser udarbejdet af tredjemand, skal selskabet eller instituttet, i tillæg til de krav der følger af §§ 13-15, ved udbredelsen sikre, 1) at der oplyses om, hvilken myndighed, der fører tilsyn med selskabet eller instituttet, og 2) at der i overensstemmelse med § 8 og § 10 oplyses om interesser eller interessekonflikter hos selskabet eller instituttet, medmindre den tredjemand, der har udarbejdet analysen, tidligere har udbredt analysen til offentligheden eller distributionskanaler.
 § 17. Hvis et investeringsselskab eller kreditinstitut, forinden udbredelsen af en analyse udarbejdet af tredjemand foretager væsentlige ændringer i analysen, skal selskabet eller instituttet overholde kravene i §§ 3-10 for så vidt angår de væsentlige ændringer.
Kapitel 4 Afsluttende bestemmelser Straf § 18. Overtrædelse af bestemmelserne i §§ 3-4, § 5, stk. 1-3, §§ 6-7, § 8, stk. 1, §§ 9-10, § 13, § 14, stk. 1-3, og §§ 15-17 straffes med bøde.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Ikrafttræden § 19. Bekendtgørelsen træder i kraft 1. november 2007. Samtidig ophæves bekendtgørelse nr. 125 af 28. februar 2005 om udarbejdelse og udbredelse til offentligheden af visse investeringsanalyser.
