Betænkning afgivet af Udvalget for Fødevarer, Landbrug og Fiskeri den 19. marts 2014 Betænkning over Forslag til lov om ændring af lov om forbud mod hold af ræve (Ophævelse af revisionsbestemmelse m.v.) [af fødevareministeren (Dan Jørgensen)]:
1. Udvalgsarbejdet Lovforslaget blev fremsat den 6. februar 2014 og var til 1. behandling den 20. februar 2014. Lovforslaget blev efter 1. behandling henvist til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og fødevareministeren sendte den 5. november 2013 dette udkast til udvalget, jf.
FLF alm. del  bilag 44. Den 5. februar 2014 sendte fødevareministeren de indkomne høringssvar og et notat herom til udvalget.
2. Indstillinger og politiske bemærkninger Et flertal i udvalget (S, DF, RV, SF og EL) indstiller lovforslaget til vedtagelse uændret.
 Et mindretal i udvalget V, LA og KF) indstiller lovforslaget til forkastelse ved 3. behandling.
Venstres medlemmer af udvalget mener, at det generelle forbud mod hold af farmræve var et positivt tiltag.
Farmræve er fortsat sky og nervøse trods mange års opdræt og egner sig ikke til fangenskab.
Med hold af ræve til gravjagttræning forholder det sig anderledes.
Her er tale om tamræve, der har en anden natur, og som regeringen også selv lægger op til at undtage fra forbuddet, idet man vil tillade hold af ræve som kæledyr.
 Gravjagttræningen foregår under ordnede forhold og bidrager til at sikre en fornuftig regulering af rævebestanden, hvilket har positiv indflydelse på dyrevelfærden for andre arter, f.eks fugle.
Venstre ønsker derfor fortsat den nuværende mulighed for hold af ræve til gravjagttræning opretholdt, som ifølge det oplyste vedrører ca. 115 tamræve.
Det giver samlet større dyrevelfærd for både ræve og andet vildt, og der er endnu ikke udviklet alternativer, hvilket der burde arbejdes noget mere med.
Det Konservative Folkepartis medlem af udvalget ser gerne, at man kan afskaffe hold af ræve til brug for gravjagt.
Der er imidlertid ikke siden 2009 fundet et godt alternativ til gravjagt for at holde rævebestanden nede.
Derfor har man fra konservativ side måttet opveje hensynet til dyrevelfærden for de ræve, der skal holdes i fangenskab, mod den dyrevelfærd, der er i, at rævebestanden ikke bliver for stor, at rævene ikke udsætter sig selv for smitte, og at rævene ikke udsætter andre dyr for smitte.
 KF mener derfor, at brugen af gravjagt indtil videre er den bedste måde at regulere bestanden bl.a. af hensyn til dyrevelfærden for rævebestanden som sådan og for de andre dyr, der kunne blive smittet i forbindelse med, at der er en for stor bestand af ræve i visse områder af landet.
KF kan på den baggrund ikke støtte lovforslaget.
Men KF vil på det kraftigste opfordre ministeren til at arbejde for at få fundet nogle alternativer, der kan holde bestanden nede på en hensigtsmæssig måde uden at skulle benytte ræve i fangeskab.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Jesper Petersen (S) Bjarne Laustsen (S) Karin Gaardsted (S) Orla Hav (S) Pernille Rosenkrantz-Theil (S) Mette Reissmann (S) Simon Kollerup (S) Camilla Hersom (RV) Lone Loklindt (RV) Andreas Steenberg (RV) Trine Mach (SF) Karina Lorentzen Dehnhardt (SF) Per Clausen (EL) nfmd.
Henning Hyllested (EL) Lars Dohn (EL) Erling Bonnesen (V) Thomas Danielsen (V) Henrik Høegh (V) Jacob Jensen (V) Hans Christian Schmidt (V) Jan E.
Jørgensen (V) Esben Lunde Larsen (V) Tina Nedergaard (V) René Christensen (DF) fmd.
Jørn Dohrmann (DF) Mette Hjermind Dencker (DF) Dennis Flydtkjær (DF) Leif Mikkelsen (LA) Charlotte Dyremose (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 134 Bilagsnr.
