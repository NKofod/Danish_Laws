 I henhold til § 10, stk. 1,sammenholdt med § 29, i lov nr. 226 af 11. juni  

 1954 om almindelig arbejderbeskyttelse har arbejdsministeren fastsat følgende  

 regulativ for lastning og losning af skibe:
 Område og definitioner.
§ 1.  Regulativet gælder for alt arbejde her i landet  

 med lastning og losning af såvel danske som udenlandske skibe, herunder for  

 lempningsarbejde, uanset om arbejdet udføres ombord eller i land.
Regulativet  

 omfatter endvidere de forhold, under hvilke det omhandlede arbejde skal  

 foregå.
Til udenlandske skibe, der er hjemmehørende i et land, der har  

 tiltrådt den internationale konvention af 1929 (rev. 1932) om arbejderes  

 beskyttelse mod ulykkestilfælde ved lastning og losning af skibe, kan der dog  

 ikke stilles strengere krav, end hvad der følger af konventionens  

 forskrifter.
 Stk. 2.  For arbejde med lastning og losning af skibe på  

 red gælder bestemmelserne med de afvigelser, der måtte være en følge af  

 arbejdsstedets særlige beskaffenhed.
§ 2.  Ved »hejsemiddel« forstås enhver  

 indretning, hånd- eller maskindreven, som kan anvendes til løftning af  

 byrder, således at de er frit hængende.
Begrebet omfatter hele den pågældende  

 indretning, herunder alt fast tilbehør, såsom krantove eller løbere, grabber,  

 kroge m.v.
 Stk. 2.  Ved »lossegrej« forstås løse  

 genstande til brug for lastning og losning, såsom tovstropper, kædestropper,  

 wirestropper, losseseler, ringe, hager, sjækler og swiveler m.v.
Stk. 3.  Ved en »grundig undersøgelse« forstås  

 en visuel undersøgelse, der om nødvendigt suppleres med anden undersøgelse,  

 f.eks. en hammerprøve, og som udføres så omhyggeligt, som omstændighederne  

 tillader det for at opnå en pålidelig bedømmelse af de undersøgte deles  

 sikkerhed.
Såfremt det herunder er påkrævet af hensyn til undersøgelsen, skal  

 dele af det pågældende materiel eller tilbehør adskilles.
Indretning af arbejdssted, færdselsveje og adgange Almindelige og fælles bestemmelser.
 § 3.  Arbejdspladsen og de sædvanligt brugte  

 færdselsveje og adgange skal være indrettet således, at arbejde og færdsel  

 kan foregå forsvarligt.
Stk. 2.  Der skal gives arbejderne fornøden instruktion  

 vedrørende indretning af arbejdssted, færdselsveje og adgange.
Arbejderne må  

 ikke benytte eller beordres til at benytte andre end forskriftsmæssige  

 færdsesveje og adgange.
 Stk. 3.  Når arbejdspladser eller færdselsveje er isede  

 eller af anden årsag glatte, skal der træffes foranstaltninger imod den deraf  

 følgende fare.
 Stk. 4.  Arbejdssteder og færdselsveje i land, adgangene  

 til skibet samt under lastning og losning arbejdsstederne på dæk eller i  

 lastrum skal være tilstrækkeligt og forsvarligt belyst.
Stk. 5.  Rækværker skal være af hensigtsmæssig  

 konstruktion og mindst 0,9 m høje.Eksisterende rækværker eller indhegninger,  

 der - i overensstemmelse med tidligere gældende bestemmelser - er af lavere  

 højde, dog mindst 0,8 m, kan fortsat benyttes.
Arbejdssteder, færdselsveje  

 og adgange i land.
 § 4.  Bolværker og kajer skal holdes således ryddet,  

 at der altid er tilstrækkelig plads til arbejde og færdsel i forbindelse  

 hermed.
 Stk. 2.  Passager langs kant af kaj eller bolværk skal  

 være mindst 0,9 m brede og fri for andre hindringer end faste konstruktioner,  

 redskaber og maskiner i brug.
 Stk. 3.  Under hensyntagen til arbejdsforholdene og  

 færdslen skal så vidt muligt farlige passager på arbejdsstedet og adgangene  

 dertil (f.eks. farlige åbninger, hjørner, kanter) være forsynet med rækværk.
 Stk. 4.  Farlige passager over broer, sluseporte, faste  

 landgange og lignende skal på begge sider være forsynet med rækværk, der er  

 tilstrækkeligt forlænget ved begge ender.
 Arbejdssteder og adgange ombord.
§ 5.  Aftagelige lugedæksler og skærstokke, gods eller  

 andre genstande må ikke anbringes således, at de medfører fare eller unødigt  

 hindrer færdsel.
Dæksler og skærstokke skal kunne aftages og pålægges, uden  

 at det er nødvendigt at færdes på skærstokkene.
Der skal være den fornødne  

 plads omkring lugen til dækslers og skærstokkes pålægning og aftagning.
Stk. 2.  Rækværk skal opsættes omkring åbne luger, ved  

 hvilke der ikke foregår arbejde.
Dette kan dog undlades:
hvis lugekarmen er mindst 0,75 m høj, hvis den pågældende åbning fører til et lastrum af mindre end 1,5  

 m's dybde, hvis for mellemdækslugers vedkommende adgang til mellemdæk er  

 lukket eller spærret, hvis der er stillet vagt ved de pågældende åbninger, eller - under forudsætning af tilstrækkeligt dagslys eller kunstig  

 belysning - hvis arbejdet er afbrudt en kortere tid f.eks. på grund af  

 måltidshvil.
 Andre åbninger i dækket på eller ved arbejdsstedet skal tildækkes eller  

 indhegnes efter tilsvarende regler.
 Stk. 3.  Hvis der arbejdes på delvis afdækket luge, skal  

 der ved den åbne kant træffes hensigtsmæssige foranstaltninger til  

 imødegåelse af faren for nedstyrtning af personer eller gods.
 Stk. 4.  Ved arbejde med bulk-ladninger, hvor  

 sammenstyrtninger kan hindre adgangen til faste lejdere, skal der forefindes  

 det fornødne antal løse lejdere af tilstrækkelig længde.
 Stk. 5.  Hvor færdsel hen over ujævn dækslast, der ikke  

 er under arbejde, er nødvendig, skal løbeplanker eller lignende anvendes i  

 fornødent omfang.
 Adgange mellem skib og land.
§ 6.  For passager mellem skib og land eller mellem  

 skib og skib skal der i fornødent omfang træffes forsvarlige  

 foranstaltninger.
Når det er rimeligt og praktisk muligt, skal der benyttes  

 en landgangsbro eller falderebstrappe, der skal være mindst 55 cm bred og på  

 begge sider have rækværk.
Kan af praktiske grunde landgangsbro eller  

 falderebstrappe ikke benyttes, er det tilladt at anvende en lejder -  

 eventuelt stormlejder - af tilstrækkelig styrke og længde.
Løbeplanker og  

 trapper, herunder lønningstrapper over 1 m's højde skal - i hvert fald på den  

 ene side - have rækværk eller lignende.
 Stk. 2.  Landgange, lejdere, trapper, stiger, slidsker,  

 løbebroer og lignende skal være forsvarligt konstrueret, vedligeholdt og  

 opstillet.
 Stillinger, pakhusaltaner m.v.
§ 7.  Stillinger, platforme, lossebroer, trille- og  

 skinnebaner skal være forsvarligt konstrueret, vedligeholdt og opstillet.
De  

 skal have en efter forholdene forsvarlig størrelse.
Såfremt deres størrelse  

 eller andre forhold ikke taler herimod, skal de, når deres højde overstiger  

 1,6 m, være forsynet med specielle sikkerhedsforanstaltninger, såsom  

 hensigtsmæssigt rækværk, fodliste eller lignende.
 Trillebaners hældning må ikke være større, end at farefri færdsel og  

 transport kan foregå.
Stk. 2.  Pakhusaltaner og lignende skal have en efter  

 forholdene forsvarlig størrelse.
De skal være forsynet med værn mod  

 nedstyrtning.
Dette kan enten bestå af et hensigtsmæssigt rækværk eller af en  

 massiv kant af passende højde og profil.
Altanerne skal - hvis fornævnte  

 rækværk er af åben konstruktion - tillige være forsynet med en solid fodliste  

 af mindst 10 cm.
 Hvor og i det omfang, det er nødvendigt af hensyn til arbejdets udførelse,  

 kan rækværket være helt eller delvis aftageligt.
 § 8: Såfremt der anvendes båd til transport af arbejdere til og fra  

 arbejdsstedet, skal båden opfylde skibstilsynslovens bestemmelser.
 Arbejdets udførelse.
 Almindelige bestemmelser.
§ 9.  Arbejde med lastning og losning skal  

 tilrettelægges og udføres på en sådan måde, at arbejderne er tilbørligt  

 værnet mod ulykkesrisiko og sundhedsskadelig påvirkning; der skal herunder  

 gives fornøden instruktion og føres rimeligt tilsyn. (* 1) Stk. 2.  Hvor specielle farer foreligger, såsom  

 eksplosionsfare, kvælningsfare, forgiftningsfare, ætsningsfare eller fare for  

 radioaktiv stråling, skal der træffes foranstaltninger herimod (jfr. bl.a. §  

 29), herunder skal specielle regler om sådanne farer iagttages. (* 2) Stk. 3.  Arbejde med opstabling, nedtagning, indstuvning  

 og udtagning af gods skal foregå forsvarligt.
Underminering af bulkladninger  

 må ikke finde sted.
 Specielle bestemmelser.
§ 10.  Ved arbejde gennem lastrumsåbninger skal  

 skærstokke og selvbærende, løse lugedæksler være sikret mod at blive hevet  

 op.
Når lugedæksler og skærstokke aftages eller anbringes, må personer ikke  

 befinde sig umiddelbart under dem.
 Stk. 2.  Lugedæksler må ikke benyttes til opførelse af  

 stillinger eller til andet formål, som kan udsætte dem for beskadigelser.
 Stk. 3.  Hvor mere end eet hejsemiddel anvendes ved  

 samme lugeåbning, skal der være en lugemand (friholder) for hvert  

 hejsemiddel, og der skal være tilstrækkelig afstand mellem hejsemidlerne.
 Stk. 4.  Ved lastning og losning direkte fra og til vogn  

 skal der om fornødent træffes særlige sikkerhedsforanstaltninger (f.eks.  

 etablering af stillinger).
 Stk. 5.  Når der anvendes strop med skarpe kroge, kløer  

 eller lignende, skal disse hugges op ved tomt hejs.
 Stk. 6.  Intet gods må efterlades hængende i et  

 hejsemiddel uden tilsyn.
 Stk. 7.  Kædestropper må ikke afkortes ved knob.
 Stk. 8.  Såfremt løbere, krantove, stropper eller kæder  

 kan beskadiges af skarpe kanter på gods, luger m.v., skal der anvendes  

 mellemlæg.
 Stk. 9.  Lossekroge eller lignende må ikke hugges i  

 bånd, der alene skønnes beregnet til at sammenholde godset, undtagen med det  

 formål at frigøre godset eller lægge det i slæng.
§ 11.  Til betjening af hejse- og transportmidler med  

 tilbehør samt som signalmand, lugemand og lignende må kun anvendes dertil  

 egnede personer.
Som egnet person anses ikke en person, der er påvirket af  

 spiritus.
Med hensyn til aldersgrænser henvises der til Socialministeriets  

 bekendtgørelse nr. 149 af 30. maj 1956 om unge menneskers farlige arbejde.
 Stk. 2.  Hvor det er nødvendigt for arbejdernes  

 sikkerhed, skal signalmand anvendes.
 Hejsemidler og lossegrej.
 Almindelige bestemmelser.
§ 12.  Hejsemidler og lossegrej skal have fornøden  

 styrke, være af hensigtsmæssig konstruktion og holdes i forsvarlig stand.
De  

 må ikke under brugen belastes ud over deres størst tilladte  

 arbejdsbelastning, jfr. §§ 17 og 18. Dog kan et hejsemiddel efter indhentet  

 tilladelse fra vedkommende tilsyn undtagelsesvis udsættes for en større  

 belastning, når der træffes de hertil fornødne foranstaltninger.
 Belastningsprøver.
 § 13.  Ethvert hejsemiddel, bortset fra sådanne, som  

 alene falder ind under stk. 2 og stk. 3, skal, forinden det som nyt tages i  

 brug, underkastes en belastningsprøve.
 Prøvevægten skal herunder være:
25 pct. over størst tilladte arbejdsbelastning; Belastningsprøven skal foretages i de farligst forekommende  

 arbejdsstillinger.
 Stk. 2.  Blokke skal, forinden de som nye tages i brug,  

 prøvebelastes efter følgende regler:
300 pct. over størst tilladte arbejdsbelastning; Stk. 3.  Kalibrerede kæder, som anvendes i forbindelse  

 med håndbetjente blokke, samt hager, ringe og lignende, der er fast anbragt  

 herpå, skal prøvebelastes med 50 pct. over størst tilladte arbejdsbelastning,  

 forinden de som nye tages i brug.
 Stk. 4.  Kæder, ringe, hager, sjækler og swiveler skal,  

 hvad enten de skal indgå som dele af et hejsemiddel eller anvendes til  

 lossegrej, prøvebelastes med 100 pct. over størst tilladte arbejdsbelastning,  

 forinden de som nye tages i brug.
Stk. 5.  Såfremt der foretages ændringer eller  

 reparation af de i denne paragraf omhandlede hejsemidler med tilbehør eller  

 lossegrej, skal fornyet prøve og undersøgelse foretages.
Sådan prøve og  

 undersøgelse er dog ufornøden, for så vidt angår ændringer og reparationer af  

 dele, der er uden betydning for hejsemidlers bæreevne samt ved udskiftning af  

 gerder.
 Stk. 6.  Lossegrej eller dele til hejsemidler, der  

 leveres med certifikat, skal ikke påny underkastes prøve, forinden det tages  

 i brug.
 Stk. 7.  Efter foretagen belastningsprøve skal der  

 foretages en grundig undersøgelse, og såfremt det herunder konstateres, at  

 nogen del af materiellet viser en i sikkerhedsmæssig henseende betænkelig  

 formforandring, brist eller lignende, skal skaden udbedres, hvorefter ny  

 prøve skal foretages.
 Varmebehandling.
 § 14.  Alle et skib tilhørende kæder, ringe, hager,  

 sjækler og swiveler m.v. af svejsejern eller blødt stål skal, hvis de er i  

 stadig brug, varmebehandles efter følgende regler:
 For dele, der udelukkende anvendes i forbindelse med hånddrevne  

 hejsemidler, gælder de dobbelte terminer.
 Stk. 2.  Alle fra land hidrørende kæder, ringe, hager,  

 sjækler og swiveler m.v. af svejsejern eller blødt stål, skal, hvis de har  

 været i brug, varmebehandles med tidsmellemrum afpasset efter brugen, dog  

 mindst hvert 2. år.
 Stk. 3.  Varmebehandling af de i stk. 1 og stk. 2  

 omhandlede dele skal endvidere foretages, såfremt delene har været genstand  

 for overlast, forandring eller reparation.
 Stk. 4.  I forbindelse med enhver varmebehandling skal  

 der foretages en grundig undersøgelse.
 Stk. 5.  Fritaget for varmebehandling er kæder m.v. af  

 ældningstrægt materiale (specialstål), dele med kuglelejer, bærende gevind  

 eller overfladehærdede dele, kalibrerede kæder med fast tilbehør samt andre  

 dele, som fritages derfor af vedkommende tilsyn.
 Periodiske undersøgelser og eftersyn af hejsemidler.
 § 15.  Hejsemidler - herunder alt fast tilbehør - skal  

 undersøges grundigt hver 12. måned, jfr. dog stk. 2.
 Stk. 2.  Lossebomme med tilhørende beslag og  

 afstivninger til mast og dæk, samt fast tilbehør, hvis nedrigning er særlig  

 vanskelig, skal undersøges grundigt hvert 4. år og efterses mindst hver 12.  

 måned.
 Periodiske undersøgelser og eftersyn af lossegrej.
 § 16.  Alt lossegrej, såsom tovstropper, kædestropper,  

 wirestropper, losseseler, ringe, hager, sjækler og swiveler m.v., skal  

 undersøges grundigt mindst hver 12. måned - samt efterses hver gang, de tages  

 i brug.
 Fastsættelse af arbejdsbelastningen.
 § 17.  Den størst tilladte arbejdsbelastning for  

 hejsemidler og lossegrej skal fastsættes i overensstemmelse med anerkendte  

 normer og beregningsmetoder.
 Stk. 2.  Ved fastsættelsen af størst tilladte  

 arbejdsbelastning for ståltovværk, som anvendes til lossegrej, skal  

 sikkerhedsfaktoren være 5 i forhold til den af leverandøren angivne effektive  

 brudbelastning.
 Stk. 3.  Ved fastsættelsen af størst tilladte  

 arbejdsbelastning for fibertovværk, for hvilket der foreligger  

 garantierklæring fra leverandøren for mindste brudbelastning, skal anvendes  

 en sikkerhedsfaktor på mindst 5. Såfremt en sådan garantierklæring ikke  

 foreligger og der anvendes tovværk af normal handelsvare udført af sisal  

 eller manilla, gælder som vejledende de i nedenstående tabel angivne  

 arbejdsbelastninger:
 Belastningsangivelser.
 § 18.  Den størst tilladte arbejdsbelastning skal være  

 tydeligt og holdbart angivet på hejsemidler.
 Stk. 2.  For hejsemidler med varierende udlæg skal de  

 dertil svarende størst tilladte arbejdsbelastninger være tydeligt angivet.  

 Kravet anses for opfyldt, når bomme med varierende udlæg mærkes med højst  

 tilladte arbejdsbelastning på bommen i nederste stilling.
Stk. 3.  Lossegrej skal være forsynet med tydelig og  

 varig angivelse af den størst tilladte arbejdsbelastning.
Hvor direkte  

 mærkning er praktisk vanskelig - f.eks. af tovstropper og wirestropper - kan  

 de størst tilladte arbejdsbelastninger være angivet ved tydelige opslag eller  

 lignende.
 § 19.  Krantove og losseløbere skal være udført i eet  

 stykke.
 Stk. 2.  Et krantov eller en losseløber skal have en  

 sådan længde, at der under anvendelsen altid findes mindst 2 1/2 tørn på  

 hejsemidlets tromle.
 Stk. 3.  Den frie ende af et krantov eller en losseløber  

 skal være tilstrækkelig belastet for at sikre rigtig opvikling på tromlen.
Stk. 4.  Splejsninger på stålwirer skal have mindst 3  

 indstik med hel kordel og 2 indstik med halv kordel; splejsninger på tovværk  

 skal have mindst 3 indstik med hel kordel.
Andre splejsninger af tilsvarende  

 styrke ligesom wirelåse eller tovlåse af tilstrækkelig styrke kan benyttes.
 Stk. 5.  Lossekroge og krankroge skal være således  

 udført, at de ikke slipper eller fisker.
 § 20.  De i §§ 13-16 omhandlede belastningsprøver,  

 varmebehandlinger og undersøgelser samt de i § 15, stk. 2, omhandlede  

 eftersyn skal udføres af personer, firmaer eller institutioner, der er i  

 besiddelse af tilstrækkelig sagkundskab og fornødne hjælpemidler.
 Register over udførte belastningsprøver, varmebehandling,  

 undersøgelser m.v.
 § 21.  Om de udførte belastningsprøver,  

 varmebehandlinger og undersøgelser m.v. skal der ske indførelse i et  

 register, certifikat eller lignende, som skal opbevares af ejeren eller  

 brugeren af det pågældende hejsemiddel eller lossegrej og på anfordring  

 forevises vedkommende tilsyn.
 Sundheds- og velfærdsforanstaltninger.
 § 22.  I havneområder og på andre pladser på  

 landjorden, hvor lastning og losning foregår, skal der findes sundheds- og  

 velfærdsforanstaltninger for arbejderne i overensstemmelse med §§ 23-26,  

 medmindre hel eller delvis etablering af sundheds- og  

 velfærdsforanstaltninger efter arbejdstilsynets skøn må anses for unødvendig.
Stk. 2.  Hvor hel eller delvis etablering af sundheds-  

 og velfærdsforanstaltninger for arbejderne som omhandlet i stk. 1 enten  

 umuliggøres af forholdene eller må anses for åbenbart urimelig, kan sundheds-  

 og velfærdsforanstaltninger indrettes i vogne, transportable skure eller  

 lignende, der er indrettet og udstyret i overensstemmelse med  

 arbejdstilsynets regler herom, jfr.
Socialministeriets bekendtgørelse nr. 165  

 af 26. april 1960 om regulativ om velfærdsforanstaltninger i bygge- og  

 anlægsvirksomhed.
§ 23.  Der skal findes rum af passende størrelse og  

 indretning, hvori omklædning kan foretages.
Omklædningsrummene skal være  

 hensigtsmæssigt fordelt over området.
De skal være vel ventilerede og skal  

 kunne opvarmes i den kolde årstid.
Stk. 2.  I omklædningsrummene skal der for hver arbejder  

 være indrettet et med lås eller låsebøjler forsynet skab af mindst 30 X 50 cm  

 tværsnit og passende højde, hvori såvel arbejdstøj som det gangtøj, der ikke  

 er i brug, vil kunne opbevares.
Skabene skal så vidt muligt have aftræk til  

 fri luft eller luftkanal.
Ved afgørelsen af, hvor mange skabe, der skal  

 indrettes, skal det antal havnearbejdere, der normalt beskæftiges inden for  

 det pågældende område - eller del af havneområde - tages i betragtning.
 Stk. 3.  Såfremt der inden for det pågældende område  

 jævnligt beskæftiges et større antal arbejdere end den normale arbejdsstyrke,  

 skal der foruden omklædningsrum til det normale antal arbejdere yderligere  

 findes rum af passende størrelse og indretning, hvor omklædning kan  

 foretages, og tøjet kan opbevares på hensigtsmæssig og sikker måde.
 Stk. 4.  De arbejdere, der beskæftiges ved arbejde med  

 stærkt støvende, giftigt, ætsende eller særligt tilsmudsende gods (f.eks.  

 kul, støvende korn, fisk og ildelugtende varer), skal have adgang til at  

 opbevare deres forurenede arbejdstøj adskilt fra andre klædningsstykker i  

 eller i umiddelbar nærhed af de egentlige garderoberum.
 Stk. 5.  Til tørring af arbejdstøj skal der uden for  

 skabene forefindes knager eller tørrestativer.
 Stk. 6.  Cykler og lignende befordringsmidler, der  

 anvendes af arbejderne ved befordring til og fra arbejdsstedet, skal i  

 arbejdstiden opbevares på hensigtsmæssig måde, for så vidt de stedlige  

 forhold ikke umuliggør det.
 § 24.  I eller i passende nærhed af omklædningsrum  

 skal der findes hensigtsmæssige vaskeindretninger i passende antal og af  

 passende størrelse og så vidt muligt med tilførsel af rindende vand.
Stk. 2.  Hvor der til stadighed lastes eller losses  

 særligt tilsmudsende eller støvende, giftigt, smittefarligt eller irriterende  

 gods, skal vaskeindretningerne have tilførsel af varmt og koldt vand, og  

 arbejdstilsynet kan stille krav om, at der i tilknytning til dem skal være  

 adgang til brusebad med varmt og koldt vand.
Arbejderne er forpligtet til at  

 benytte disse vaskeindretninger og bade.
§ 25.  Der skal findes særlige rum af passende  

 størrelse og indretning, hvor arbejderne kan spise og opholde sig i aftalte  

 og påbudte hvilepauser.
Disse rum skal være beliggende i passende nærhed af  

 arbejdsstederne og skal være opvarmet under brugen i den kolde årstid.
 Stk. 2.  Der skal gives arbejderne mulighed for at  

 opvarme medbragt mad og drikke.
Stk. 3.  Arbejderne skal have adgang til rigeligt, sundt  

 og friskt drikkevand.
Forsyningen hermed skal ske på forsvarlig og hygiejnisk  

 måde.
 Stk. 4.  Der skal findes forsvarligt indrettede og  

 passende beliggende aftrædelsesrum i et antal af mindst 1 for hver 20 normalt  

 beskræftigede arbejdere samt urinaler i tilstrækkeligt antal.  

 Aftrædelsesrummene skal være forsynet med papir og så vidt muligt med  

 vandudskylning.
§ 26.  Spise-, vaske-, omklædnings- og tørrerum samt  

 aftrædelsesrum skal være tilbørligt renholdte.
Herunder skal gulvene dagligt  

 fejes og befries for affald.
Mindst 1 gang ugentlig skal gulve, borde, bænke  

 (stole) samt aftrædelsesrum vaskes.
 Stk. 2.  Arbejderne skal medvirke til, at den  

 tilvejebragte orden og renlighed i de nævnte lokaler opretholdes.
 Tobaksrygning og anden brug af åben ild.
§ 27.  Under lastnings- og losningsarbejde samt under  

 ophold og færdsel på arbejdsstedet, er tobaksrygning forbudt, jfr. dog stk.  

 2. Endvidere er brug af åben ild forbudt, medmindre der er truffet særlige  

 foranstaltninger mod brand.
Forbuddet omfatter alle, der færdes på  

 arbejdsstederne.
 Stk. 2.  Medmindre specielle forhold på arbejdsstedet,  

 f.eks. et skibs konstruktion, (kølebåde med korkforede lastrum) eller  

 ansamlinger af brandfarligt materiel, (såsom garnerings- eller  

 separationsmateriel i lastrum) gør et forbud berettiget, er tobaksrygning dog  

 tilladt ved lastning og losning af følgende varer i hele ladninger:
 Jern, erts, sten, sand, ral, asbest, cement, salt og fisk samt varer, der  

 i brandfarlig henseende ganske må sidestilles hermed.
Stk. 3.  Når og hvor tobaksrygning eller anden brug af  

 åben ild i overensstemmelse med stk. 1 og 2 er forbudt, påhviler det  

 arbejdsgiveren omgående i samråd med skibets fører på iøjnefaldende steder at  

 anbringe opslag herom.
Medmindre tobaksrygning eller anden brug af åben ild  

 under alle forhold er forbudt - f.eks. i tankskibe og lignende - må  

 permanente skriftlige forbud, såsom påmaling på lugekarm, lastrums  

 inderklædning eller andre steder, kun benyttes efter skibstilsynets  

 henholdsvis arbejdstilsynets udtrykkelige tilladelse.
 Nødhjælps- og redningsudstyr.
§ 28.  Der skal - se dog stk. 2 - ved eller i passende  

 nærhed af arbejdsstederne i havneområder og ved laste- og lossepladser findes  

 en forbindskasse, som skal være indrettet og udstyret i overensstemmelse med  

 Direktoratet for Arbejdstilsynets regler herom.
Forbindskassen skal opbevares  

 af en person, der har ansvaret for forbindskassens tilstedeværelse og  

 indholdets vedligeholdelse.
 Stk. 2.  Såfremt arbejdsgiveren har truffet overenskomst  

 med vedkommende skibs fører om anvendelse af skibets nødhjælpsudstyr i  

 tilfælde af, at en arbejder kommer til skade under arbejdet, anses kravet i  

 stk. 1 hermed for opfyldt.
 Stk. 3.  Der skal fra arbejdsstedet være let adgang til  

 at tilkalde ambulance eller anden hjælp i ulykkestilfælde.
 Stk. 4.  I områder eller på pladser, hvor det af  

 tilsynet skønnes nødvendigt, skal der anbragt i passende nærhed af  

 arbejdsstederne forefindes redningsmateriel (fx redningshager og  

 redningskranse).
 Stk. 5.  Det skal ved opslag på eller ved arbejdsstedet  

 tilkendegives, hvor forbindskasse, redningsmateriel og nærmeste telefon eller  

 anden mulighed for tilkaldelse af hjælp befinder sig.
 Personlige beskyttelsesmidler.
 § 29.  Er det ikke på anden måde muligt at beskytte  

 arbejderne mod ulykkesrisiko eller sundhedsskadelige påvirkninger, skal der,  

 hvor det er gørligt, anvendes særligt arbejdstøj og/eller særlige personlige  

 beskyttelsesmidler, såsom hjelme, handsker, sikkerhedssko, masker, briller og  

 hudbeskyttelsesmidler.
Stk. 2.  Udgifterne herved afholdes af arbejdsgiveren i  

 overensstemmelse med de i lov nr. 226 af 11. juni 1954 § 28, stk. 1, givne  

 regler. (* 3) Stk. 3.  Arbejderne er forpligtet til at anvende de i  

 stk. 1 påbudte beskyttelsesmidler.
 Tilsyns- og straffebestemmelser m.v.
 Opslag.
 § 30.  Et af de to tilsyn, jfr. § 32, udfærdiget  

 opslag indeholdende uddrag af dette regulativs bestemmelser samt oplysning om  

 de tilsynsførende myndigheders navne, adresser og telefonnumre skal ophænges  

 på passende steder, såsom i spise- og opholdslokaler eller mønstringslokaler.
§ 31.  Direktoratet for Arbejdstilsynet og  

 Direktoratet for Statens Skibstilsyn kan efter samråd godkende andre  

 arbejdsmetoder, arbejdsredskaber, sikkerhedsudstyr, prøver m.v., end sådanne,  

 som er fastsat i dette regulativ, forudsat at det genneem foretagne fornødne  

 prøver er konstateret, at pågældende arbejdsmetode, arbejdsredskab, udstyr,  

 prøve eller lignende yder den samme beskyttelse som den i dette regulativ  

 foreskrevne.
Om sådan godkendelse skal der ske behørig offentliggørelse ved  

 pågældende myndigheds foranstaltning.
 Tilsyn.
 § 32.  Tilsynet med overholdelsen af dette regulativ  

 føres af Arbejdstilsynet og Statens Skibstilsyn efter nærmere regler, som  

 fastsættes af Arbejdsministeriet og Handelsministeriet i forening efter  

 forhandling med de to tilsyn.
 Ansvar.
§ 33.  Arbejdsgiveren har ansvaret for overholdelsen  

 af bestemmelserne i dette regulativ, jfr. dog stk. 2, stk. 3 og stk. 4, 1.  

 punktum.
Ved »arbejdsgiver« forstås den, der til udførelse af  

 lastnings- og losningsarbejde har antaget arbejdere; som arbejdsgiver  

 betragtes også skibet, når lastnings- eller losningsarbejde udføres af  

 skibets egen besætning og/eller af arbejdere fra land antaget af skibet.
 Stk. 2.  For så vidt angår arbejdere i land, kan  

 arbejdsgiveren i overensstemmelse med § 3, stk. 2, i lov nr. 226 af 11. juni  

 1954 overføre varetagelsen af sine pligter og sit ansvar.
 Stk. 3.  Skibet bærer ansvaret 1) for etablering af  

 belysning ombord (se § 3, stk. 4); hvis belysningen findes utilstrækkelig  

 eller uforsvarlig, kan ansvaret dog kun gøres gældende under forudsætning af,  

 at vedkommende arbejdsgiver eller arbejder har henledt skibets opmærksomhed  

 herpå; 2) for indretning af arbejdsstedet ombord i overensstemmelse med § 5,  

 stk. 1, 2 og 5; 3) for konstruktion og vedligeholdelse af skibet tilhørende  

 adgangsveje mellem skib og land, se § 6; 4) for sikring af skærstokke og  

 selvbærende løse lugedæksler i tilfælde, hvor skibet selv udfører pålægningen  

 eller aftagningen af luger, se § 10, stk. 1; 5) for konstruktion og  

 vedligeholdelse af de skibet tilhørende hejsemidler og lossegrej, se §§  

 12-21; 6) for overholdelsen af forbud mod skibsbesætningens og førerens  

 tobaksrygning, se § 27 samt 7) for tilstedeværelsen af nødhjælpsudstyr, se §  

 28, stk. 2.
Stk. 4.  Ansvaret for gennemførelse af bestemmelserne i  

 §§ 22-26 påhviler i overensstemmelse med lov nr. 226 af 11. juni 1954 § 15  

 udelukkende ejeren af det område, inden for hvilket lastnings- eller  

 losningsarbejdet foregår.
Den pågældende kan endvidere gøres ansvarlig for  

 indretning af arbejdssted og færdselsveje i land, se § 3 - bortset fra stk. 2  

 - og § 4, for indretningen af ham tilhørende pakhusaltaner, se § 7, stk. 2,  

 samt for tilstedeværelse af og opslag om redningsudstyr, se § 28, stk. 4 og  

 5.
 Stk. 5.  Den, som sælger, udlejer, udlåner eller på  

 anden måde stiller anlæg, tekniske indretninger eller hjælpemidler, herunder  

 hejsemidler, lossegrej, båd, vogn eller lignende til rådighed, er ansvarlig  

 for, at de nævnte hjælpemidler opfylder bestemmelserne i dette regulativ.
 Stk. 6.  Den, som foretager de i dette regulativ  

 omhandlede prøver, undersøgelser eller eftersyn og udsteder certifikater  

 eller garantierklæringer, er ansvarlig for, at regulativets bestemmelser  

 herom efterleves.
Stk. 7.  Arbejdernes ansvar indebærer pligt til at  

 medvirke til, at de i medfør af dette regulativ trufne foranstaltninger  

 virker efter deres bestemmelse, og til i det hele at iagttage forsigtighed og  

 orden på arbejdsstedet, se her navnlig § 3,  stk. 2, sidste punktum om benyttelse af  

 forskriftsmæssige færdselsveje og adgange, § 9,  stk. 1, jfr.
Regler for anhugning, længning m.v.  

 af gods ved arbejde med lastning og losning af skibe, § 9,  stk. 3, om opstabling, nedtagning, indstuvning  

 og udtagning af gods, samt forbud mod underminering af bulkladninger, § 10,  stk. 1, 2. punktum, om aftagning eller  

 anbringelse af lugedæksler og skærstokke, § 24,  stk. 2, 2. punktum, om anvendelse af  

 vaskeindretninger og bade ved særlig smudsigt arbejde, § 26,  stk. 2, om orden og renlighed i  

 velfærdslokaler, § 27,  stk. 1 og 2, om tobaksrygning, og § 29,  stk.3, om anvendelse af påbudte  

 beskyttelsesmidler.
 De har endvidere pligt til at oplyse deres foresatte om sådanne mangler  

 ved indretningen af arbejdsstedet eller hjælpemidler, som de ikke selv kan  

 rette.
 Straf.
 § 34.  Overtrædelse af bestemmelserne i dette  

 regulativ straffes i henhold til de derom i lov nr. 226 af 11. juni 1954  

 fastsatte bestemmelser.
 Ikrafttrædelse.
 § 35.  Dette regulativ træder i kraft den 1. juli  

 1965.
 Stk. 2.  Hejsemidler og lossegrej, som er i brug ved  

 nærværende regulativs ikrafttræden, skal inden 6 måneder prøvebelastes i  

 overensstemmelse med dette regulativ, medmindre de tidligere har været  

 prøvebelastede.
 Arbejdsministeriet, den 18. maj 1965.
 Erling Dinesen.
 /Lundbeck.
 (* 1) Se bl.a. de af Direktoratet for Statens Skibstilsyn og Direktoratet  

 for Arbejdstilsynet udarbejdede Regler for anhugning, længning m.v. af gods  

 ved arbejde med lastning og losning af skibe.
(* 2) Se bl.a.
Handelsministeriets reglement angående transport til søs af  

 farligt gods.
 (* 3) I lov nr. 226 af 11. juni 1954 om almindelig arbejderbeskyttelse §  

 28, stk. 1, udtales det bl.a.:
»... Udgifterne herved afholdes af arbejdsgiveren, dog at dennes  

 forpligtelser med hensyn til særligt arbejdstøj og dets renholdelse er  

 betinget af, at arbejdstøjets anvendelse og rensning på grund af dets særlige  

 karakter eller lignende vil betyde en udgift for arbejderne, der må anses for  

 urimelig i forhold til bekostningen ved anvendelse og renholdelse af  

 sædvanemæssigt arbejdstøj, og at arbejderne ikke ved aftale er forpligtet til  

 selv at sørge for dette særlige arbejdstøj og dets renholdelse eller i øvrigt  

 erholder særligt vederlag - direkte eller indirekte - for de forhold, der  

 begrunder anvendelsen af særligt arbejdstøj.
Arbejdsgiveren har pligt til at  

 påse, at det særlige arbejdstøj anvendes og renholdes tilbørligt«.
 (* 4) Opretholdt ved ikraftholdelsesbekendtgørelsen.
