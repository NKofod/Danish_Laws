 Ved noteveksling i København og Maseru henholdsvis den 4. juli og den 17.  

 august 1984 er der indgået en overenskomst mellem Danmark og Lesotho, ifølge  

 hvilken den danske regering i tidsrummet 1984-87 yder et beløb på 3,3  

 millioner kroner til bygning af 24 gangbroer i Lesothos landområder.
 Formålet med projektet, der er en fortsættelse, fase 2, af et igangværende  

 gangbroprojekt jfr. udenrigsministeriets bekendtgørelse nr. 111 af 28.  

 oktober 1982, Lovtidende C - er ved bygning af gangbroer over floder og  

 bjergstrømme at skabe sikre færdselsforbindelser året igennem for  

 landbefolkningen og dens husdyr.
