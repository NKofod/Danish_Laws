 1. Finansministeriet og Statsansattes Kartel,  

 tjenestemandssektionen, Statstjenestemændenes Centralorganisation II,  

 Akademikernes Centralorganisation (tjenestemandsudvalget) og Lærernes  

 Centralorganisation har indgået vedlagte aftale af 12. december 1988 om  

 ydelse af tilskud til tjenestemænds uniformsanskaffelser.
 Aftalen bevirker, at vedkommende minister med hjemmel i  

 tjenestemandslovens § 45, stk. 2, med den respektive centralorganisation  

 eller den, der bliver bemyndiget hertil, kan indgå aftale om uniformer mv.  

 Det er således den enkelte minister, der med vedkommende centralorganisation,  

 jf. dog foran, aftaler, i hvilket omfang tjenestemænd bør bære uniform og  

 afholder de dermed forbundne udgifter.
Aftalen omfatter ikke - indgåelse af aftaler om uniformer til ministerialbetjentformænd,  

 ministerialbetjente og ministerialchauffører - aftaler om udbetaling af kontant beklædningsgodtgørelse uden  

 dokumentation.
 Disse aftaler forhandles fortsat af Finansministeriet, eller må af  

 vedkommende minister forelægges for Finansministeriet.
2. Samtidig ophæves § 39 i lov nr. 154 af 7. juni 1958  

 om lønninger og pensioner m.v. til statens tjenestemænd, jf. pkt.
I i  

 Finansministeriets bekendtgørelse nr. 489 af 2. oktober 1978 om bestemmelser  

 efter den tidligere statstjenestemandslovgivning, der forbliver i kraft, samt  

 Finansministeriets cirkulære nr. 169 af 1. juli 1961 om ydelse af tilskud til  

 statstjenestemænds uniformsanskaffelser, jf. pkt.
III, A nr. 12 i  

 Finansministeriets bekendtgørelse nr. 489 af 2. oktober 1978.
 Gældende aftaler om uniformsanskaffelser til tjenestemænd fortsætter,  

 indtil de erstattes af anden aftale.
Finansministeriet Administrations- og Personaledepartementet Den 12. december 1988 P.M.V.
 E.B.
Pernille Bock AFTALE MELLEM STATSANSATTES KARTEL, TJENESTEMANDSSEKTIONEN,  

 STATSTJENESTEMÆNDENES CENTRALORGANISATION II, AKADEMIKERNES  

 CENTRALORGANISATION (TJENESTEMANDSUDVALGET) OG LÆRERNES CENTRALORGANISATION OM UNIFORMSANSKAFFELSER TIL TJENESTMÆND I henhold til § 45, stk. 1, i lovbekendtgørelse nr. 671 af 2. oktober 1986  

 om tjenestemænd i staten, folkeskolen og folkekirken aftales følgende:
 § 1.  Aftaler om uniformsanskaffelser til tjenestemænd  

 indgås mellem den respektive minister med hjemmel i tjenestemandslovens § 45,  

 stk. 2, og vedkommende centralorganisation, eller den, der bliver bemyndiget  

 hertil, jf. dog stk. 2.
 Stk. 2.  Aftalen omfatter ikke aftaler om uniformer for  

 ministerialbetjentformænd, ministerialbetjente og ministerialchauffører eller  

 aftaler om udbetaling af kontant beklædningsgodtgørelse uden dokumentation.
§ 2.  Aftalen træder i kraft den 1. april 1987.  

 Samtidig ophæves § 39 i lov nr. 154 af 7. juni 1958 om lønninger og pensioner  

 m. v. til statens tjenestemænd, jf. pkt.
I i Finansministeriets  

 bekendtgørelse nr. 489 af 2. oktober 1978 om bestemmelser efter den tidligere  

 statstjenestemandslovgivning, der forbliver i kraft, samt Finansministeriets  

 cirkulære nr. 169 af 1. juli 1961 om ydelse af tilskud til statstjenestemænds  

 uniformsanskaffelser, jf. pkt.
III, A nr. 12 i Finansministeriets  

 bekendtgørelse nr. 489 af 2. oktober 1978.
 Stk. 2.  Gældende aftaler om uniformsanskaffelser til  

 tjenestemænd fortsætter, indtil de erstattes af anden aftale.
København, den 12. december 1988 Statsansattes Karte  

 tjenestemandssektionen Erik Nygaard Jespersen Statstjenestemændenes Centralorganisation II Bjørn Wikkelsøe-Jensen Akademikernes Centralorganisation Alex Nielsen Lærernes Centralorganisation Martin Rømer Finansministeriet P.M.V.
 E.B.
