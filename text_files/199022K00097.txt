Nr LSF 97 Forslag til Lov om landbrugsuddannelser Fremsat af undervisnings- og forskningsministeren (Bertel Haarder) den 30. januar 1991 Vedtaget ved tredjebehandling den 24. maj 1991 Lov nr. 371 af 06/06/1991 Kapitel 1 Formål m.v.
 § 1. Undervisnings- og forskningsministeren tilrettelægger  

 landbrugsuddannelser, der består af en grunduddannelse og  

 overbygningsuddannelser.
 Stk. 2. Grunduddannelsen har til formål at give eleverne grundlag  

 for erhvervsudøvelse samt for videreuddannelse og videregående uddannelse.  

 Grunduddannelsen skal tillige bidrage til de unges personlige udvikling og  

 forståelse af omverdenen.
 Stk. 3. Overbygningsuddannelserne har til formål at give eleverne  

 grundlag for erhvervsudøvelse som selvstændig landmand eller erhvervsudøvelse  

 på et videregående niveau samt for videreuddannelse og videregående  

 uddannelse.
 § 2. Undervisnings- og forskningsministeren fastsætter efter  

 indstilling fra Landbrugsuddannelsesrådet, jf. § 21, regler om  

 landbrugsuddannelserne med angivelse af uddannelsernes struktur og varighed,  

 herunder skoleundervisningens varighed, uddannelsernes mål, herunder  

 skoleundervisningens mål, rammer for undervisningens indhold, krav til  

 praktikuddannelse og krav til bedømmelse, herunder bedømmelsesplaner.
 § 3. Uddannelserne udbydes af godkendte erhvervsskoler, herunder  

 tidligere landbrugsskoler, der af undervisnings- og forskningsministeren er  

 godkendt som erhvervsskoler.
Stk. 2. Undervisnings- og forskningsministeren kan efter  

 indstilling fra Landbrugsuddannelsesrådet godkende, at skoler, som ikke er  

 erhvervsskoler, institutioner og virksomheder, meddeler bestemte  

 landbrugsuddannelser.
Godkendelsen kan efter indstilling fra rådet  

 tilbagekaldes.
Kapitel 2 Uddannelsernes struktur m.v.
§ 4. Grunduddannelsen til landmand tilrettelægges således, at den  

 giver de unge faglige og almene kvalifikationer til at varetage funktioner  

 inden for landbrugserhvervet.
Uddannelsen varer i almindelighed 42 måneder  

 tilrettelagt som en vekseluddannelse, således at der skiftes mellem  

 skoleundervisning og praktikuddannelse i flere landbrugsbedrifter.
 § 5. Grunduddannelsen indledes af den enkelte elev enten på skole  

 eller i en landbrugsbedrift på grundlag af en uddannelsesaftale.
 Stk. 2. En uddannelse er fælles for eleverne, uanset om den  

 enkelte elev indleder uddannelsen på skole eller i en landbrugsbedrift.
§ 6. Overbygningsuddannelserne tilrettelægges som  

 teoriundervisning i forlængelse af grunduddannelsen, eventuelt efter  

 gennemført praktikuddannelse.
Uddannelserne kan føre frem til driftsleder,  

 udvidet driftsleder, agrarøkonom eller lignende.
 § 7. Skolerne kan efter godkendelse af undervisnings- og  

 forskningsministeren tilrettelægge supplerende kurser, herunder deltidskurser  

 med henblik på efter- og videreuddannelse.
 § 8. Undervisnings- og forskningsministeren fastsætter efter  

 indstilling fra Landbrugsuddannelsesrådet regler, hvorefter elever med  

 særlige uddannelses- eller beskæftigelsesmæssige forudsætninger fritages for  

 dele af uddannelserne, herunder regler om elevers fritagelse for undervisning  

 ved overgang fra en erhvervsuddannelse til en landbrugsuddannelse.
Kapitel 3 Adgang til uddannelserne § 9. Adgang til grunduddannelsen har alle, der har opfyldt  

 undervisningspligten efter folkeskoleloven.
 Stk. 2. Ansøgere optages på den skole, de ønsker, hvis der er  

 plads, og hvis de efter skolens vurdering forventes at kunne følge  

 undervisningen på tilfredsstillende måde og fuldføre uddannelsen på normal  

 tid, jf. dog stk. 4 og 5.
 Stk. 3. Ved optagelse af fremmedsprogede ansøgere kan skolen  

 forlange en prøve i dansk bestået inden optagelsen.
 Stk. 4. Undervisnings- og forskningsministeren kan efter  

 indstilling fra Landbrugsuddannelsesrådet fastsætte nærmere regler om  

 skolernes optagelse af elever i uddannelserne.
 Stk. 5. Undervisnings- og forskningsministeren kan under hensyn  

 til beskæftigelsesmulighederne efter indstilling fra  

 Landbrugsuddannelsesrådet fastsætte regler om begrænsning af adgangen til  

 skoleundervisningen inden for de enkelte uddannelser.
Kapitel 4 Indholdet af uddannelserne § 10. Indholdet af grunduddannelsen skal tilrettelægges under  

 hensyntagen til de formål, der er nævnt i § 1, stk. 2, og således, at  

 skoleundervisningen og praktikuddannelsen supplerer hinanden på en  

 hensigtsmæssig måde inden for et sammenhængende forløb.
 Stk. 2. Undervisningen omfatter obligatoriske fag og valgfag.
 § 11. Skoleundervisningens obligatoriske fagrække skal være egnet  

 til sammen med praktikuddannelsen at give eleven en generel og specifik  

 kompetence inden for landbrugserhvervet samt fremme den personlige udvikling,  

 bidrage til efter- og videreuddannelse og give forståelse af samfundet og  

 dets udvikling.
§ 12. Valgfag skal være egnede til at imødekomme elevernes  

 interesser.
Der skal herunder tilbydes fag, der er af betydning for  

 videreuddannelse og for adgangen til videregående uddannelser.
 § 13. Til elever, der har behov for det, gives der  

 specialundervisning og anden specialpædagogisk bistand.
 Stk. 2. Undervisnings- og forskningsministeren fastsætter nærmere  

 regler herom.
 § 14. Der skal tilbydes eleverne rådgivning om valg af uddannelse  

 og erhverv samt om personlige forhold.
 Stk. 2. Undervisnings- og forskningsministeren fastsætter nærmere  

 regler herom.
 § 15. Praktikuddannelsen skal gennemføres efter praktikregler, der  

 fastsættes af undervisnings- og forskningsministeren i overensstemmelse med  

 Landbrugsuddannelsesrådets bestemmelse om indholdet af reglerne, når disse  

 lovligt kan fastsættes.
Kapitel 5 Tilskud § 16. Staten yder tilskud til dækning af de direkte  

 undervisningsudgifter ved uddannelserne efter § 1 fraregnet indtægter ved  

 uddannelserne.
Tilskuddet til undervisningsudgifter bestemmes ud fra antal  

 årselever ved uddannelserne og et gennemsnitligt tilskud pr. årselev for de  

 enkelte uddannelser fastlagt i de årlige finanslove.
 Stk. 2. Undervisnings- og forskningsministeren kan efter  

 indstilling fra Landbrugsuddannelsesrådet yde tilskud til særlige udgifter i  

 forbindelse med iværksættelse af nye uddannelser og kurser og til forsøgs- og  

 udviklingsarbejde vedrørende uddannelser og kurser, der er omfattet af loven.
Kapitel 6 Kost og logi under skoleophold § 17. Skolerne tilbyder eleverne kost og logi under skoleophold.  

 Tilskud hertil ydes af staten som et gennemsnitligt tilskud pr. årskostelev.  

 Tilskuddet pr. årskostelev fastlægges i de årlige finanslove.
 Stk. 2. Undervisnings- og forskningsministeren kan fastsætte  

 regler om optagelse af elever og om elevernes betaling for kost og logi under  

 ophold på skolens kostafdeling.
Kapitel 7 Elevernes retlige forhold § 18. Det er en betingelse for at begynde på en praktikperiode i  

 grunduddannelsen, at der mellem eleven og en eller flere landbrugsbedrifter  

 er indgået en uddannelsesaftale, der mindst omfatter praktikperioden og det  

 efterfølgende skoleophold.
 Stk. 2. Undervisnings- og forskningsministeren kan efter  

 indstilling fra Landbrugsuddannelsesrådet fastsætte regler om elevernes  

 retlige forhold, i det omfang ansættelsesforholdet ikke er omfattet af anden  

 lovgivning.
 § 19. Elever er under skoleophold, der er omfattet af en  

 uddannelsesaftale, omfattet af den ordning vedrørende arbejdsskadeforsikring,  

 som efter loven om arbejdsskadeforsikring gælder for praktiktiden.
Stk. 2. Med hensyn til elevers skader under andre skoleophold end  

 dem, der er nævnt i stk. 1, finder loven om arbejdsskadeforsikring  

 tilsvarende anvendelse, for så vidt skaden skyldes undervisning under  

 arbejdspladslignende forhold.
Risikoen med hensyn til disse skader påhviler  

 staten.
§ 20. Undervisnings- og forskningsministeren kan efter indstilling  

 fra Landbrugsuddannelsesrådet fastsætte regler om tilskud til befordring for  

 elever i grunduddannelsen.
Skolernes afgørelser om befordringstilskud kan  

 ikke påklages til højere administrativ myndighed.
Kapitel 8 Rådgivning m.v.
§ 21. Undervisnings- og forskningsministeren nedsætter et  

 Landbrugsuddannelsesråd og udpeger formanden.
Rådets medlemmer udpeges af  

 følgende foreninger således:
De Danske Landboforeninger 2 Danske Husmandsforeninger 2 Danmarks Landboungdom 2 Foreningen for danske Landbrugsskoler 2 Rådet kan supplere sig med repræsentanter for landbrugets arbejdsgiver- og  

 arbejdstagerorganisationer.
 Stk. 2. Der kan udpeges stedfortrædere for medlemmerne.
Stk. 3. Undervisnings- og forskningsministeren, arbejdsministeren  

 og landbrugsministeren udpeger hver en tilforordnet til rådet.
Undervisnings-  

 og forskningsministeren kan efter indstilling fra Landbrugsuddannelsesrådet  

 udpege et antal uafhængige, særligt sagkyndige til som tilforordnede at  

 deltage i rådets arbejde.
 Stk. 4. Erhvervsuddannelsesrådets og Teknikerrådets formand eller  

 næstformand kan deltage i rådets møder uden stemmeret.
 Stk. 5. Formanden, medlemmerne og deres stedfortrædere samt de  

 tilforordnede beskikkes af undervisnings- og forskningsministeren for 4 år.  

 De tilforordnede særligt sagkyndige kan dog beskikkes for en kortere periode.
 Stk. 6. Rådet fastsætter selv sin forretningsorden.
 Stk. 7. Undervisnings- og forskningsministeren stiller  

 sekretariatsbistand til rådighed for Landbrugsuddannelsesrådet.
 § 22. Landbrugsuddannelsesrådet afgiver indstilling til  

 undervisnings- og forskningsministeren om regler om uddannelserne, jf. § 2,  

 om godkendelse af skoler, som ikke er erhvervsskoler, institutioner og  

 virksomheder, til bestemte landbrugsuddannelser, jf. § 3, stk. 2, om  

 fritagelse for dele af uddannelserne, jf. § 8, om regler om optagelse på  

 skole og regler, der begrænser adgangen til uddannelserne i henhold til denne  

 lov, jf. § 9, stk. 4 og 5, om tilskud til iværksættelse af nye uddannelser og  

 kurser samt forsøgs- og udviklingsarbejde, jf. § 16, stk. 2, om regler om  

 elevernes retlige forhold, jf. § 18, stk. 2, om regler om befordringstilskud,  

 jf. § 20, om udpegning af særligt sagkyndige, jf. § 21, stk. 3, og om  

 overgangsordninger, jf. § 24, stk. 3.
 Stk. 2. Landbrugsuddannelsesrådet træffer afgørelse med hensyn  

 til:
 1) Godkendelse af praktikvirksomheder.
 2) Afkortning eller forlængelse af den normale uddannelsestid.
 3) Indholdet af praktikregler.
 Stk. 3. Rådet kan overlade en eller flere af de opgaver, der er  

 nævnt i stk. 2, til arbejdsudvalg.
 Stk. 4. Landbrugsuddannelsesrådet virker for de bedst mulige  

 uddannelsesmæssige forhold i praktikvirksomhederne og for tilvejebringelse af  

 praktikpladser samt søger at tilvejebringe forlig i tvistigheder mellem  

 elever og praktikvirksomheder.
 Stk. 5. Hvis der ikke kan opnås forlig efter stk. 4, kan  

 tvistigheden indbringes for domstolene.
 Stk. 5. Rådet rådgiver i øvrigt undervisnings- og  

 forskningsministeren og kan på eget initiativ drøfte og afgive udtalelse om  

 alle spørgsmål, der efter rådets opfattelse har betydning for uddannelserne.
Kapitel 9 Forskellige bestemmelser § 23. Efter nærmere regler fastsat af undervisnings- og  

 forskningsministeren kan klager over en skoles afgørelser indbringes for  

 ministeren.
 Stk. 2. Bestemmelsen i stk. 1 finder tilsvarende anvendelse på  

 klager over Landbrugsuddannelsesrådets afgørelser i henhold til § 22, stk. 2.
Kapitel 10 Ikrafttrædelses- og overgangsbestemmelser § 24. Loven træder i kraft den 1. januar 1992.
 Stk. 2. §§ 21 og 22 træder dog i kraft dagen efter bekendtgørelsen  

 i Lovtidende.
Stk. 3. Undervisnings- og forskningsministeren fastsætter efter  

 indstilling fra Landbrugsuddannelsesrådet regler om, i hvilket omfang loven  

 finder anvendelse på uddannelser, der er påbegyndt, men ikke afsluttet inden  

 lovens ikrafttræden.
For så vidt de hidtidige regler skal finde anvendelse,  

 fastsætter ministeren tillige regler om overførelse af den virksomhed, der  

 påhviler de rådgivende organer efter de hidtidige regler, til  

 Landbrugsuddannelsesrådet.
 § 25. I lov om folkehøjskoler, landbrugsskoler, husholdningsskoler  

 og efterskoler, jf. lovbekendtgørelse nr. 661 af 26. oktober 1988, foretages  

 følgende ændringer:
 1. I lovens titel udgår »landbrugsskoler,».
 2. § 2 ophæves.
 3. § 5, stk. 2, 2. pkt., ophæves.
 4. I § 6 udgår »en landbrugsskole,».
 5. § 8, stk. 2, ophæves.
 Stk. 3 bliver herefter stk. 2.
 6. § 9, stk. 2, affattes således:
»Stk. 2. Tilbagekaldelse af godkendelse efter stk. 1, 2.  

 pkt., kan kun ske efter forhandling med henholdsvis Foreningen for  

 Folkehøjskoler, Foreningen af Husholdnings- og Håndarbejdsskoler og  

 Foreningen af Frie Ungdoms- og Efterskoler.« 7. I § 10 udgår »landbrugsskoler,».
 8. I § 13, stk. 1, udgår »landbrugsskoler,».
 9. § 14, stk. 1, nr. 3, ophæves.
 Nr. 4 og nr. 5 bliver herefter nr. 3 og nr. 4.
 10. I § 15, stk. 2, nr. 2, udgår »og landbrugsskoler i  

 andre nordiske lande«.
 11. I § 16 udgår »landbrugsskoler,».
 12. Kapitel 8 ophæves.
 § 26. Loven gælder ikke for Færøerne og Grønland.
Oprindeligt fremsat forslag Kapitel 1 Formål m.v.
 § 1. Undervisnings- og forskningsministeren tilrettelægger  

 landbrugsuddannelser, der består af en grunduddannelse og  

 overbygningsuddannelser.
 Stk. 2. Grunduddannelsen har til formål at give eleverne grundlag  

 for erhvervsudøvelse samt for videreuddannelse og videregående uddannelse.  

 Grunduddannelsen skal tillige bidrage til de unges personlige udvikling og  

 forståelse af omverdenen.
 Stk. 3. Overbygningsuddannelserne har til formål at give eleverne  

 grundlag for erhvervsudøvelse som selvstændig landmand eller erhvervsudøvelse  

 på et videregående niveau samt for videreuddannelse og videregående  

 uddannelse.
 § 2. Undervisnings- og forskningsministeren fastsætter efter  

 indstilling fra Landbrugsuddannelsesrådet, jf. § 21, regler om  

 landbrugsuddannelserne med angivelse af uddannelsernes struktur og varighed  

 herunder skoleundervisningens varighed, uddannelsernes mål herunder  

 skoleundervisningens mål, rammer for undervisningens indhold, krav til  

 praktikuddannelse og krav til bedømmelse herunder bedømmelsesplaner.
 § 3. Uddannelserne udbydes af godkendte erhvervsskoler, herunder  

 tidligere landbrugsskoler, der af undervisnings- og forskningsministeren er  

 godkendt som erhvervsskoler.
Stk. 2. Undervisnings- og forskningsministeren kan efter  

 indstilling fra Landbrugsuddannelsesrådet godkende, at skoler, som ikke er  

 erhvervsskoler, institutioner og virksomheder meddeler bestemte  

 landbrugsuddannelser.
Godkendelsen kan efter indstilling fra rådet  

 tilbagekaldes.
Kapitel 2 Uddannelsernes struktur m.v.
§ 4. Grunduddannelsen til landmand tilrettelægges således, at den  

 giver de unge faglige og almene kvalifikationer til at varetage funktioner  

 inden for landbrugserhvervet.
Uddannelsen varer i almindelighed 42 måneder  

 tilrettelagt som en vekseluddannelse, således at der skiftes mellem  

 skoleundervisning og praktikuddannelse i flere landbrugsbedrifter.
 § 5. Grunduddannelsen indledes af den enkelte elev enten på skole  

 eller i en landbrugsbedrift på grundlag af en uddannelsesaftale.
 Stk. 2. En uddannelse er fælles for eleverne, uanset om den  

 enkelte elev indleder uddannelsen på skole eller i en landbrugsbedrift.
§ 6. Overbygningsuddannelserne tilrettelægges som  

 teoriundervisning i forlængelse af grunduddannelsen, eventuelt efter  

 gennemført praktikuddannelse.
Uddannelserne kan føre frem til driftsleder,  

 udvidet driftsleder, agrarøkonom, landbrugstekniker eller lignende.
 § 7. Skolerne kan efter godkendelse af undervisnings- og  

 forskningsministeren tilrettelægge supplerende kurser, herunder deltidskurser  

 med henblik på efter- og videreuddannelse.
 § 8. Undervisnings- og forskningsministeren fastsætter efter  

 indstilling fra Landbrugsuddannelsesrådet regler, hvorefter elever med  

 særlige uddannelses- eller beskæftigelsesmæssige forudsætninger fritages for  

 dele af uddannelserne, herunder regler om elevers fritagelse for undervisning  

 ved overgang fra en erhvervsuddannelse til en landbrugsuddannelse.
Kapitel 3 Adgang til uddannelserne § 9. Adgang til grunduddannelsen har alle, der har opfyldt  

 undervisningspligten efter folkeskoleloven.
 Stk. 2. Ansøgere optages på den skole, de ønsker, hvis der er  

 plads, og hvis de efter skolens vurdering forventes at kunne følge  

 undervisningen på tilfredsstillende måde og fuldføre uddannelsen på normal  

 tid, jf. dog stk. 4 og 5.
 Stk. 3. Ved optagelse af fremmedsprogede ansøgere kan skolen  

 forlange en prøve i dansk bestået inden optagelsen.
 Stk. 4. Undervisnings- og forskningsministeren kan efter  

 indstilling fra Landbrugsuddannelsesrådet fastsætte nærmere regler om  

 skolernes optagelse af elever i uddannelserne.
 Stk. 5. Undervisnings- og forskningsministeren kan under hensyn  

 til beskæftigelsesmulighederne efter indstilling fra  

 Landbrugsuddannelsesrådet fastsætte regler om begrænsning af adgangen til  

 skoleundervisningen inden for de enkelte uddannelser.
Kapitel 4 Indholdet af uddannelserne § 10. Indholdet af grunduddannelsen skal tilrettelægges under  

 hensyntagen til de formål, der er nævnt i § 1, stk. 2, og således, at  

 skoleundervisningen og praktikuddannelsen supplerer hinanden på en  

 hensigtsmæssig måde inden for et sammenhængende forløb.
 Stk. 2. Undervisningen omfatter obligatoriske fag og valgfag.
 § 11. Skoleundervisningens obligatoriske fagrække skal være egnet  

 til sammen med praktikuddannelsen at give eleven en generel og specifik  

 kompetence inden for landbrugserhvervet samt at fremme den personlige  

 udvikling, bidrage til efter- og videreuddannelse og give forståelse af  

 samfundet og dets udvikling.
§ 12. Valgfag skal være egnede til at imødekomme elevernes  

 interesser.
Der skal herunder tilbydes fag, der er af betydning for  

 videreuddannelse og for adgangen til videregående uddannelser.
 § 13. Til elever, der har behov for det, gives der  

 specialundervisning og anden specialpædagogisk bistand.
 Stk. 2. Undervisnings- og forskningsministeren fastsætter nærmere  

 regler herom.
 § 14. Der skal tilbydes eleverne rådgivning om valg af uddannelse  

 og erhverv samt om personlige forhold.
 Stk. 2. Undervisnings- og forskningsministeren fastsætter nærmere  

 regler herom.
 § 15. Praktikuddannelsen skal gennemføres efter praktikregler, der  

 fastsættes af undervisnings- og forskningsministeren i overensstemmelse med  

 Landbrugsuddannelsesrådets bestemmelse om indholdet af reglerne, når disse  

 lovligt kan fastsættes.
Kapitel 5 Tilskud § 16. Staten yder tilskud til dækning af de direkte  

 undervisningsudgifter ved uddannelserne efter § 1, fraregnet indtægter ved  

 uddannelserne.
Tilskuddet til undervisningsudgifter bestemmes ud fra antal  

 årselever ved uddannelserne og et gennemsnitligt tilskud pr. årselev for de  

 enkelte uddannelser fastlagt i de årlige finanslove.
 Stk. 2. Undervisnings- og forskningsministeren kan efter  

 indstilling fra Landbrugsuddannelsesrådet yde tilskud til særlige udgifter i  

 forbindelse med iværksættelse af nye uddannelser og kurser og til forsøgs- og  

 udviklingsarbejde vedrørende uddannelser og kurser, der er omfattet af loven.
Kapitel 6 Kost og logi under skoleophold § 17. Skolerne tilbyder eleverne kost og logi under skoleophold.  

 Tilskud hertil ydes af staten som et gennemsnitligt tilskud pr. årskostelev.  

 Tilskuddet pr. årskostelev fastlægges i de årlige finanslove.
 Stk. 2. Undervisnings- og forskningsministeren kan fastsætte  

 regler om optagelse af elever og om elevernes betaling for kost og logi under  

 ophold på skolens kostafdeling.
Kapitel 7 Elevernes retlige forhold § 18. Det er en betingelse for at begynde på en praktikperiode i  

 grunduddannelsen, at der mellem eleven og en eller flere landbrugsbedrifter  

 er indgået en uddannelsesaftale, der mindst omfatter praktikperioden og det  

 efterfølgende skoleophold.
 Stk. 2. Undervisnings- og forskningsministeren kan efter  

 indstilling fra Landbrugsuddannelsesrådet fastsætte regler om elevernes  

 retlige forhold, i det omfang ansættelsesforholdet ikke er omfattet af anden  

 lovgivning.
 § 19. Elever er under skoleophold, der er omfattet af en  

 uddannelsesaftale, omfattet af den ordning vedrørende arbejdsskadeforsikring,  

 som efter loven om arbejdsskadeforsikring gælder for praktiktiden.
Stk. 2. Med hensyn til elevers skader under andre skoleophold end  

 dem, der er nævnt i stk. 1, finder loven om arbejdsskadeforsikring  

 tilsvarende anvendelse, for så vidt skaden skyldes undervisning under  

 arbejdspladslignende forhold.
Risikoen med hensyn til disse skader påhviler  

 staten.
§ 20. Undervisnings- og forskningsministeren kan efter indstilling  

 fra Landbrugsuddannelsesrådet fastsætte regler om tilskud til befordring for  

 elever i grunduddannelsen.
Skolernes afgørelser om befordringstilskud kan  

 ikke påklages til højere administrativ myndighed.
Kapitel 8 Rådgivning m.v.
§ 21. Undervisnings- og forskningsministeren nedsætter et  

 Landbrugsuddannelsesråd og udpeger formanden.
Rådets medlemmer udpeges af  

 følgende foreninger således:
De danske Landboforeninger 2 Danske Husmandsforeninger 2 Danmarks Landboungdom 2 Foreningen for danske Landbrugsskoler 2 Rådet kan supplere sig med repræsentanter for landbrugets arbejdsgiver- og  

 arbejdstagerorganisationer.
 Stk. 2. Der kan udpeges stedfortrædere for medlemmerne.
Stk. 3. Undervisnings- og forskningsministeren, arbejdsministeren  

 og landbrugsministeren udpeger hver en tilforordnet til rådet.
Undervisnings-  

 og forskningsministeren kan efter indstilling fra Landbrugsuddannelsesrådet  

 udpege et antal uafhængige, særligt sagkyndige til som tilforordnede at  

 deltage i rådets arbejde.
 Stk. 4. Erhvervsuddannelsesrådets og Teknikerrådets formand eller  

 næstformand kan deltage i rådets møder uden stemmeret.
 Stk. 5. Formanden, medlemmerne og deres stedfortrædere samt de  

 tilforordnede beskikkes af undervisnings- og forskningsministeren for 4 år.  

 De tilforordnede særligt sagkyndige kan dog beskikkes for en kortere periode.
 Stk. 6. Rådet fastsætter selv sin forretningsorden.
 Stk. 7. Undervisnings- og forskningsministeren stiller  

 sekretariatsbistand til rådighed for Landbrugsuddannelsesrådet.
 § 22. Landbrugsuddannelsesrådet afgiver indstilling til  

 undervisnings- og forskningsministeren om regler om uddannelserne, jf. § 2,  

 om godkendelse af skoler, som ikke er erhvervsskoler, institutioner og  

 virksomheder til bestemte landbrugsuddannelser, jf. § 3, stk. 2, om  

 fritagelse for dele af uddannelserne, jf. § 8, om regler om optagelse på  

 skole og regler, der begrænser adgangen til uddannelserne i henhold til denne  

 lov, jf. § 9, stk. 4 og 5, om tilskud til iværksættelse af nye uddannelser og  

 kurser samt forsøgs- og udviklingsarbejde, jf. § 16, stk. 2, om regler om  

 elevernes retlige forhold, jf. § 18, stk. 2, om regler om befordringstilskud,  

 jf. § 20, om udpegning af særligt sagkyndige, jf. § 21, stk. 3, og om  

 overgangsordninger, jf. § 24, stk. 3.
 Stk. 2. Landbrugsuddannelsesrådet træffer afgørelse med hensyn  

 til:
 1) Godkendelse af praktikvirksomheder.
 2) Afkortning eller forlængelse af den normale uddannelsestid.
 3) Indholdet af praktikregler.
 Stk. 3. Rådet kan overlade en eller flere af de opgaver, der er  

 nævnt i stk. 2, til arbejdsudvalg.
 Stk. 4. Landbrugsuddannelsesrådet virker for de bedst mulige  

 uddannelsesmæssige forhold i praktikvirksomhederne og for tilvejebringelse af  

 praktikpladser samt søger at tilvejebringe forlig i tvistigheder mellem  

 elever og praktikvirksomheder.
 Stk. 5. Hvis der ikke kan opnås forlig efter stk. 4, kan  

 tvistigheden indbringes for domstolene.
 Stk. 5. Rådet rådgiver i øvrigt undervisnings- og  

 forskningsministeren og kan på eget initiativ drøfte og afgive udtalelse om  

 alle spørgsmål, der efter rådets opfattelse har betydning for uddannelserne.
Kapitel 9 Forskellige bestemmelser § 23. Efter nærmere regler fastsat af undervisnings- og  

 forskningsministeren kan klager over en skoles afgørelser indbringes for  

 ministeren.
 Stk. 2. Bestemmelsen i stk. 1 finder tilsvarende anvendelse på  

 klager over Landbrugsuddannelsesrådets afgørelser i henhold til § 22, stk. 2.
Kapitel 10 Ikrafttrædelses- og overgangsbestemmmelser § 24. Loven træder i kraft den 1. januar 1992.
 Stk. 2. §§ 21 og 22 træder dog i kraft dagen efter bekendtgørelsen  

 i Lovtidende.
Stk. 3. Undervisnings- og forskningsministeren fastsætter efter  

 indstilling fra Landbrugsuddannelsesrådet regler om, i hvilket omfang loven  

 finder anvendelse på uddannelser, der er påbegyndt, men ikke afsluttet inden  

 lovens ikrafttræden.
For så vidt de hidtidige regler skal finde anvendelse,  

 fastsætter ministeren tillige regler om overførelse af den virksomhed, der  

 påhviler de rådgivende organer efter de hidtidige regler, til  

 Landbrugsuddannelsesrådet.
 § 25. I lov om folkehøjskoler, landbrugsskoler, husholdningsskoler  

 og efterskoler, jf. lovbekendtgørelse nr. 661 af 26. oktober 1988, foretages  

 følgende ændringer:
 1. I lovens titel udgår: »landbrugsskoler,».
 2. § 2 ophæves.
 3. § 5, stk. 2, 2. pkt., ophæves.
 4. I § 6 udgår: »en landbrugsskole,».
 5. § 8, stk. 2, ophæves.
 Stk. 3 bliver herefter stk. 2.
 6. § 9, stk. 2, affattes således:
 »Stk. 2. Tilbagekaldelse af godkendelse efter stk. 1, 2.  

 pkt., kan kun ske efter forhandling med henholdsvis Foreningen for  

 Folkehøjskoler, Foreningen af Husholdnings- og Håndarbejdsskoler og  

 Foreningen af Frie Ungdoms- og Efterskoler.«.
 7. I § 10 udgår: »landbrugsskoler,».
 8. I § 13, stk. 1, udgår: »landbrugsskoler,».
 9. § 14, stk. 1, nr. 3, ophæves.
 Nr. 4 og nr. 5 bliver herefter nr. 3 og nr. 4.
 10. I § 15, stk. 2, nr. 2, udgår: »og landbrugsskoler  

 i andre nordiske lande«.
 11. I § 16 udgår: »landbrugsskoler,».
 12. Kapitel 8 ophæves.
 § 26. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget I december 1988 nedsatte kulturministeren et udvalg vedrørende samordning  

 af landmands- og jordbrugsuddannelserne.
Udvalget var et ministerielt udvalg  

 bestående af repræsentanter for henholdsvis Arbejdsministeriet,  

 Kulturministeriet, Landbrugsministeriet og Undervisnings- og  

 Forskningsministeriet.
 Baggrunden for udvalgets nedsættelse var dels Rigsrevisionens konstatering  

 i sin beretning 3 1986 om landbrugsskolernes elevtal og økonomi af, at  

 skolernes produktivitet havde udvist et fald, væsentligst på grund af nedgang  

 i elevtallet dels en række tilkendegivelser fra organisationer m.fl., som gav  

 udtryk for et ønske om en samordning af uddannelserne.
 Udvalget afsluttede sit arbejde august 1989 (Betænkning nr. 1179). Af  

 betænkningen fremgår, at udvalget fandt, at Undervisnings- og  

 Forskningsministeriets love på erhvervsskoleområdet:
- lov om erhvervsskoler - lov om erhvervsuddannelser - lov om videregående teknikeruddannelser, og - lov om efteruddannelse (erhvervsrettede kurser) både uddannelsesmæssigt og administrativt ville kunne rumme  

 landbrugsuddannelserne under Kulturministeriet.
 Betænkningens forslag blev støttet af Sammenslutningen af Landbrugets  

 Arbejdsgiverforeninger (SALA), Centralforeningen af Tolvmandsforeninger og  

 Større Landbrugere i Danmark, Dansk Erhvervsgartnerforening,  

 Landsorganisationen i Danmark (LO), Specialarbejderforbundet i Danmark (SID)  

 og de faglige udvalg bag Undervisnings- og Forskningsministeriets  

 jordbrugsuddannelser, mens forslaget ikke vandt tilslutning hos: De danske  

 Landboforeninger, Danske Husmandsforeninger, Danmarks Landboungdom og  

 Foreningen for danske Landbrugsskoler med bl.a. følgende begrundelse:
»Forslaget splitter mere end det samler, idet landbrugsuddannelserne  

 vil blive omfattet af 3 love mod i dag een lov.
Forslaget vil ligeledes  

 betyde en afskaffelse af den eksisterende kostskoleform, og det vil i følge  

 foreningerne betyde et tab for den personlige udvikling, samt et tab i  

 indlæringseffekten.
Foreningerne oplever endvidere, at det frie skolevalg i  

 realiteten afskaffes og beklager dette, idet der fortsat er mange unge, som  

 lægger vægt på skolens idegrundlag.
Foreningerne ser også nogle vanskeligheder i erhvervsuddannelseslovens  

 bestemmelser om praktikaftaler for hele uddannelsesforløbet, og mener  

 endvidere, at det næppe vil være muligt at finde en tilfredsstillende løsning  

 vedrørende styring af uddannelser og af skoler.« Lovforslaget er udtryk for et kompromis, der på den ene side tilgodeser  

 hensynet til det ønskelige i en samordning af uddannelserne og skoleformerne,  

 og på den anden side tager hensyn til landbrugsskolernes og erhvervets  

 særlige ønsker og behov.
2. Lovforslagets hovedformål Landbrugsuddannelserne samles i en særlig lov om landbrugsuddannelser,  

 hvorved det bliver muligt at bevare landbrugsuddannelsernes særpræg, hvad  

 angår uddannelsernes struktur, styring af uddannelserne, det frie skolevalg,  

 praktikpladsbestemmelser og muligheden for kost og logi.
Grunduddannelsen  

 (faglært landmand) er på niveau med erhvervsuddannelserne, og der er  

 tilstræbt en parallelitet, bl.a. hvad angår ungdomsuddannelsesaspektet  

 herunder de almene fag.
 Landbrugsuddannelsesloven vil på en række punkter være parallel med lov om  

 erhvervsuddannelser - bl.a. vil tilskudssystemet være det samme.
 Alle landbrugsskolerne, der i dag er omfattet af højskoleloven, kan blive  

 erhvervsskoler på lige fod med øvrige erhvervsskoler, jf. bemærkningerne til  

 § 3, - med bevarelse af de nuværende bestyrelser - og henføres til lov om  

 erhvervsskoler.
 Det foreslås, at landbrugsuddannelsesloven får virkning fra 1. januar  

 1992.
3. De nuværende landbrugsuddannelser De nuværende landbrugsuddannelser indledes med en grundskole, som i alt  

 varer 11/2 år incl. praktik:
2 måneder grundskole (Modul 1a) 12 måneder praktik 4 måneder grundskole (Modul 1b) Efter yderligere 2 år er eleven faglært landmand:
18 måneder praktik 6 måneder fagligt-teknisk kursus (Modul 2) Uddannelsen til driftsleder, der giver »grønt bevis«, tager 11/2  

 år:
8 måneder uddannelse/erhverv 6 måneder praktik 4 måneder driftslederkursus (Modul 3) Efter yderligere 5 måneder på skole, der fører frem til udvidet  

 driftsleder, udstedes »grønt diplom«:
5 måneder udvidet driftslederkursus (Modul 4) Efter uddannelsen til faglært landmand er det desuden muligt at gå videre  

 og blive uddannet til landbrugstekniker:
20 måneder på skole, der fører frem til landbrugstekniker På 2 landbrugsskoler er det muligt at gennemføre en uddannelse til  

 agrarøkonom.
Uddannelsen varer knapt 2 år og bygger på gennemført uddannelse  

 til faglært landmand.
Derudover gennemføres på landbrugsskolerne en lang  

 række efteruddannelseskurser.
4. Lovforslagets hovedindhold Grunduddannelsen til landmand er som erhvervsuddannelserne beskrevet som  

 en ungdomsuddannelse.
Den har som skolemæssig baggrund folkeskolens 9.  

 klassetrin.
Der er endvidere lagt vægt på almene dimensioner.
 Landbrugsuddannelserne bevarer deres nuværende struktur og omfang, og der  

 bliver fortsat fri adgang til uddannelserne og frit skolevalg.
 Landbrugsskolerne vil få mulighed for at tilbyde eleverne kost og logi,  

 men kostskolepligten for eleverne ophører.
 Skoleundervisningen indeholder i de eksisterende uddannelser både  

 obligatoriske fag og valgfag.
 Skolerne får mulighed for at tilbyde specialundervisning og anden  

 specialpædagogisk bistand samt studie- og erhvervsvejledning.
 Der oprettes et Landbrugsuddannelsesråd, som afløser Landbrugsskolerådet  

 og Landbrugets Uddannelsesudvalg.
5. Økonomiske konsekvenser Det forudsættes, at overførslen af landbrugsuddannelserne fra  

 Kulturministeriet til Undervisnings- og Forskningsministeriet er  

 udgiftsneutral, således at de samlede udgifter til såvel undervisning, SU,  

 kost og logi som befordring m.v. afholdes inden for den ramme, der overføres  

 fra Kulturministeriet til Undervisnings- og Forskningsministeriet.
Landbrugsskolerne vil i henhold til lovforslaget modtage et  

 taksametertilskud pr. årselev og i henhold til lov om erhvervsskoler et  

 rammetilskud til fællesudgifter.
Taksametertilskuddet fastsættes for de  

 enkelte uddannelser og omfatter udgifter til lærerløn, løn til  

 værkstedsassistenter, materiale- og udstyrsudgifter.
I henhold til lov om  

 erhvervsskoler kan skolerne frit disponere over tilskuddene.
Efter forslaget vil ministeriet yde skolerne et tilskud til kost og logi  

 til elever i landbrugsuddannelserne.
Ministeriet vil endvidere fastsætte  

 regler om elevernes betaling for kost og logi.
Eleverne vil modtage statens uddannelsesstøtte (SU) på såvel  

 grunduddannelsen som overbygningsuddannelserne - med mindre de får løn under  

 skoleuddannelsen.
Der må påregnes forøgede udgifter til SU.
Eleverne vil  

 kunne modtage løn under skoleophold i grunduddannelsen med tilhørende  

 refusion til virksomheden i henhold til lov om Arbejdsgivernes Elevrefusion  

 (AER) i det omfang, bestemmelserne i forslagets § 18 fører til oprettelse af  

 uddannelsesaftale, der omfatter grunduddannelsens 2 første skoleophold, og  

 som opfylder betingelserne i AER-loven.
Hidtil har der alene været ydet AER  

 under uddannelsernes 3. skoleophold.
Såfremt der etableres en befordringsordning efter forslagets § 20, vil der  

 blive tale om øgede statslige udgifter til befordring af elever på  

 grunduddannelsen, idet eleverne ikke idag modtager tilskud til befordring.  

 Det forventes dog, at elever på grunduddannelsen uden uddannelsesaftale  

 bliver omfattet af den generelle amtskommunale befordringsordning for elever  

 i ungdomsuddannelser.
Dette følger af, at uddannelserne er overført til  

 Undervisnings- og Forskningsministeriets område og fremover godkendes af  

 Styrelsen for Statens Uddannelsesstøtte som en støtteberettigende  

 ungdomsuddannelse.
6. Administrative konsekvenser I forbindelse med uddannelsernes overførsel til Undervisnings- og  

 Forskningsministeriet vil der blive overført administrative årsværk og lønsum  

 fra Kulturministeriet svarende til den administrative belastning.
Det vil endvidere være nødvendigt, at Undervisnings- og  

 Forskningsministeriet afholder udgifter til etablering og drift af  

 administrativt edb-udstyr.
Udgifterne afholdes inden for ministeriets  

 udgiftsramme.
Bemærkninger til lovforslagets enkelte bestemmelser Til kapitel 1 Formål m.v.
Til § 1 Med den foreslåede bestemmelse sikres, at uddannelserne udbydes på flere  

 niveauer, og at eleverne herved får mulighed for at vælge et niveau, som  

 svarer til deres interesser og forventninger.
I stk. 2 bestemmes det, at  

 grunduddannelsen er en ungdomsuddannelse, som bibringer eleven såvel  

 erhvervsfaglige som generelle og almene kvalifikationer.
Herudover omtales i  

 stk. 3 blandt andet overbygningsuddannelsernes orientering mod  

 landbrugserhvervet.
Til § 2 Den overordnede styring af uddannelserne skal være en mål- og  

 rammestyring.
Ordene »efter indstilling« betyder i lovforslaget en  

 udtalelse, som ikke er bindende for ministeren.
Initiativet til udtalelsen  

 kan i alle tilfælde tages af såvel ministeren som af  

 Landbrugsuddannelsesrådet.
Til § 3 Det forudsættes, at landbrugsuddannelser efter denne lov som hidtil kan  

 udbydes på tidligere landbrugsskoler.
De nuværende landbrugsskoler vil efter lov om erhvervsskoler blive  

 godkendt som erhvervsskoler, hvis de ønsker det.
De tidligere landbrugsskoler  

 kan som erhvervsskoler endvidere efter gældende regler gennemføre  

 erhvervsuddannelser på lige fod med de eksisterende erhvervsskoler.
De  

 eksisterende erhvervsskoler kan tilsvarende gennemføre landbrugsuddannelser  

 efter denne bestemmelse.
Det vil gælde for både landbrugsskoler og andre  

 erhvervsskoler, at landbrugsuddannelser kun kan udbydes af den enkelte skole  

 efter ministerens godkendelse i henhold til § 8, stk. 2, i lov om  

 erhvervsskoler.
 Den foreslåede bestemmelse i stk. 2 skal sammenholdes med § 26,  

 stk. 2, i lov om erhvervsskoler og præciserer, at denne bestemmelse om  

 godkendelse af og tilskud til ikke-erhvervsskolers gennemførelse af  

 uddannelser, der grænser op til erhvervsuddannelserne, gælder for  

 landbrugsuddannelserne.
Til kapitel 2 Uddannelsernes struktur m.v.
 Lovforslaget indebærer en videreførelse af de hidtidige  

 landbrugsuddannelser, således at grunduddannelsen omfatter uddannelsen til og  

 med faglært landmand, mens overbygningsuddannelserne omfatter de øvrige  

 landbrugsuddannelser, jf. de almindelige bemærkninger, afsnit 3.
Til § 4 Der sigtes med vekseluddannelsesprincippet til en vis parallelitet med  

 erhvervsuddannelserne.
Der kræves i dag praktikophold på mindst 2 forskellige  

 landbrugsbedrifter, og dette princip forventes fastholdt.
Eleverne får  

 mulighed for at starte uddannelsen enten på skole eller ude i en  

 landbrugsbedrift.
Til § 5 Den foreslåede bestemmelse medfører, at grunduddannelsen kan indledes  

 enten på skole eller i praktik.
Dette er en ændring i forhold til den  

 nuværende landbrugsuddannelse, hvor alle elever starter med 2 måneders  

 grundskole.
 Elever, som starter uddannelsen ude i en landbrugsbedrift, gennemfører  

 samme skoleundervisning som øvrige elever, men skal have afkortet praktikken  

 senere i forløbet, således at den samlede uddannelse har samme varighed,  

 uanset om eleven starter på skole eller i praktik.
Til § 6 Overbygningsuddannelserne består i det foreslåede system af 1) Driftslederkursus (modul 3), der fører til grønt bevis.
 2) Udvidet driftslederkursus (modul 4), der fører til grønt diplom.
 3) Kombineret driftslederkursus, der fører til agrarøkonom.
 4) Landbrugsteknikeruddannelsen, der fører til landbrugstekniker.
 Som forudsætning for optagelse på driftslederkursus kan som hidtil kræves  

 gennemført 8 måneders uddannelse/erhverv og 6 måneders praktik.
Til § 7 De foreslåede efter- og videreuddannelseskurser omfatter de eksisterende  

 efteruddannelser, som i dag gennemføres på landbrugsskolerne.
Skolerne kan  

 endvidere efter gældende regler udbyde kurser efter lov om efteruddannelse og  

 lov om åben uddannelse.
 Lovforslaget forventes ikke at medføre merudgifter til den  

 efteruddannelse, der hidtil har hørt under Kulturministeriet.
Til § 8 Der bør være maksimale overgangsmuligheder med merit (overførsel af  

 uddannelseselementer) mellem landbrugsuddannelserne og andre  

 uddannelsesområder, og der tilsigtes tilvejebragt optimal mulighed for at  

 skifte til landbrugsuddannelserne for elever, der har gennemført dele af en  

 erhvervsuddannelse.
Til kapitel 3 Adgang til uddannelserne Til § 9 Det fremgår af bestemmelsen, at grunduddannelsen - som en  

 ungdomsuddannelse - som skolemæssig baggrund har folkeskolens 9. skoletrin.
 Bestemmelsen fastslår som princip, at der fortsat er fri adgang til  

 uddannelsen og frit skolevalg.
 Med den foreslåede bestemmelse får eleverne, forudsat at der er plads på  

 skolen, fortsat ret til at komme på den skole, de ønsker.
Hensyn til beskæftigelsesmulighederne kan imidlertid gøre det nødvendigt  

 at begrænse adgangen til skoleundervisningen inden for de enkelte  

 uddannelser.
Men som det fremgår af bestemmelsen, er det alene dette hensyn,  

 der kan danne baggrund for adgangsbegrænsning.
Regler herom fastsættes efter  

 indstilling fra Landbrugsuddannelsesrådet, jf. § 22.
Til kapitel 4 Indholdet af uddannelserne Til § 11 Med de obligatoriske fag sigtes mod en undervisning, som svarer til  

 grundfagene og områdefagene i erhvervsuddannelserne.
Det er nyt, at der i  

 landbrugsuddannelserne indføres fag svarende til grundfag i  

 erhvervsuddannelserne.
Til § 12 Skolerne vil være forpligtede til at udbyde et rimeligt antal valgfag,  

 der må være så varierede under hensyn til elevernes interesser, at eleverne  

 får reelle muligheder for at foretage et valg.
 På skoler eller inden for uddannelser med et begrænset elevgrundlag kan  

 det være nødvendigt at begrænse elevernes valgmuligheder.
 Teoretiske og praktiske valgfag kan supplere og uddybe uddannelsen,  

 ligesom der kan tilbydes mere almene valgfag.
Til § 13 Der foreslås tilvejebragt hjemmel til specialundervisning m.v.
Til § 14 Der foreslås tilvejebragt hjemmel til studie- og erhvervsvejledning.
Til § 15 Praktikuddannelsen foregår i dag på mindst 2 forskellige  

 landbrugsbedrifter, og dette vil formentlig også komme til at gælde fremover.
 Landbrugsbedrifterne er i dag så specialiserede, at de ikke er i stand til  

 at indgå en uddannelsesaftale, som dækker hele praktikforløbet.
 Praktikuddannelsen mellem modul 1a og modul 1b foregår i dag på godkendt  

 praktiksted på grundlag af godkendt uddannelsesaftale, mens  

 praktikuddannelsen imellem modul 1b og modul 2 foregår på grundlag af  

 skriftlig eller mundtlig aftale mellem elev og praktiksted.
 Landbrugsbedrifterne er i dag så specialiserede, at de ikke er i stand til  

 at indgå en uddannelsesaftale, som dækker hele praktikforløbet.
 Praktikreglernes formål og indhold forventes at ville svare til de  

 eksisterende vilkår inden for landbrugsuddannelserne.
Til kapitel 5 Tilskud Til § 16 Bestemmelsen svarer til § 19 i lov om erhvervsuddannelser.
Yderligere  

 bestemmelser om tilskud til skolerne følger af lov om erhvervsskoler, kapitel  

 3.
 Skolerne vil herefter modtage tilskud ud fra objektive kriterier til  

 direkte undervisningsudgifter og tilskud til skolernes fællesudgifter til  

 administration, bygningsdrift m.v.
 De enkelte skoler vil i henhold til lov om erhvervsskoler frit kunne  

 disponere over de samlede tilskud til undervisnings- og fællesudgifter, når  

 blot den forudsatte undervisning gennemføres.
I de årlige finanslove fastlægges tilskudstakster pr. årselev for de  

 forskellige landbrugsuddannelser.
En årselev svarer til en elev undervist på  

 skolen i 40 uger.
Taksterne skal kunne dække alle undervisningsudgifter  

 (incl. moms).
 Undervisningsudgifterne afgrænses som lærerlønsudgifter, lønudgifter til  

 andet personale, der bistår i undervisningen, udgifter til udstyr m.v. og  

 materialeudgifter.
 Der kan ved takstfastsættelsen fraregnes forventede indtægter knyttet til  

 de enkelte uddannelser f.eks. i forbindelse med salg af produkter fra  

 uddannelsesaktiviteter.
Til stk. 2 Der foreslås tilvejebragt hjemmel til at yde særlige tilskud til  

 iværksættelse af nye uddannelser og til forsøgs- og udviklingsarbejde.  

 Bestemmelsen svarer til, hvad der gælder efter erhvervsuddannelsesloven.
Til kapitel 6 Kost og logi under skoleophold Til § 17 Bestemmelsen indebærer, at skolehjemsreglerne i § 13, stk. 1 og 2, i lov  

 om erhvervsskoler ikke finder anvendelse på landbrugsuddannelseselever,  

 selvom erhvervsskoleloven i øvrigt skal gælde for landbrugsuddannelserne.
 I den nuværende landbrugsuddannelse er der kostskolepligt for eleverne.
Med bestemmelsen gøres det frivilligt for eleverne, om de ønsker at  

 gennemføre uddannelserne som dagskoleelever eller som kostelever.
Det sikres  

 samtidig, at de elever, som ønsker kost og logi, vil få et tilskud hertil.
 En årskostelev er en elev, der modtager kost og logi i 40 uger.
 Der tilsigtes en ensartet elevbetaling for erhvervsskoleelever på  

 skolehjem og for landbrugselever i grunduddannelsen, mens elever i  

 overbygningsuddannelserne pålægges en større betaling.
Elever i landbrugsuddannelserne har ikke tidligere modtaget statens  

 uddannelsesstøtte (SU). Med lov om landbrugsuddannelser ligestilles eleverne  

 med øvrige elever i ungdomsuddannelser og videregående uddannelser.
Elever  

 med opsparing på en etableringskonto vil blive omfattet af SU-reglerne  

 vedrørende formuegrænse og vil få nedsat deres SU.
Der arbejdes i almindelighed på at øge unge landmænds opsparing inden  

 etablering, og SU-reglerne vedrørende formuegrænse vil modvirke  

 opsparingslysten.
Det overvejes derfor at søge SU-lovgivningens  

 formuebestemmelser ændret.
Til kapitel 7 Elevernes retlige forhold Til § 18 Om stk. 1 henvises der til bemærkningerne til § 15.
 Med stk. 2 åbnes der mulighed for, at der efter behov kan  

 fastsættes supplerende regler om elevernes retsstilling.
Til § 19 Bestemmelsen svarer til § 66 i erhvervsuddannelsesloven.
Til § 20 Der henvises til de almindelige bemærkninger, afsnit 5 om de økonomiske  

 konsekvenser.
Til kapitel 8 Rådgivning m.v.
Til § 21 Landbrugsuddannelsesrådet afløser det nuværende Landbrugsskoleråd i  

 Kulturministeriet samt Landbrugets Uddannelsesudvalg.
 Undervisnings- og forskningsministeren opfordrer landbrugets forskellige  

 organisationer til at drøfte, hvorledes de parter, der er repræsenteret i  

 henholdsvis Landbrugsuddannelsesrådet og Det faglige Fællesudvalg for  

 Landbrugsuddannelserne, kan blive repræsenteret i »hinanden«»s  

 rådgivende organer og skoler, således at der kan udvikle sig et tættere  

 samarbejde mellem de nuværende landbrugsskoler og erhvervsskoler med en  

 erhvervsuddannelse som landbrugsuddannelse.
Til § 22 Det er hensigten, at Landbrugsuddannelsesrådet skal dække de  

 arbejdsopgaver m.v. i relation til lov om landbrugsuddannelser, som i lov om  

 erhvervsuddannelser varetages af såvel de faglige udvalg som  

 Erhvervsuddannelsesrådet, og som i lov om videregående teknikeruddannelser  

 varetages af teknikerudvalg og teknikerråd.
Til kapitel 9 Forskellige bestemmelser Til § 23 Der foreslås, på tilsvarende måde som i erhvervsuddannelsesloven og i  

 erhvervsskoleloven, tilvejebragt hjemmel til at udarbejde regler om  

 klageadgang.
Bilag 1 Bilag 2 Efter 2. behandling den 16. maj 1991 Kapitel 1 Formål m.v.
 § 1. Undervisnings- og forskningsministeren tilrettelægger  

 landbrugsuddannelser, der består af en grunduddannelse og  

 overbygningsuddannelser.
 Stk. 2. Grunduddannelsen har til formål at give eleverne grundlag  

 for erhvervsudøvelse samt for videreuddannelse og videregående uddannelse.  

 Grunduddannelsen skal tillige bidrage til de unges personlige udvikling og  

 forståelse af omverdenen.
 Stk. 3. Overbygningsuddannelserne har til formål at give eleverne  

 grundlag for erhvervsudøvelse som selvstændig landmand eller erhvervsudøvelse  

 på et videregående niveau samt for videreuddannelse og videregående  

 uddannelse.
 § 2. Undervisnings- og forskningsministeren fastsætter efter  

 indstilling fra Landbrugsuddannelsesrådet, jf. § 21, regler om  

 landbrugsuddannelserne med angivelse af uddannelsernes struktur og varighed,  

 herunder skoleundervisningens varighed, uddannelsernes mål, herunder  

 skoleundervisningens mål, rammer for undervisningens indhold, krav til  

 praktikuddannelse og krav til bedømmelse, herunder bedømmelsesplaner.
 § 3. Uddannelserne udbydes af godkendte erhvervsskoler, herunder  

 tidligere landbrugsskoler, der af undervisnings- og forskningsministeren er  

 godkendt som erhvervsskoler.
Stk. 2. Undervisnings- og forskningsministeren kan efter  

 indstilling fra Landbrugsuddannelsesrådet godkende, at skoler, som ikke er  

 erhvervsskoler, institutioner og virksomheder, meddeler bestemte  

 landbrugsuddannelser.
Godkendelsen kan efter indstilling fra rådet  

 tilbagekaldes.
Kapitel 2 Uddannelsernes struktur m.v.
§ 4. Grunduddannelsen til landmand tilrettelægges således, at den  

 giver de unge faglige og almene kvalifikationer til at varetage funktioner  

 inden for landbrugserhvervet.
Uddannelsen varer i almindelighed 42 måneder  

 tilrettelagt som en vekseluddannelse, således at der skiftes mellem  

 skoleundervisning og praktikuddannelse i flere landbrugsbedrifter.
 § 5. Grunduddannelsen indledes af den enkelte elev enten på skole  

 eller i en landbrugsbedrift på grundlag af en uddannelsesaftale.
 Stk. 2. En uddannelse er fælles for eleverne, uanset om den  

 enkelte elev indleder uddannelsen på skole eller i en landbrugsbedrift.
§ 6. Overbygningsuddannelserne tilrettelægges som  

 teoriundervisning i forlængelse af grunduddannelsen, eventuelt efter  

 gennemført praktikuddannelse.
Uddannelserne kan føre frem til driftsleder,  

 udvidet driftsleder, agrarøkonom eller lignende.
 § 7. Skolerne kan efter godkendelse af undervisnings- og  

 forskningsministeren tilrettelægge supplerende kurser, herunder deltidskurser  

 med henblik på efter- og videreuddannelse.
 § 8. Undervisnings- og forskningsministeren fastsætter efter  

 indstilling fra Landbrugsuddannelsesrådet regler, hvorefter elever med  

 særlige uddannelses- eller beskæftigelsesmæssige forudsætninger fritages for  

 dele af uddannelserne, herunder regler om elevers fritagelse for undervisning  

 ved overgang fra en erhvervsuddannelse til en landbrugsuddannelse.
Kapitel 3 Adgang til uddannelserne § 9. Adgang til grunduddannelsen har alle, der har opfyldt  

 undervisningspligten efter folkeskoleloven.
 Stk. 2. Ansøgere optages på den skole, de ønsker, hvis der er  

 plads, og hvis de efter skolens vurdering forventes at kunne følge  

 undervisningen på tilfredsstillende måde og fuldføre uddannelsen på normal  

 tid, jf. dog stk. 4 og 5.
 Stk. 3. Ved optagelse af fremmedsprogede ansøgere kan skolen  

 forlange en prøve i dansk bestået inden optagelsen.
 Stk. 4. Undervisnings- og forskningsministeren kan efter  

 indstilling fra Landbrugsuddannelsesrådet fastsætte nærmere regler om  

 skolernes optagelse af elever i uddannelserne.
 Stk. 5. Undervisnings- og forskningsministeren kan under hensyn  

 til beskæftigelsesmulighederne efter indstilling fra  

 Landbrugsuddannelsesrådet fastsætte regler om begrænsning af adgangen til  

 skoleundervisningen inden for de enkelte uddannelser.
Kapitel 4 Indholdet af uddannelserne § 10. Indholdet af grunduddannelsen skal tilrettelægges under  

 hensyntagen til de formål, der er nævnt i § 1, stk. 2, og således, at  

 skoleundervisningen og praktikuddannelsen supplerer hinanden på en  

 hensigtsmæssig måde inden for et sammenhængende forløb.
 Stk. 2. Undervisningen omfatter obligatoriske fag og valgfag.
 § 11. Skoleundervisningens obligatoriske fagrække skal være egnet  

 til sammen med praktikuddannelsen at give eleven en generel og specifik  

 kompetence inden for landbrugserhvervet samt fremme den personlige udvikling,  

 bidrage til efter- og videreuddannelse og give forståelse af samfundet og  

 dets udvikling.
§ 12. Valgfag skal være egnede til at imødekomme elevernes  

 interesser.
Der skal herunder tilbydes fag, der er af betydning for  

 videreuddannelse og for adgangen til videregående uddannelser.
 § 13. Til elever, der har behov for det, gives der  

 specialundervisning og anden specialpædagogisk bistand.
 Stk. 2. Undervisnings- og forskningsministeren fastsætter nærmere  

 regler herom.
 § 14. Der skal tilbydes eleverne rådgivning om valg af uddannelse  

 og erhverv samt om personlige forhold.
 Stk. 2. Undervisnings- og forskningsministeren fastsætter nærmere  

 regler herom.
 § 15. Praktikuddannelsen skal gennemføres efter praktikregler, der  

 fastsættes af undervisnings- og forskningsministeren i overensstemmelse med  

 Landbrugsuddannelsesrådets bestemmelse om indholdet af reglerne, når disse  

 lovligt kan fastsættes.
Kapitel 5 Tilskud § 16. Staten yder tilskud til dækning af de direkte  

 undervisningsudgifter ved uddannelserne efter § 1 fraregnet indtægter ved  

 uddannelserne.
Tilskuddet til undervisningsudgifter bestemmes ud fra antal  

 årselever ved uddannelserne og et gennemsnitligt tilskud pr. årselev for de  

 enkelte uddannelser fastlagt i de årlige finanslove.
 Stk. 2. Undervisnings- og forskningsministeren kan efter  

 indstilling fra Landbrugsuddannelsesrådet yde tilskud til særlige udgifter i  

 forbindelse med iværksættelse af nye uddannelser og kurser og til forsøgs- og  

 udviklingsarbejde vedrørende uddannelser og kurser, der er omfattet af loven.
Kapitel 6 Kost og logi under skoleophold § 17. Skolerne tilbyder eleverne kost og logi under skoleophold.  

 Tilskud hertil ydes af staten som et gennemsnitligt tilskud pr. årskostelev.  

 Tilskuddet pr. årskostelev fastlægges i de årlige finanslove.
 Stk. 2. Undervisnings- og forskningsministeren kan fastsætte  

 regler om optagelse af elever og om elevernes betaling for kost og logi under  

 ophold på skolens kostafdeling.
Kapitel 7 Elevernes retlige forhold § 18. Det er en betingelse for at begynde på en praktikperiode i  

 grunduddannelsen, at der mellem eleven og en eller flere landbrugsbedrifter  

 er indgået en uddannelsesaftale, der mindst omfatter praktikperioden og det  

 efterfølgende skoleophold.
 Stk. 2. Undervisnings- og forskningsministeren kan efter  

 indstilling fra Landbrugsuddannelsesrådet fastsætte regler om elevernes  

 retlige forhold, i det omfang ansættelsesforholdet ikke er omfattet af anden  

 lovgivning.
 § 19. Elever er under skoleophold, der er omfattet af en  

 uddannelsesaftale, omfattet af den ordning vedrørende arbejdsskadeforsikring,  

 som efter loven om arbejdsskadeforsikring gælder for praktiktiden.
Stk. 2. Med hensyn til elevers skader under andre skoleophold end  

 dem, der er nævnt i stk. 1, finder loven om arbejdsskadeforsikring  

 tilsvarende anvendelse, for så vidt skaden skyldes undervisning under  

 arbejdspladslignende forhold.
Risikoen med hensyn til disse skader påhviler  

 staten.
§ 20. Undervisnings- og forskningsministeren kan efter indstilling  

 fra Landbrugsuddannelsesrådet fastsætte regler om tilskud til befordring for  

 elever i grunduddannelsen.
Skolernes afgørelser om befordringstilskud kan  

 ikke påklages til højere administrativ myndighed.
Kapitel 8 Rådgivning m.v.
§ 21. Undervisnings- og forskningsministeren nedsætter et  

 Landbrugsuddannelsesråd og udpeger formanden.
Rådets medlemmer udpeges af  

 følgende foreninger således:
De Danske Landboforeninger 2 Danske Husmandsforeninger 2 Danmarks Landboungdom 2 Foreningen for danske Landbrugsskoler 2 Rådet kan supplere sig med repræsentanter for landbrugets arbejdsgiver- og  

 arbejdstagerorganisationer.
 Stk. 2. Der kan udpeges stedfortrædere for medlemmerne.
Stk. 3. Undervisnings- og forskningsministeren, arbejdsministeren  

 og landbrugsministeren udpeger hver en tilforordnet til rådet.
Undervisnings-  

 og forskningsministeren kan efter indstilling fra Landbrugsuddannelsesrådet  

 udpege et antal uafhængige, særligt sagkyndige til som tilforordnede at  

 deltage i rådets arbejde.
 Stk. 4. Erhvervsuddannelsesrådets og Teknikerrådets formand eller  

 næstformand kan deltage i rådets møder uden stemmeret.
 Stk. 5. Formanden, medlemmerne og deres stedfortrædere samt de  

 tilforordnede beskikkes af undervisnings- og forskningsministeren for 4 år.  

 De tilforordnede særligt sagkyndige kan dog beskikkes for en kortere periode.
 Stk. 6. Rådet fastsætter selv sin forretningsorden.
 Stk. 7. Undervisnings- og forskningsministeren stiller  

 sekretariatsbistand til rådighed for Landbrugsuddannelsesrådet.
 § 22. Landbrugsuddannelsesrådet afgiver indstilling til  

 undervisnings- og forskningsministeren om regler om uddannelserne, jf. § 2,  

 om godkendelse af skoler, som ikke er erhvervsskoler, institutioner og  

 virksomheder, til bestemte landbrugsuddannelser, jf. § 3, stk. 2, om  

 fritagelse for dele af uddannelserne, jf. § 8, om regler om optagelse på  

 skole og regler, der begrænser adgangen til uddannelserne i henhold til denne  

 lov, jf. § 9, stk. 4 og 5, om tilskud til iværksættelse af nye uddannelser og  

 kurser samt forsøgs- og udviklingsarbejde, jf. § 16, stk. 2, om regler om  

 elevernes retlige forhold, jf. § 18, stk. 2, om regler om befordringstilskud,  

 jf. § 20, om udpegning af særligt sagkyndige, jf. § 21, stk. 3, og om  

 overgangsordninger, jf. § 24, stk. 3.
 Stk. 2. Landbrugsuddannelsesrådet træffer afgørelse med hensyn  

 til:
 1) Godkendelse af praktikvirksomheder.
 2) Afkortning eller forlængelse af den normale uddannelsestid.
 3) Indholdet af praktikregler.
 Stk. 3. Rådet kan overlade en eller flere af de opgaver, der er  

 nævnt i stk. 2, til arbejdsudvalg.
 Stk. 4. Landbrugsuddannelsesrådet virker for de bedst mulige  

 uddannelsesmæssige forhold i praktikvirksomhederne og for tilvejebringelse af  

 praktikpladser samt søger at tilvejebringe forlig i tvistigheder mellem  

 elever og praktikvirksomheder.
 Stk. 5. Hvis der ikke kan opnås forlig efter stk. 4, kan  

 tvistigheden indbringes for domstolene.
 Stk. 5. Rådet rådgiver i øvrigt undervisnings- og  

 forskningsministeren og kan på eget initiativ drøfte og afgive udtalelse om  

 alle spørgsmål, der efter rådets opfattelse har betydning for uddannelserne.
Kapitel 9 Forskellige bestemmelser § 23. Efter nærmere regler fastsat af undervisnings- og  

 forskningsministeren kan klager over en skoles afgørelser indbringes for  

 ministeren.
 Stk. 2. Bestemmelsen i stk. 1 finder tilsvarende anvendelse på  

 klager over Landbrugsuddannelsesrådets afgørelser i henhold til § 22, stk. 2.
Kapitel 10 Ikrafttrædelses- og overgangsbestemmelser § 24. Loven træder i kraft den 1. januar 1992.
 Stk. 2. §§ 21 og 22 træder dog i kraft dagen efter bekendtgørelsen  

 i Lovtidende.
Stk. 3. Undervisnings- og forskningsministeren fastsætter efter  

 indstilling fra Landbrugsuddannelsesrådet regler om, i hvilket omfang loven  

 finder anvendelse på uddannelser, der er påbegyndt, men ikke afsluttet inden  

 lovens ikrafttræden.
For så vidt de hidtidige regler skal finde anvendelse,  

 fastsætter ministeren tillige regler om overførelse af den virksomhed, der  

 påhviler de rådgivende organer efter de hidtidige regler, til  

 Landbrugsuddannelsesrådet.
 § 25. I lov om folkehøjskoler, landbrugsskoler, husholdningsskoler  

 og efterskoler, jf. lovbekendtgørelse nr. 661 af 26. oktober 1988, foretages  

 følgende ændringer:
 1. I lovens titel udgår »landbrugsskoler,».
 2. § 2 ophæves.
 3. § 5, stk. 2, 2. pkt., ophæves.
 4. I § 6 udgår »en landbrugsskole,».
 5. § 8, stk. 2, ophæves.
 Stk. 3 bliver herefter stk. 2.
 6. § 9, stk. 2, affattes således:
»Stk. 2. Tilbagekaldelse af godkendelse efter stk. 1, 2.  

 pkt., kan kun ske efter forhandling med henholdsvis Foreningen for  

 Folkehøjskoler, Foreningen af Husholdnings- og Håndarbejdsskoler og  

 Foreningen af Frie Ungdoms- og Efterskoler.« 7. I § 10 udgår »landbrugsskoler,».
 8. I § 13, stk. 1, udgår »landbrugsskoler,».
 9. § 14, stk. 1, nr. 3, ophæves.
 Nr. 4 og nr. 5 bliver herefter nr. 3 og nr. 4.
 10. I § 15, stk. 2, nr. 2, udgår »og landbrugsskoler i  

 andre nordiske lande«.
 11. I § 16 udgår »landbrugsskoler,».
 12. Kapitel 8 ophæves.
 § 26. Loven gælder ikke for Færøerne og Grønland.
