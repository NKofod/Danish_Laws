Bekendtgørelse om ændring af bekendtgørelse om udgang til indsatte, der udstår fængselsstraf eller forvaring i kriminalforsorgens institutioner (Udgangsbekendtgørelsen) § 1 I bekendtgørelse nr. 182 af 26. februar 2019 om udgang til indsatte, der udstår fængselsstraf eller forvaring i kriminalforsorgens institutioner foretages følgende ændring:
 1. Efter kapitel 14 indsættes i afsnit II:
»Kapitel 14 a Nægtelse og tilbagekaldelse af tilladelser til udgang som følge af covid-19 § 84 a.
Tilladelse til udgang efter denne bekendtgørelses afsnit II kan nægtes, og allerede udstedte tilladelser kan tilbagekaldes, hvis det må antages at kunne bidrage til at forebygge eller inddæmme udbredelse af covid-19 i kriminalforsorgens institutioner.« § 2 Bekendtgørelsen træder i kraft ved bekendtgørelse i Lovtidende.
