Ankestyrelsens principafgørelse D-4-90 om 13-ugers perioden - karantæne - aktuel ret til arbejdsløshedsdagpenge Resume:
 En lønmodtager, der var i arbejde på sygemeldingstidspunktet havde ret til dagpenge under sygdom, selv om pgl.i 13-ugers perioden før sygdommens indtræden havde haft en periode med karantæne i A-kassen.
 Lønmodtageren havde en aktuel ret til arbejdsløshedsdagpenge på sygemeldingstidspunktet.
 Kassation:
Principafgørelsen er afløst af en nyere afgørelse Kassationsdato:
14-06-2009 Love:
Lov om dagpenge ved sygdom eller fødsel - lov nr. 852 af 20. december 1989 - § 4, stk. 1, nr. 1 og § 4, stk. 1, nr. 2 Vejledninger:
Vejledning nr. 5 af 22. marts 1990 om lov om dagpenge ved sygdom og fødsel - Supplementshæfte (juli 1990) til Sagsfremstilling:
 Kommunene traf afgørelse om, at lønmodtageren ikke havde ret tildagpenge fra kommunen i forbindelse med en sygeperiode fra den 4. 15. maj 1990.
 Kommunen har begrundet afgørelsen med, at lønmodtageren havde haft karantæne i forhold til sin A-kasse i perioden 21. februar - 27. marts 1990 og derfor ikke opfyldte betingelsen om tilknytning til arbejdsmarkedet i 13 uger.
 Det fremgår af sagen, at pgl. havde haft karantæne i den nævnte periode, samt at han gik i arbejde i begyndelsen af april 1990 og var i ansættelse på sygemeldingstidspunktet.
 Afgørelse:
 Dagpengeudvalget har på sit møde den 17. august 1990 truffet den afgørelse, at kommunen har pligt til at udbetale dagpenge i den omhandlede sygeperiode, idet lønmodtageren på sygemeldingstidspunktet har været tilknyttet arbejdsmarkedet i de sidste 13 uger før sygdommens indtræden og i denne periode har været beskæftiget i mindst 120 timer samt ikke har ret til dagpenge fra arbejdsgiveren for samme periode eller beskæftigelsesforhold, jf. dagpengelovens § 4, stk. 1, nr. 1.
 Udvalget har ved afgørelsen lagt vægt på, at lønmodtageren havde aktuel ret til arbejdsløshedsdagpenge på sygemeldingstidspunktet.
 Dagpengeudvalget ændrer således kommunens afgørelse.
