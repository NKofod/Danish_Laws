 På given foranledning skal styrelsen uddybe reglerne om ferie under  

 arbejdsmarkedsuddannelser.
 Der må sondres mellem uddannelsesstedets ferie og den enkelte deltagers  

 ferie.
I disse regler om ferie under arbejdsmarkedsuddannelser omhandles alene  

 uddannelsesstedets ferie.
Den enkelte deltagers ferierettigheder og  

 afholdelse af ferie ligger uden for reglerne for arbejdsmarkedsuddannelserne,  

 og man kan ikke via AMU-reglerne pålægge den enkelte deltager at holde ferie  

 på bestemte tidspunkter.
 Når uddannelsesstedet indlægger ferie i sammenhængende forløb, har det som  

 konsekvens at en deltager har ret til AMU-godtgørelse for de pågældende dage,  

 med mindre deltageren vælger selv at afholde ferie med feriegodtgørelse i  

 disse dage.
Det gælder som et overordnet princip at arbejdsmarkedsuddannelserne skal  

 afholdes med så lave omkostninger som muligt.
Uddannelsesstederne skal derfor  

 tilstræbe at undgå situationer, hvor en deltager har ret til AMU-godtgørelse  

 uden samtidig at modtage undervisning.
 Dette princip er baggrunden for retningslinierne i Meddelelse nr. 11/97.
 Styrelsen har fået en række henvendelser fra uddannelsessteder, vedrørende  

 efterårsferie og vinterferie, som i følge Meddelelse nr. 11/97 ikke er  

 tidspunkter, hvor der kan placeres ferie i sammenhængende forløb.  

 Henvendelserne har dels drejet sig om, at uddannelsesstedet har tradition for  

 at holde lukket på tidspunkter, der svarer til folkeskolens ferier, dels at  

 skolens personale har ønsker om at placere deres ferie på disse tidspunkter.
 Uddannelsesstedets behov for hel eller delvis ferielukning kan være til  

 stede både under sammenhængende forløb og under andre  

 arbejdsmarkedsuddannelser.
 Styrelsen skal henstille, at uddannelsesstederne håndterer denne situation  

 således for såvel sammenhængende forløb som andre arbejdsmarkedsuddannelser :
Uddannelsesstedet afholder uddannelsen som opsplittet undervisning med  

 placering af den eller de undervisningsfrie perioder i f.eks. folkeskolens  

 efterårsferie og vinterferie.
Disse perioder indgår herefter ikke i  

 uddannelsens samlede varighed, og der er ikke ret til AMU-godtgørelse i disse  

 perioder.
Deltagerne vil i disse perioder enten vende tilbage til deres  

 sædvanlige forsørgelse - f.eks. løn eller dagpenge - eller udnytte deres evt.  

 ferierettigheder.
Den opsplittede afholdelsesform skal fremgå af uddannelsesstedets  

 annoncering af uddannelsen.
Ved annonceringen af sammenhængende forløb er det  

 vigtigt, at det står klart for deltagerne hvilke undervisningsfrie perioder  

 der er ferie, under hvilke der kan søges om AMU-godtgørelse og for hvilke  

 undervisningsfrie perioder der ikke kan søges om AMU-godtgørelse.
Ovennævnte principper kan også anvendes for 1. maj, Grundlovsdag og  

 fredagen efter Kr.
Himmelfartsdag.
Hvis undervisningen gennemføres som  

 deltidsundervisning den 1. maj og Grundlovsdag skal der som minimum  

 gennemføres 4 lektioner.
