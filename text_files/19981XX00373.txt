Skriftlig fremsættelse (14. april 1999) Socialministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af lov om dagpenge ved  

 sygdom eller fødsel (Ophævelse af sondringen mellem offentlige  

 og private arbejdsgivere m.v.).
(Lovforslag nr.
L 221).
 Forslaget er et led i den del af finanslovsaftalen, der  

 sigter mod at fremme et rummeligt arbejdsmarked.
 For i højere grad at tilskynde offentlige  

 arbejdsgivere til at fastholde medarbejdere, der bliver langvarigt syge og  

 for at skabe større ligestilling mellem offentlige og private  

 arbejdsgivere i forbindelse med udlicitering, udbud m.v. foreslås det  

 at ophæve sondringen mellem offentlige og private arbejdsgivere.
Formålet med forslaget er at give alle arbejdsgivere  

 samme retsstilling m.h.t. afholdelse af udgifter til sygedagpenge, som  

 private arbejdsgivere har i dag.
Det betyder, at arbejdsgivere, uanset om de  

 er offentlige eller private, skal afholde udgiften til sygedagpenge i de to  

 første uger af en ansats sygefravær.
Herefter udbetales  

 dagpengene af kommunen og kommunens udgifter afholdes endeligt af staten fra  

 ophøret af arbejdsgiverperioden og til og med 8. uge fra den ansattes  

 første sygedag.
 Efter forslaget skal offentlige arbejdsgivere  

 således ikke   som efter den gældende lovgivning - afholde  

 udgiften til sygedagpenge i hele den ansattes sygeperiode.
 Sondringen offentlige private arbejdsgivere opretholdes  

 dog i forhold til adgangen for mindre arbejdsgivere til at forsikre sig efter  

 dagpengeloven mod at skulle afholde udgiften til sygedagpenge i  

 arbejdsgiverperioden.
Efter forslaget vil det som hidtil, kun være mindre  

 private arbejdsgivere, der har den mulighed.
Dette gælder dog ikke  

 forældre, der vælger tilskud til privat pasning, jf. § 26 i lov  

 om social service, idet disse vil kunne forsikre sig.
 Desuden foreslås det at tydeliggøre, at  

 sygedagpenge til en person i fleksjob, beregnes på grundlag af det  

 timetal, som er lagt til grund ved beregningen af kommunens tilskud til  

 arbejdsgiveren efter aktivlovens § 72.
Lovforslaget skønnes at medføre årlige  

 merudgifter til sygedagpenge på 1.434,1 mill. kr., hvoraf staten  

 finansierer 1.001 mill. kr. og kommunerne 433,1 mill. kr.
Merudgifter til  

 sygedagpenge kompenseres helt eller delvis af mindreudgifter til  

 løn/sygedagpenge udbetalt af det offentlige som arbejdsgiver.
Bortset  

 fra mindreindtægter i form af reduceret forældrebetaling vedr.  

 daginstitutioner på 34,3 mill. kr. er forslaget således  

 udgiftsneutralt for det offentlige.
 De økonomiske og administrative konsekvenser af  

 lovforslaget er fortsat under forhandling med de kommunale parter.
 Forslaget træder i kraft 1. januar 2000 og har  

 virkning for sygdomstilfælde, der indtræder den 1. januar eller  

 senere.
Forslaget er fremsat efter 1. april 1999 på grund af  

 en udredning af forslagets økonomiske konsekvenser foretaget i en  

 arbejdsgruppe med repræsentanter fra Finansministeriet,  

 Indenrigsministeriet,  Kommunernes Landsforening, Amtsrådsforeningen,  

 Københavns og Frederiksberg Kommuner og Socialministeriet.
Forslaget  

 ønskes gennemført i indeværende folketingssamling.
 Med disse bemærkninger skal jeg indstille  

 lovforslaget til Folketingets velvillige behandling.
