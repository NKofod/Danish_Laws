 I henhold til §§ 16, 21, 24, 25, 27, 28, 29, 41, 43, 44 og 63 i lov nr.  

 310 af 6. juni 1973 om levnedsmidler m.m. fastsættes følgende:
 § 1.  Denne bekendtgørelse omfatter  

 næringsstofpræparater, der uden at være lægemidler sælges som tilskud til  

 sædvanlig kost, og hvis virksomme indholdsstoffer udelukkende er vitaminer,  

 mineraler og/ eller andre stoffer, som uden i sig selv at være levnedsmidler  

 er anvendt for at påvirke præparaternes næringsværdi.
 § 2.  De af denne bekendtgørelse omfattede  

 næringsstofpræparater må kun forhandles færdigpakkede i en for forbrugeren  

 bestemt originalpakning.
 § 3.  Emballagen for de af denne bekendtgørelse  

 omfattede næringsstofpræparater skal være forsynet med tydelig og holdbar  

 angivelse af:
 Stk. 2.  Det er forbudt uden tilladelse fra statens  

 levnedsmiddelinstitut i reklamer eller på emballagen at anvende betegnelsen  

 »næringsstofpræparat« for andre end de af denne bekendtgørelse  

 omfattede næringsstofpræparater.
 Stk. 3.  Præparater, der indeholder vitamin D skal  

 tillige mærkes med følgende: »Dagsdosis af præparatet bør ikke  

 overskrides«, eller en tilsvarende angivelse, der advarer mod indtagelse  

 af for høj dosis af vitamin D.
 Stk. 4.  De i stk. 1 og 2 fastsatte angivelser skal være  

 anført på dansk.
§ 4.  De af denne bekendtgørelse omfattede  

 næringsstofpræparater kan sælges, såfremt de senest 6 måneder forinden er  

 anmeldt til statens levnedsmiddelinstitut, og der ikke af instituttet inden  

 udløbet af denne frist er nedlagt forbud mod præparatet.
Instituttet kan  

 godkende, at et næringsstofpræparat sælges tidligere end 6 måneder efter  

 anmeldelsen.
 Stk. 2.  Ved afgørelsen af, om et forbud mod et  

 næringsstofpræparat skal nedlægges efter stk. 1, tager statens  

 levnedsmiddelinstitut stilling til, om præparatet ved sit indhold af hvert  

 vitamin, mineral og/eller andre stoffer i den af fabrikanten anbefalede  

 daglige dosis må anses for at være egnet som tilskud til sædvanlig kost.
 § 5.  Den, der ved denne bekendtgørelses ikrafttræden  

 fremstiller, lader fremstille eller indfører næringsstofpræparater, der er  

 omfattet af denne bekendtgørelse, skal foretage den i § 4 nævnte anmeldelse  

 senest 6 måneder efter bekendtgørelsens ikrafttræden.
 Stk. 2.  Statens levnedsmiddelinstitut tager inden for  

 en frist af 6 måneder efter en anmeldelse i henhold til stk. 1 stilling til,  

 om præparatet fortsat må sælges, jfr. § 4.
 Stk. 3.  Såfremt der nedlægges forbud mod et præparat  

 efter stk. 2, kan præparatet dog fortsat sælges indtil 6 måneder efter  

 forbudets nedlæggelse.
 § 6.  Uagtet forbud mod et næringsstofpræparat ikke er  

 nedlagt i henhold til § 4 og § 5, stk. 2, kan statens levnedsmiddelinstitut  

 senere nedlægge forbud mod handel med præparatet, såfremt forholdene taler  

 derfor.
 § 7.  De af denne bekendtgørelse omfattede  

 næringsstofpræparater skal opfylde de til enhver tid af statens  

 levnedsmiddelinstitut stillede krav til henfaldstid eller udløsningshastighed  

 samt til de indeholdte næringsstoffers identitet og renhed.
§ 8.  Statens levnedsmiddelinstitut kan fastsætte  

 regler om tilsyn og kontrol med overholdelse af denne bekendtgørelse, regler  

 om betaling for udgifterne til kontrollens gennemførelse og regler om, hvilke  

 oplysninger en anmeldelse, jfr. § 4, skal indeholde.
Instituttet kan  

 endvidere fastsætte regler om, hvorledes de indeholdte næringsstoffer skal  

 deklareres, herunder hvilke værdier for anbefalede daglige tilførsler af  

 næringsstoffer, der skal anvendes ved beregning af den deklarerede  

 procentdel, jfr. § 3, stk. 1, nr. 3.
 § 9.  Afgørelser, truffet af statens  

 levnedsmiddelinstitut i forbindelse med anmeldelse af de af bekendtgørelsen  

 omfattede næringsstofpræparater, kan påklages til miljøministeriet i  

 overensstemmelse med reglerne i kapitel 10 i lov nr. 310 af 6. juni 1973 om  

 levnedsmidler m.m.
 § 10.  Overtrædelse af denne bekendtgørelse straffes i  

 henhold til § 63, stk. 2, i lov om levnedsmidler m.m. med bøde eller hæfte.
 § 11.  Denne bekendtgørelse træder i kraft den 1. juli  

 1979.
 Stk. 2.  Samtidig ophæves indenrigsministeriets  

 bekendtgørelse nr. 290 af 22. september 1954 om handel med vitaminpræparater.
 Miljøministeriet, den 15. september  

 1978.
