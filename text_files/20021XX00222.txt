Skriftlig fremsættelse (21. januar  

 2003) Ritt Bjerregaard Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af erhvervskort (udvidet næringsbrev) til indehavere af  

 fødevarevirksomheder samt virksomheder omfattet af  

 restaurationsloven.
(Beslutningsforslag nr.
B 74).
Dette forslag har til formål at sikre overholdelse  

 af reglerne for fremstilling og forhandling af fødevarer, herunder  

 ikke mindst hygiejnekravene, samt at skabe skrappere og mere effektive  

 sanktionsmuligheder over for virksomheder, der ikke overholder de  

 gældende regler.
Forslaget vil betyde en større sikkerhed for  

 forbrugere, og det vil medvirke til at få skåret kraftigt i  

 omfanget af den sorte økonomi (momssvindel, socialsvindel,  

 hvidvaskning af penge m.m.). Samtidig vil forslaget betyde en markant  

 opkvalificering af de mennesker, der arbejder i  

 fødevarevirksomhederne.
Forslaget er en viderebygning af den tankegang, som  

 også ligger bag den meget succesfulde smiley-ordning.
Med  

 smiley-ordningen fik forbrugerne indsigt i, hvordan eksempelvis  

 hygiejneforholdene er dér, hvor de køber mad.
Det har  

 selvfølgelig som forudsætning, at ordningen fortsat  

 følges, og at den fornødne kontrol er tilstede.
Med dette  

 beslutningsforslag styrkes forbrugerne yderligere, fordi de, der  

 håndterer fødevarer, får opkvalificeret deres viden, og  

 fordi det får større konsekvenser at sløse med  

 overholdelse af gældende regler.
 Forslaget indebærer en opprioritering af kontrollen  

 med fødevareområdet og vil på den måde medvirke til,  

 at de gode intentioner om fødevaresikkerhed, bedre hygiejne og  

 overholdelse af skatteregler, social- og arbejdsmarkedslovgivning m.v.  

 også føres ud i livet i praksis.
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
