Skrivelse  

 om kommunernes pligt til at gøre forældre opmærksom på eventuel forskel i  

 egenbetaling ved valg af dagtilbud i anden kommune (Til samtlige kommuner m.fl.) Pr. 1. januar 2004 trådte lov om frit valg af dagtilbud over  

 kommunegrænser i kraft.
Reglerne er nærmere udmøntet i Socialministeriets  

 bekendtgørelse nr. 890 af 6. november 2003 om kommunens tilskud til brug for  

 dagtilbud til børn, forældrenes egenbetaling og fripladstilskud m.v.
Med denne lov har forældre fået ret til at blive skrevet på venteliste  

 til en plads i et dagtilbud i en anden kommune end opholdskommunen.
Ligeledes  

 har forældre fået ret til at bevare en plads i et dagtilbud, selvom de  

 flytter  

 til en ny opholdskommune.
 Ved brug af et dagtilbud i en anden kommune end opholdskommunen betaler  

 forældre forskellen mellem opholdskommunens samlede tilskud og  

 bruttodriftsudgiften pr. plads i det benyttede dagtilbud i udførerkommunen.
Forskellen i betalingen kan være betydelig på grund af forskellige  

 bruttodriftsudgifter i kommunerne.
Forældrene kan ikke danne sig et indtryk  

 af  

 betalingen blot ved at sammenligne taksterne.
For at give forældrene et grundlag for at vurdere, hvorvidt de vil gøre  

 brug af det frie valg skal opholdskommunen på baggrund af henvendelser fra  

 forældre  

 gøre dem opmærksom på, at der kan opstå en forskel i egenbetalingen og hjælpe  

 forældrene med at vurdere forskellen.
I fraflytningssituationer skal  

 fraflytningskommunen oplyse om bruttodriftsudgiften ved den plads, forældrene  

 ønsker at beholde, og vejlede forældrene om, at tilflytningskommunen kan  

 hjælpe  

 dem med vurderingen af forældrebetalingen.
 Jeg vil ved en ændring af tilskudsbekendtgørelsen præcisere, at et  

 eventuelt udligningstilskud skal indgå i beregningen af det tilskud,  

 forældrene  

 kan få med over kommunegrænsen.
Jeg har forståelse for, at de nye regler om frit valg over  

 kommunegrænsen har givet forståelsesmæssige problemer.
Eventuelle fremtidige  

 problemer vil blive løst i samarbejde mellem KL og Socialministeriet.
