Betænkning afgivet af Uddannelsesudvalget den 25. april 2006 Betænkning over Forslag  

 til folketingsbeslutning om tilbud om ungdomsuddannelse til  

  

 udviklingshæmmede unge og andre unge med særlige behov [af Tina Petersen (DF) m.fl.] 1. Ændringsforslag Dansk Folkepartis medlemmer af udvalget har stillet 1  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 14. december 2005 og var  

 til 1. behandling den 8. februar 2006. Beslutningsforslaget blev efter 1.  

 behandling henvist til behandling i Uddannelsesudvalget.
Møder Udvalget har behandlet beslutningsforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
21eren, Dansk Forbund for Helsepædagogik  

 og Socialterapi, Efterskolen Østergård, Forstandersamrådet, Landsforeningen LEV, Landsforeningen Ligeværd, Munkegården, Anders Rodenberg Nielsen,  

 Åbyhøj, Platypus, Samrådet for Specialskoler i  

 Danmark og Speciallærerforeningen af 1981.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har Landsforeningen LEV og Landsforeningen Ligeværd mundtligt  

 over for udvalget redegjort for deres holdning til beslutningsforslaget.
Spørgsmål Udvalget har stillet 13 spørgsmål til undervisningsministeren  

 til skriftlig besvarelse, som denne har besvaret.
Optryk af bilag Et notat af 24. april 2006 fra undervisningsministeren med  

 bemærkninger til beslutningsforslaget er optrykt som bilag 2 til  

 betænkningen.
3. Indstillinger og politiske bemærkninger Udvalget  

  

 indstiller  

 beslutningsforslaget til  

  

 vedtagelse  

  

 med det stillede ændringsforslag.
Socialdemokratiets, Dansk Folkepartis, Det Radikale Venstres,  

 Socialistisk Folkepartis og Enhedslistens medlemmer af udvalget bemærker, at  

 der i tiden efter beslutningsforslagets førstebehandling har været en dialog  

 med undervisningsministeren om udformningen af et kommissorium for udmøntning  

 af beslutningsforslaget.
På baggrund af denne dialog vil partierne opfordre  

 regeringen til at undersøge, hvorledes udviklingshæmmede og andre unge med  

 særlige behov, der på grund af deres handicap ikke kan gennemgå det  

 traditionelle ungdomsuddannelsessystem, fra og med den 1. august 2007 får et  

 lovfæstet krav på en treårig ungdomsuddannelse efter endt grundskole, uanset  

 hvor i landet de har bopæl.
Amterne kan i dag tilbyde unge udviklingshæmmede og andre unge  

 med særlige behov, der vanskeliggør deres muligheder for at gennemføre en  

 ordinær ungdomsuddannelse, et undervisningstilbud efter lov om  

 specialundervisning for voksne.
Imidlertid benytter kun fire amter sig af  

 mulighederne for at give undervisningstilbud til unge udviklingshæmmede.
Det  

 er  

 Vejle Amt, Århus Amt, Københavns Amt og Fyns Amt, og tilbuddene i alle  

 amterne  

 er meget forskellige.
Det er en anerkendt målsætning, at alle unge skal have en  

 ungdomsuddannelse.
Imidlertid har Udvalget om, at alle skal gennemføre en  

 ungdomsuddannelse, og Udvalget om fremtidssikring af erhvervsuddannelserne  

 ikke  

 taget højde for, at også unge udviklingshæmmede og andre unge med særlige  

 behov  

 skal tilbydes en kompetencegivende ungdomsuddannelse.
På den baggrund opfordrer partierne regeringen til at afdække, hvordan  

 unge udviklingshæmmede og andre unge med særlige behov, der vanskeliggør  

 deres  

 muligheder for at gennemføre en ordinær ungdomsuddannelse, kan gennemføre  

 egnede undervisnings- eller uddannelsestilbud efter undervisningspligtens  

 ophør.
Undervisnings- eller uddannelsestilbuddet skal være mindst et treårigt  

 forløb og skal afsluttes med en karakter eller med udstedelse af et  

 kompetencepapir,  

 der beskriver de kompetencer, som den unge har erhvervet.
Undersøgelsen bør   

 	  

 beskrive målgrupperne  

 af unge udviklingshæmmede og andre unge med særlige behov, herunder størrelse  

 og karakteristika samt variationen i målgruppernes problemer og behov, jf.
B  

 51  

  bilag 4.
  

 	  

 beskrive de  

 eksisterende muligheder for og omfanget af vejledning, støtte og særlige  

 tilrettelæggelsesformer m.v. for handicappede i de ordinære  

 ungdomsuddannelser  

 og i Ungdommens Uddannelsesvejledning,   

 	  

 beskrive de  

 eksisterende undervisnings- og uddannelsestilbud for målgrupperne af unge  

 udviklingshæmmede  

 og andre unge med særlige behov og omfanget af disse tilbud og belyse, om  

 tilbuddene  

 sigter mod at sætte eleverne i stand til at fortsætte i videre uddannelse  

 eller  

 beskæftigelse, og i givet fald hvilke former for uddannelse eller  

 beskæftigelse  

 tilbuddene sigter mod,   

 	  

 beskrive øvrige  

 eksisterende tilbud inden for lov om social service, som benyttes af  

 målgrupperne  

 af unge udviklingshæmmede og andre unge med særlige behov, og omfanget af  

 disse  

 tilbud, herunder kompetencegivende ungdomsuddannelser, i det omfang de  

 tilbydes  

 i dag,   

 	  

 afdække de økonomiske  

 konsekvenser af de nuværende tilbud, særlig med udgangspunkt i tilbud i Fyns  

 Amt,  

 der i dag finansieres af Beskæftigelsesministeriet, Socialministeriet og  

 Undervisningsministeriet,   

 	  

 undersøge, hvordan de  

 ordinære ungdomsuddannelser i højere grad kan rumme unge udviklingshæmmede og  

 andre unge med særlige behov, og   

 	  

 tage udgangspunkt i beslutningsforslaget  

 og følge intentionerne heri loyalt.
 Med udgangspunkt i måden, hvorpå Fyns Amt har løftet opgaven med  

 at tilbyde kompetencegivende undervisningstilbud til unge udviklingshæmmende  

 og  

 andre unge med særlige behov, bør der opstilles en overordnet model for  

 tilvejebringelse af relevante undervisnings- eller uddannelsestilbud til  

 målgrupperne af mindst 3 års varighed, herunder for afgivelse af karakter  

 eller  

 udstedelse af et kompetencepapir, der beskriver, hvilke kompetencer den  

 handicappede har tilegnet sig.
 Undersøgelsen skal afsluttes således, at tilbud om  

 ungdomsuddannelse til udviklingshæmmede unge og andre med særlige behov kan  

 gives fra og med den 1. august 2007.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (DF), tiltrådt af et  

  

 flertal  

  

 (det øvrige udvalg):
 1)  

  

 Ordene »skoleåret 2007« ændres til:  

 »den 1. august 2007«.
[Præcisering af tidspunkt for krav på en treårig  

 ungdomsuddannelse efter endt grundskole] Bemærkninger Til nr. 1 Ændringsforslaget er alene en præcisering af tidspunktet for,  

 hvornår udviklingshæmmede unge og andre unge med særlige behov, der på grund  

 af  

 deres handicap ikke kan gennemgå det traditionelle ungdomsuddannelsessystem,  

 får et lovfæstet krav på en treårig ungdomsuddannelse efter endt grundskole.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Tina Petersen (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 51 Bilagsnr.
Titel 1 Høringssvar og høringsbrev fra forslagsstillerne 2 Udkast til tidsplan for udvalgets behandling af  

 beslutningsforslaget 3 Tidsplan for udvalgets behandling af beslutningsforslaget 4 Henvendelse af 22/2-06 fra Landsforeningen LEV 5 Henvendelse af 27/2-06 fra Efterskolen Østergård 6 Henvendelse af 1/3-06 fra 21eren 7 Undervisningsministerens svar på § 20-spørgsmål nr.
S  

 2650, S 2655, S 2671, S 2673, S 2679, S 2681, S 2682, S 2700, S 2702, S 2706,  

  

 S 2712 og S 2713 8 Henvendelse af 8/3-06 fra Landsforeningen Ligeværd 9 Henvendelse af 10/3-06 fra Platypus 10 Henvendelse af 24/3-06 fra Dansk Forbund for  

 Helsepædagogik og Socialterapi 11 Henvendelse af 23/3-06 fra Munkegården 12 Henvendelse af 25/3-06 fra Forstandersamrådet 13 Henvendelse af 30/3-06 fra Anders Rodenberg Nielsen,  

 Åbyhøj 14 Bilag tilbagetaget 15 Materiale modtaget i forbindelse med Landsforeningen LEVs  

 foretræde for udvalget den 4/4-06 16 Henvendelse af 7/4-06 fra Samrådet for Specialskoler i  

 Danmark 17 Henvendelse fra Speciallærerforeningen af 1981 18 1. udkast til betænkning 19 Notat vedrørende beslutningsforslaget fra  

 undervisningsministeren 20 2. udkast til betænkning Oversigt over spørgsmål og svar vedrørende B 51 Spm.nr.
Titel 1 Spm. om ministerens kommentar til henvendelse af 22/2-06  

 fra Landsforeningen LEV, til undervisningsministeren, og ministerens svar  

 herpå 2 Spm. om kommentar til henvendelse af 27/2-06 fra Efterskolen  

 Østergård, til undervisningsministeren, og ministerens svar herpå 3 Spm. om ministerens kommentar til henvendelse af 1/3-06 fra  

 21eren, til undervisningsministeren, og ministerens svar herpå 4 Spm. om kommentar til henvendelse af 8/3-06 fra  

 Landsforeningen Ligeværd, til undervisningsministeren, og ministerens svar  

 herpå 5 Spm. om kommentar til henvendelse af 10/3-06 fra Platypus,  

 til undervisningsministeren, og ministerens svar herpå 6 Spm. om kommentar til henvendelse af 24/3-06 fra Dansk  

 Forbund for Helsepædagogik og Socialterapi, til undervisningsministeren, og  

 ministerens svar herpå 7 Spm. om kommentar til henvendelse af 23/3-06 fra  

 Munkegården, til undervisningsministeren, og ministerens svar herpå 8 Spm. om kommentar til henvendelse af 25/3-06 fra  

 Forstandersamrådet, til undervisningsministeren, og ministerens svar herpå 9 Spm. om kommentar til henvendelse af 30/3-06 fra Anders  

 Rodenberg Nielsen, Åbyhøj, til undervisningsministeren, og ministerens svar  

 herpå 10 Spørgsmål tilbagetaget 11 Spm. om kommentar til materiale modtaget i forbindelse  

 med Landsforeningen LEVs foretræde for udvalget 4/4-06, til  

 undervisningsministeren,  

 og ministerens svar herpå 12 Spm. om kommentar til henvendelse af 7/4-06 fra Samrådet  

 for Specialskoler i Danmark, til undervisningsministeren, og ministerens svar  

 herpå 13 Spm. om kommentar til henvendelse fra  

 Speciallærerforeningen af 1981, til undervisningsministeren, og ministerens  

 svar herpå Bilag 2 Notat af 24. april 2006 fra  

 undervisningsministeren Notatet er optrykt efter ønske fra V og KF.
Vedrørende B 51 om tilbud om ungdomsuddannelse  

 til unge udviklingshæmmede og andre unge med særlige behov I forbindelse med behandlingen af ovennævnte beslutningsforslag  

 vil jeg gerne oplyse følgende:
 Regeringen deler de intentioner, der ligger til grund for B 51.  

 Regeringen lægger vægt på, at alle unge  også udviklingshæmmede   

 får mulighed  

 for at udnytte deres kompetencer fuldt ud, og at så mange unge som muligt får  

 dokumenteret opnåede kompetencer.
 Regeringen er opmærksom på, at der landet over tilbydes særlige  

 ungdomsuddannelsesforløb i henhold til lov om specialundervisning for voksne,  

 der imødekommer behovet for et fleksibelt tilbud, der kan rumme en bred  

 målgruppe med meget forskellig forudsætninger og behov, ligesom der gives  

 tilbud  

 i henhold til anden lovgivning.
Regeringen lægger vægt på, at denne fleksibilitet fortsat er en  

 del af tilbuddet til unge udviklingshæmmede.
Regeringen anerkender samtidig,  

 at  

 en nærmere beskrivelse af tilbuddet i et regelsæt kan imødekomme et ønske om,  

 at denne gruppe af unge får et mere velbeskrevet tilbud og øget sikkerhed  

 for,  

 at de kompetencer, som den enkelte unge erhverver i tilbuddet, kan blive  

 dokumenteret i et uddannelsesbevis, hvis den unge ønsker dette.
Der er efter regeringens opfattelse grund til at vurdere behovet  

 for at fastsætte nærmere regler om et særligt ungdomstilbud målrettet mod  

 udviklingshæmmede unge og andre unge med særlige behov.
De henvendelser, der  

 er  

 modtaget af Uddannelsesudvalget i forbindelse med beslutningsforslagets  

 behandling, understreger, at der er varierende opfattelser af målgruppen og  

 dens omfang, af tilbuddets indhold m.v.
 Regeringen har derfor nedsat en tværministeriel arbejdsgruppe  

 med det formål at få afdækket, hvordan unge udviklingshæmmede og andre unge  

 med  

 særlige behov, der vanskeliggør deres muligheder for at gennemføre en ordinær  

 ungdomsuddannelse, kan gennemføre egnede undervisnings- eller  

 uddannelsestilbud  

 efter undervisningspligtens ophør.
 Regeringen vil inddrage erfaringerne fra eksisterende  

 amtskommunale tilbud og andre tilbud i det videre arbejde, herunder bl.a.  

 erfaringer fra Fyns Amt.
 Regeringen vil inddrage spørgsmålet om den endelige udformning  

 af tilbudet  og dermed opfølgningen på den forventede vedtagelse af B  

 51  i  

 forhandlingerne om finansloven for 2007.
