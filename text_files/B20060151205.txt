 Bekendtgørelse  

 om museer m.v.
 I medfør af § 12, stk. 1 og 2, § 14,  

 stk. 2, § 15, stk. 6, § 15 a, stk. 2, § 16,  

 stk. 4, § 26, stk. 3, § 27, stk. 10, § 29,  

 stk. 5, og § 32, stk. 2, § 34 og § 38, stk. 2,  

 museumsloven  

 jf. lovbekendtgørelse nr. 1505 af 14. december 2006 fastsættes:
Kapitel 1 Statslige hovedmuseer § 1.  

  

 Statslige hovedmuseer er forpligtet til at yde museumsfaglig bistand til de  

 øvrige statslige museer samt statsanerkendte museer, jf. museumslovens  

 § 12.
Stk. 2.  

  

 Omfanget og  

 karakteren af bistanden i henhold til stk. 1, herunder udførelse af  

 konserveringsopgaver, fastlægges af Kulturarvsstyrelsen.
For det  

 naturhistoriske område fastlægges bistandens omfang og karakter i samråd med  

 Ministeriet for Videnskab, Teknologi og Udvikling.
Kapitel 2 Statsanerkendte museer § 2.  

  

 Museets ansvarsområde skal være  

 afgrænset emnemæssigt, tidsmæssigt og så vidt muligt geografisk.
Stk. 2.  

  

 Ændring af et museums  

 ansvarsområde forelægges Kulturarvsstyrelsen til godkendelse.
Før  

 Kulturarvsstyrelsen godkender en sådan ændring, skal ændringen sendes i  

 høring  

 hos de lokale museumsråd, hvis sådanne er nedsat, og øvrige museer, der  

 berøres  

 af forslaget.
Kulturarvsstyrelsen kan rejse spørgsmål om ændring af  

 ansvarsområdet over for museets bestyrelse, f.eks. som følge af nye  

 museumsinitiativer.
 § 3.  

  

 Museets vedtægter skal indeholde  

 bestemmelser om museets navn og ejerforhold, om formål og ansvarsområde, om  

 bestyrelsens sammensætning og valgmåde, om budget og arbejdsplan, regnskab,  

 revision og beretning, om vedtægtsændringer og om en eventuel  

 ophørssituation.
Stk. 2.  

  

 Museets vedtægter skal godkendes  

 af museets hovedtilskudsyder, hvorved forstås den statslige eller kommunale  

 myndighed, der yder det største årlige driftstilskud.
Er der ingen kommune,  

 der  

 driver eller yder tilskud til museet, skal vedtægterne godkendes af  

 Kulturarvsstyrelsen.  

 Såfremt en flerhed af kommuner betaler lige store  

 tilskud, aftales det mellem de pågældende, hvem der skal godkende  

 vedtægterne.
 § 4.  

  

 Museets leder skal have en  

 universitetsuddannelse i et museumsrelevant fag, eller lederen skal på anden  

 måde have erhvervet sig tilsvarende kvalifikationer.
 Stk. 2.  

  

 Det påhviler museets bestyrelse  

 at holde Kulturarvsstyrelsen underrettet om, hvem der varetager den daglige  

 ledelse og om, hvem der varetager museets hovedansvarsområder.
§ 5.  

  

 I det første år i en ny kommunal  

 valgperiode skal museet udarbejde en arbejdsplan efter retningslinjer fastsat  

 af Kulturarvsstyrelsen.
Arbejdsplanen skal redegøre for museets påtænkte  

 initiativer  

 vedrørende indsamling (herunder erhvervelser), registrering, bevaring,  

 forskning og formidling.
Arbejdsplanen sendes senest den 15. december til  

 Kulturarvsstyrelsen og til den myndighed, der godkender museets vedtægter,  

 jf.  

 § 3.
 § 6.  

  

 Kravene til den museumsfaglige standard vedrører indsamling, registrering,  

 bevaring, forskning og formidling.
 Stk. 2.  

  

 Kravene til  

 bygningsmæssig standard skal ses i sammenhæng med bl.a. magasinforhold og  

 sikringsforhold.
§ 7.  

  

 Museets genstande i samlingen skal være registreret snarest muligt efter  

 modtagelsen, og indberetninger til de centrale registre skal være udarbejdet  

 snarest muligt herefter.
Registre over museets samlinger m.v. skal være  

 tilgængelige for offentligheden i overensstemmelse med Kulturarvsstyrelsens  

 retningslinjer herfor.
Museets indberetning til de centrale registre udformes  

 i  

 overensstemmelse med Kulturarvsstyrelsens retningslinjer herfor.
 Stk. 2.  

  

 Genstande, der endnu ikke har  

 været underkastet registrering, udgør en del af museets samling, når  

 indlemmelse er besluttet af museets leder, og genstandene befinder sig i  

 museets varetægt.
 Stk. 3.  

  

 For så vidt angår de  

 naturhistoriske museer, skal erhvervede genstande være registreret i museets  

 samling snarest muligt efter genstandens præparering.
 § 8.  

  

 Ved udskillelse af genstande fra  

 samlingerne forstås gave, bytte, salg og kassation.
 Stk. 2.  

  

 Udskillelse  

 af genstande fra samlingerne til andre institutioner end statslige museer  

 eller  

 andre statsanerkendte museer kan kun ske med Kulturarvsstyrelsens  

 godkendelse.  

 Kulturarvsstyrelsen kan give tilladelse til udskillelse, når der foreligger  

 særlige omstændigheder, som taler derfor.
§ 9.  

  

 Vederlagsfri skoleelevbesøg som  

 led i undervisningen omfatter elever i grund- og gymnasieskolen, herunder  

 erhvervsgymnasier, almen voksenuddannelse (VUC) og erhvervsgrunduddannelser,  

 HF-elever samt elever i efterskoler.
Museet kan kræve, at sådanne besøg  

 anmeldes forud, og at de begrænses til en nærmere fastsat del af museets  

 åbningstid.
 § 10.  

  

 Budget med tilhørende  

 budgetkommentarer, årsregnskab og årsberetning sendes årligt til den  

 myndighed,  

 der godkender museets vedtægter, jf. § 3.
Stk. 2.  

  

 Alle museer, der modtager  

 statstilskud efter museumsloven, indsender årligt budget med tilhørende  

 budgetkommentarer, årsregnskab og årsberetning til Kulturarvsstyrelsen  

 udarbejdet efter retningslinjer fastsat af denne.
Konserveringscentre, der  

 modtager statstilskud efter museumsloven, indsender årligt budget med  

 tilhørende budgetkommentarer, årsregnskab og årsberetning til  

 Kulturarvsstyrelsen.
Stk. 3.  

  

 Årsregnskab og beretning i to  

 eksemplarer skal være indsendt til Kulturarvsstyrelsen inden den 15. juni det  

 efterfølgende år.
For kommunale museer er fristen for indsendelsen til  

 Kulturarvsstyrelsen dog den 15. oktober det efterfølgende år.
Museerne og  

 konserveringscentre sender årligt budget med tilhørende budgetkommentarer til  

 Kulturarvsstyrelsen inden den 31. januar i budgetåret.
 Stk. 4.  

  

 For så vidt  

 angår regnskab og revision henvises til regler fastsat af kulturministeren i  

 henhold  

 til museumslovens § 34.
Kapitel 3 Statstilskudsberegningen § 11.  

  

 Kulturarvsstyrelsen beregner det årlige almindelige statstilskud til  

 godkendte museer inden for rammerne af den på finansloven afsatte bevilling  

 til  

 formålet.
 Stk. 2.  

  

 Beregningen  

 af det årlige almindelige statstilskud fastsættes på baggrund af følgende:
1)  

 	  

 rammen for den  

 afsatte bevilling til formålet, 2)  

 	  

 minimum for det  

 ikkestatslige tilskud til det enkelte museum, som indgår i grundlaget for  

 tilskudsberegningen,  

 og 3)  

 	  

 maksimum for det  

 ikkestatslige tilskud til det enkelte museum, som indgår i grundlaget for  

 tilskudsberegningen.
Stk. 3.  

  

 Tilskudsberegningen sker på grundlag af revideret regnskab for det  

 regnskabsår,  

 der ligger 2 år forud for bevillingsåret.
Såfremt regnskab ikke er indsendt  

 inden de anførte frister i henhold til § 10, stk. 3, og ikke  

 foreligger  

 efter påkrav herom, fastsætter Kulturarvsstyrelsen tilskuddet skønsmæssigt  

 svarende til højst 50 % af tilskuddet året forud.
Der henvises til  

 beregningseksempel i bilaget.
 Stk. 4.  

  

 Stk. 2, nr. 2, gælder ikke for visse statsanerkendte museer, jf.  

 museumslovens  

 § 15, stk. 5. I sådanne tilfælde fastsætter Kulturarvsstyrelsen  

 beregningen af statstilskuddet.
Stk. 5.  

  

 Det år,  

 hvor et museum statsanerkendes, er første bevillingsår for museet.
Hvis der  

 ikke på tidspunktet for statsanerkendelsen foreligger et revideret regnskab,  

 som ligger 2 år forud for bevillingsåret, sker tilskudsberegningen på  

 baggrund  

 af et revideret regnskab, som ligger 1 år forud for bevillingsåret eller på  

 baggrund af et budget for første bevillingsår.
§ 12.  

  

 For at opnå og bevare tilskud efter bestemmelsen i museumslovens § 15,  

 stk. 4, 2. pkt., skal der foreligge en samdriftsaftale mellem de  

 kommuner,  

 der indgår i samarbejdet, om det økonomiske grundlag for driften af museet.  

 Den  

 nævnte særlige tilskudsbestemmelse indebærer, at tilskuddet fra hver af de  

 deltagende kommuner betragtes særskilt.
Bestemmelserne i museumslovens  

 § 15, stk. 1 og 4, om et almindeligt statstilskud til  

 museumsdriften  

 finder således anvendelse på såvel museets hjemkommune som en  

 samarbejdskommunes tilskud.
Eventuelle huslejeudgifter, prioritetsrenter og  

 afdrag fratrækkes i hjemkommunens tilskud.
Bortset fra de tilskud, der ydes  

 af  

 en samarbejdskommune, indgår andre ikkestatslige tilskud i  

 beregningsgrundlaget  

 sammen med hjemkommunens tilskud.
Der henvises til beregningseksempel i  

 bilaget.
 Stk. 2.  

  

 Samdriftsaftalen skal opfylde følgende bestemmelser:
 1)  

 	  

 Aftalen skal indgås  

 mellem samtlige involverede kommuner.
 2)  

 	  

 Aftalen kan ikke  

 begrænses til enkelte dele af museet, men skal omfatte de deltagende  

 kommuners  

 tilskud til driften af det samlede museum.
3)  

 	  

 Museet, hvis drift  

 aftalen vedrører, skal være én enhed under én ledelse og én bestyrelse.  

 Arbejdsplan,  

 budget og regnskab skal omfatte det samlede museum.
Driftstilskud og  

 indtægter  

 kan ikke reserveres enkelte dele af museet, men skal indgå i den samlede  

 virksomhed, ligesom enkelte dele (filialer) ikke kan drives under selvstændig  

 ledelse.
 4)  

 	  

 Aftalen skal for at  

 kunne udløse statstilskud godkendes af Kulturarvsstyrelsen, og museets  

 bestyrelse  

 og leder skal afgive en erklæring vedrørende opfyldelse af nr. 3.
 Stk. 3.  

  

 Ved  

 sammenlægning af kommuner, der indtil den 31. december 2006 har drevet et  

 museum  

 i fællesskab, jf. museumslovens § 15, stk. 4, 2. pkt., og som den  

 1.  

 januar 2007 udgør én kommune, kan det hidtidige forhøjede maksimum for  

 beregningsgrundlaget for ydelse af statstilskud til museet opretholdes, jf.  

 § 21, stk. 1.
 § 13.  

  

 Kulturarvsstyrelsen kan inden for rammerne af den på finansloven afsatte  

 bevilling til formålet yde et særligt driftstilskud til statsanerkendte  

 museer,  

 der tidligere modtog amtskommunale driftstilskud, jf. § 21, stk. 1,  

 og museumslovens § 15 a, stk. 1.
§ 14.  

  

 Ansøgning om driftstilskud efter den særlige tilskudsordning i henhold til  

 museumslovens § 16, stk. 1, indsendes til Kulturarvsstyrelsen med  

 henblik på afgivelse af indstilling til kulturministeren.
Ved behandlingen af  

 ansøgningen vil der blive lagt vægt på, om der er tale om nye og større  

 initiativer af væsentlig museumsfaglig interesse.
Der vil endvidere blive  

 lagt  

 vægt på samlingens karakter, forskningsmæssige potentiale, særlige  

 formidlingsindsatser og på det forhold, at initiativet har væsentlig national  

 eller international interesse.
Stk. 2.  

  

 Ansøgning  

 om tilskud fra rådighedssum i henhold til museumslovens § 16,  

 stk. 2,  

 indsendes til Kulturarvsstyrelsen.
Rådighedssummen kan blandt andet anvendes  

 til støtte til indkøb af kunst, styrkelse af særlige museumsfaglige områder  

 såsom nyere tids kulturhistorie og naturvidenskabelige opgaver, løsning af  

 fællesopgaver og særlige bevaringsindsatser.
Herudover kan der ydes støtte  

 til  

 fælles museale institutioner.
Stk. 3.  

  

 Ansøgning  

 om udviklingstilskud i henhold til museumslovens § 16, stk. 3,  

 indsendes til Kulturarvsstyrelsen.
Udviklingstilskud kan blandt andet  

 anvendes  

 til at fremme særlige initiativer, herunder til projekter, som går på tværs  

 af  

 museer og museumskategorier.
Kapitel 4 Konserveringscentre m.v.
 § 15.  

  

 Kulturarvsstyrelsen kan inden for  

 rammerne af den på finansloven afsatte bevilling til formålet yde  

 driftstilskud  

 til de konserveringscentre m.v., der tidligere var amtskommunalt  

 finansierede,  

 jf. § 21, stk. 1, og museumslovens § 16 a, stk. 1.
Kapitel 5 Sikring af kultur- og naturarven ved  

 forberedelse og gennemførelse af jordarbejder § 16.  

  

 Kulturarvsstyrelsen fastlægger  

 retningslinjer for vurderingen af, hvornår det er nødvendigt at foretage  

 større  

 forundersøgelser, jf. museumslovens § 26, stk. 2.
 Stk. 2.  

  

 Kulturarvsstyrelsen fastsætter i tvivlstilfælde grænsen mellem større og  

 mindre  

 forundersøgelse i den konkrete sag.
Stk. 3.  

  

 I særlige tilfælde kan der ydes  

 tilskud til dækning af den anlægsansvarliges udgifter til større  

 forundersøgelser.
Kulturarvsstyrelsen tager stilling til tilskudsspørgsmålet  

 som led i behandlingen af den konkrete sag.
Stk. 4.  

  

 Ved beslutningen om eventuelt  

 tilskud kan der blandt andet lægges vægt på, hvorvidt udgifterne til  

 forundersøgelsen udgør en uforholdsmæssig stor udgift i forhold til den  

 samlede  

 anlægsudgift.
Det kan herunder også indgå i vurderingen, om jordarbejdet er  

 bestemt til at skulle finde sted inden for et af Kulturarvsstyrelsen udpeget  

 kulturarvsareal, jf. lovens § 23, stk. 4.
Stk. 5.  

  

 Kulturarvsstyrelsen kan i ganske særlige tilfælde ved godkendelse af et  

 budget  

 for en større forundersøgelse beslutte, at den anlægsansvarlige forud for  

 forundersøgelsens påbegyndelse skal stille en bankgaranti eller anden form  

 for  

 sikkerhedsstillelse.
Beløbet, der kan kræves sikkerhed for, kan maksimalt  

 udgøre, hvad der svarer til de budgetterede udgifter til forundersøgelsen,  

 som  

 den anlægsansvarlige skal afholde.
Stk. 6.  

  

 En godkendelse  

 af et budget for en større forundersøgelse bortfalder, hvis godkendelsen ikke  

 er udnyttet inden 1 år efter, at den er meddelt til den anlægsansvarlige  

 eller,  

 at den anlægsansvarlige ikke inden 1 år efter, at godkendelsen er meddelt,  

 har  

 anmodet museet om at iværksætte forundersøgelsen.
I særlige tilfælde kan  

 Kulturarvsstyrelsen dog efter anmodning fra den anlægsansvarlige beslutte, at  

 budgetgodkendelsen ikke bortfalder efter 1 år.
Anmodningen skal fremsættes  

 over  

 for Kulturarvsstyrelsen inden udløbet af 1-årsfristen.
 § 17.  

  

 Kulturarvsstyrelsen kan bemyndige statslige og statsanerkendte  

 kulturhistoriske  

 museer til at standse igangsatte jordarbejder, der berører fortidsminder i  

 medfør af museumslovens § 27, stk. 3.
 Stk. 2.  

  

 Kulturarvsstyrelsen fastsætter den økonomiske ramme for den enkelte  

 arkæologiske undersøgelse efter en faglig arkæologisk vurdering.
Stk. 3.  

  

 I særlige  

 tilfælde kan der ydes tilskud til dækning af den anlægsansvarliges udgifter  

 til  

 arkæologiske undersøgelser.
Kulturarvsstyrelsen tager stilling til  

 tilskudsspørgsmålet som led i behandlingen af den konkrete sag.
Stk. 4.  

  

 Ved  

 beslutningen om eventuelt tilskud kan der blandt andet lægges vægt på,  

 hvorvidt  

 udgifterne til den arkæologiske undersøgelse udgør en uforholdsmæssig stor  

 udgift i forhold til den samlede anlægsudgift.
Endvidere kan der ved  

 vurderingen lægges vægt på:
1)  

 	  

 om den  

 anlægsansvarlige forud for igangsætning af jordarbejdet har indhentet en  

 udtalelse efter museumslovens § 25, 2)  

 	  

 om der forud for  

 igangsætning af jordarbejdet er gennemført en forundersøgelse efter  

 museumslovens  

 § 26, 3)  

 	  

 om den  

 anlægsansvarlige i videst muligt omfang har forsøgt at tilrettelægge det  

 konkrete jordarbejde således, at behovet for arkæologiske undersøgelser  

 begrænses mest muligt, men at der til trods herfor skal foretages  

 arkæologiske  

 undersøgelser, og 4)  

 	  

 om jordarbejdet er  

 bestemt til at skulle udføres inden for et af Kulturarvsstyrelsen udpeget  

 kulturarvsareal,  

 jf. lovens § 23, stk. 4.
Stk. 5.  

  

 De  

 statslige og statsanerkendte kulturhistoriske museer indhenter oplysninger om  

 anlægsarbejdets samlede økonomiske ramme, som videregives til  

 Kulturarvsstyrelsen.
Kulturarvsstyrelsen administrerer tilskudsordningen og  

 meddeler den anlægsansvarlige størrelsen af et eventuelt tilskud samtidig med  

 meddelelse om, at den arkæologiske undersøgelse skal gennemføres efter det  

 godkendte budget.
Stk. 6.  

  

 Kulturarvsstyrelsen kan i ganske særlige tilfælde ved godkendelse af et  

 budget  

 for en arkæologisk undersøgelse beslutte, at den anlægsansvarlige forud for  

 undersøgelsens påbegyndelse skal stille en bankgaranti eller anden form for  

 sikkerhedsstillelse.
Beløbet, der kan kræves sikkerhed for, kan maksimalt  

 udgøre, hvad der svarer til de budgetterede udgifter til undersøgelsen, som  

 den  

 anlægsansvarlige skal afholde.
Stk. 7.  

  

 En godkendelse  

 af et budget for en arkæologisk undersøgelse bortfalder, hvis godkendelsen  

 ikke  

 er udnyttet inden 1 år efter, at den er meddelt den anlægsansvarlige eller,  

 at  

 undersøgelsen ikke er iværksat inden 1 år efter, at godkendelsen er meddelt  

 den  

 anlægsansvarlige.
I særlige tilfælde kan Kulturarvsstyrelsen dog efter  

 anmodning fra den anlægsansvarlige beslutte, at budgetgodkendelsen ikke  

 bortfalder efter 1 år.
Anmodningen skal fremsættes over for  

 Kulturarvsstyrelsen  

 inden udløbet af 1-årsfristen.
 § 18.  

  

 Kulturarvsstyrelsen kan bemyndige  

 statslige og statsanerkendte naturhistoriske museer til at standse igangsatte  

 jordarbejder, der berører usædvanlige naturhistoriske genstande i medfør af  

 museumslovens  

 § 29, stk. 2.
Kapitel 6 Forsikringsmæssig risiko § 19.  

  

 Kulturministeren  

 fastsætter de nærmere betingelser, herunder bl.a. ansøgningsfrister,  

 minimumsbeløbsgrænse  

 for forsikringsværdien samt sikringsmæssige krav, for at staten påtager sig  

 den  

 forsikringsmæssige risiko efter museumslovens § 32, stk. 1.
 Stk. 2.  

  

 Kulturministeren  

 nedsætter et sikringsudvalg, der bl.a. skal have til opgave at rådgive om de  

 forhold, der er nævnt i stk. 1.
Kapitel 7 Selvejende institutioner § 20.  

  

 Overdragelsen af amtskommunalt ejede bygninger, i hvilke statsanerkendte  

 museer  

 og amtskommunalt finansierede konserveringscentre varetager deres opgaver,  

 sker  

 i overensstemmelse med reglerne i bekendtgørelse nr. 877 af 16. september  

 2005  

 om fordeling af aktiver og passiver, rettigheder og pligter og ansatte som  

 følge af opgaveflytninger den 1. januar 2007 i forbindelse med  

 kommunalreformen.
Værdien af bygningerne indgår ved beregningen af den andel  

 af  

 amtskommunens nettoformue, som staten i overensstemmelse med reglerne i  

 bekendtgørelse nr. 877 af 16. september 2005 skal modtage i henhold til  

 myndighedernes  

 aftale eller delingsrådets beslutning.
 Stk. 2.  

  

 Ved overdragelse af ejerskabet  

 af en amtskommunalt ejet bygning til en selvejende institution overdrages  

 samtidig aktiver og passiver samt rettigheder og pligter, som kan henføres  

 til  

 ejerskabet af bygningen.
Kapitel 8 Regnskabsaflæggelse m.v. som følge af  

 kommunalreformen § 21.  

  

 Regnskabsaflæggelse m.v. i  

 henhold til § 5, stk. 2, i lov nr. 562 af 24. juni 2005 om ændring  

 af  

 museumsloven, bygningsfredningsloven og lov om folkekirkens kirkebygninger og  

 kirkegårde og om ophævelse af lov om regionale faglige kulturmiljøråd  

 (udmøntning  

 af kommunalreformen for så vidt angår museumsområdet m.v.) skal ske til  

 Kulturarvsstyrelsen.
Institutioner, som er omfattet af § 5, stk. 2,  

 nr. 2 og 3, i førnævnte lov skal indsende regnskab til Kulturarvsstyrelsen  

 senest den 15. juni 2007.
Kapitel 9 Administration, bemyndigelser og klageadgang § 22.  

  

 For så vidt angår administration,  

 bemyndigelser og klageadgang henvises til regler fastsat af kulturministeren  

 i  

 henhold til museumslovens § 38.
Kapitel 10 Ikrafttræden m.v.
 § 23.  

  

 Bekendtgørelsen træder i kraft  

 den 1. januar 2007. § 12, stk. 3, samt §§ 13 og 15 har dog kun  

 virkning fra den 1. januar 2007 til den 31. december 2010.
 Stk. 2.  

  

 §§ 16,  

 stk. 5, og 17, stk. 6, finder anvendelse på ansøgninger, der er  

 modtaget i Kulturarvsstyrelsen den 1. januar 2007 eller senere.
 Stk. 3.  

  

 §§ 16, stk. 6, og 17,  

 stk. 7, finder anvendelse på afgørelser truffet af Kulturarvsstyrelsen  

 den  

 1. januar 2007 eller senere.
 Stk. 4.  

  

 Samtidig  

 ophæves bekendtgørelse nr. 952 af 27. november 2002 om museer.
Kulturministeriet, den 14. december  

 2006 Brian Mikkelsen /Malene Sthyr Bilag 1 Beregningseksempler til forklaring af  

 tilskudssystemet i henhold til museumslovens § 15.
 I alle eksempler er det  

 forudsat, at årets tilskudsprocent er 39,5. Den endelige tilskudsprocent  

 afhænger  

 af ikke-statslige tilskud de enkelte år.
Eksempel 1 Beregning i henhold til  

 § 15, stk. 1-3, jf. bekendtgørelsens § 11, stk. 1-3.
Tilskud fra kommuner 1.100.000 kr.
Ikke-offentlige tilskud 300.000 kr.
Fradrag for udgifter til husleje/prioritetsydelser - 100.000 kr.
Tilskudsgrundlag 1.300.000 kr.
Ved en tilskudsprocent på 39,5 udgør statstilskuddet = 513.500 kr.
Eksempel 2 Samme forudsætninger som  

 ovenfor suppleret med, at museet er omfattet af bestemmelsen i lovens  

 § 15, stk. 4, 1. punktum, om maksimalt tilskudsgrundlag, der i  

 eksemplet er fastsat til 2.000.000 kr.
Tilskud fra kommuner 2.800.000 kr.
Ikke-offentlige tilskud 400.000 kr.
Fradrag for udgifter til husleje/prioritetsydelser - 100.000 kr.
 Tilskudsgrundlag, reduceres til maksimum på 2.000.000 kr.
(3.100.000 kr.) Ved en tilskudsprocent på 39,5 udgør statstilskuddet = 790.000 kr.
Eksempel 3 Samme forudsætninger som  

 ovenfor, suppleret med, at der mellem tre kommuner er indgået aftale i  

 henhold  

 til lovens § 15, stk. 4, 2. punktum, jf. bekendtgørelsens  

 § 12.
Hjemkommune (1) kommune (2) kommune (3) Tilskud fra kommuner 2.100.000 kr.
 400.000 kr.
 300.000 kr.
Ikke-offentlige tilskud 400.000 kr.
Fradrag for husleje og Prioritetsydelser - 200.000 kr.
Tilskudsgrundlag (2.300.000 kr.) reduceret til maksimum 2.000.000 kr.
 + 400.000 kr.
 + 300.000 kr.
Tilsammen for alle tre kommuner = 2.700.000 kr.
Ved en tilskudsprocent på 39,5 udgør statstilskuddet = 1.066.500 kr.
