 Bekendtgørelse om indbetaling af Den Særlige  

 Pensionsopsparing for medlemmer af arbejdsløshedskasser for lønmodtagere ved  

 udbetaling af dagpenge m.v.
 I medfør af § 85 e, stk. 3, i lov om  

 arbejdsløshedsforsikring m.v., jf. lovbekendtgørelse nr. 592 af 14. juli  

 1999,  

 § 38 b, stk. 3, i lov om arbejdsmarkedsuddannelser, jf.  

 lovbekendtgørelse nr. 5 af 4. januar 1999, og § 41 c, stk. 3, i lov  

 om en aktiv arbejdsmarkedspolitik, jf. lovbekendtgørelse nr. 666 af 19.  

 august  

 1999, som ændret ved § 1 i lov nr. 1082 af 29. december 1999, fastsættes  

 efter indstilling fra direktøren for arbejdsløshedsforsikringen og  

 bestyrelsen  

 for Arbejdsmarkedets Tillægspension:
§ 1.  

  

 Arbejdsløshedskasser for lønmodtagere tilbageholder den særlige  

 pensionsopsparing hos medlemmer, der modtager dagpenge efter lov om  

 arbejdsløshedsforsikring m.v. eller kursusgodtgørelse efter lov om  

 arbejdsmarkedsuddannelser.
Endvidere tilbageholder kasserne den særlige  

 pensionsopsparing hos medlemmer over 25 år, der modtager  

 uddannelsesgodtgørelse, og hos medlemmer som modtager praktikydelse, efter  

 lov  

 om en aktiv arbejdsmarkedspolitik.
 § 2.  

  

 Pensionsopsparingen  

 udgør 1 procent af den ugentlige ydelse efter fradrag af medlemmets del af  

 ATP-bidraget af den pågældende ydelse.
 Stk. 2.  

  

 Opsparingen  

 for en uge afrundes til nærmeste hele kronebeløb.
§ 3.  

  

 Arbejdsløshedskasserne  

 opgør og indbetaler den tilbageholdte pensionsopsparing kvartalsvis bagud til  

 Arbejdsmarkedets Tillægspension.
Sidste rettidige betalingsdag er den 14. i  

 måneden efter hvert kvartals udløb.
For oktober kvartal er sidste rettidige  

 betalingsdag  

 dog den 20. januar.
 Stk. 2.  

  

 Betaling  

 skal ske til Arbejdsmarkedets Tillægspensions konto for Den Særlige  

 Pensionsopsparing med angivelse af det SE-nummer, den enkelte ydelse er  

 udbetalt under.
 Stk. 3.  

  

 Indbetaler  

 kassen ikke opsparing rettidigt, finder reglerne i § 17, stk. 2-5  

 og  

 7, i lov om Arbejdsmarkedets Tillægspension tilsvarende anvendelse.
 Stk. 4.  

  

 Reglerne  

 for udbetaling af forskud og refusion til de anerkendte arbejdsløshedskasser  

 til dækning af dagpenge, kursusgodtgørelse, uddannelsesgodtgørelse til  

 personer  

 over 25 år samt praktikydelse finder anvendelse på beløb, der indbetales til  

 Arbejdsmarkedets Tillægspension efter denne bekendtgørelse.
 § 4.  

  

 For  

 hvert medlem skal arbejdsløshedskasserne senest den 1. juni hvert år  

 indberette  

 størrelsen af den indbetalte pensionsopsparing for det foregående år.  

 Indberetningen sker direkte til Arbejdsmarkedets Tillægspension.
§ 5.  

  

 Hvis  

 et medlem skal tilbagebetale dagpenge, kursusgodtgørelse,  

 uddannelsesgodtgørelse eller praktikydelse, der er modtaget med urette, skal  

 indbetalte opsparingsbeløb af ydelsen overføres fra Arbejdsmarkedets  

 Tillægspension til arbejdsløshedskassen.
Beløb under 50 kr. overføres dog  

 ikke.
 § 6.  

  

 Bekendtgørelsen  

 træder i kraft den 1. februar 2000.
 Stk. 2.  

  

 Samtidig  

 ophæves bekendtgørelse nr. 763 af 23. oktober 1998 om indbetaling af Den  

 Særlige Pensionsopsparing for medlemmer af arbejdsløshedskasser for  

 lønmodtagere ved udbetaling af dagpenge m.v.
 Stk. 3.  

  

 Direktoratet  

 for Arbejdsløshedsforsikringen udarbejder en vejledning til denne  

 bekendtgørelse.
