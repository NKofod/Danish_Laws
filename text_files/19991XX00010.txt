Skriftlig fremsættelse (6. oktober 1999) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til lov om ændring af lov om de  

 erhvervsgymnasiale uddannelser til højere handelseksamen og  

 højere teknisk eksamen (Ikrafttræden for Grønland).
(Lovforslag nr.
L 10).
Forslaget om ikrafttræden for Grønland af lov  

 om de erhvervsgymnasiale uddannelser til højere handelseksamen og  

 højere teknisk eksamen fremsættes efter ønske fra  

 Grønlands Hjemmestyre.
Loven vil efter forslaget kunne sættes i  

 kraft ved en kongelig anordning, der rummer de tilpasninger af lovens  

 bestemmelser, som de særlige grønlandske forhold tilsiger.
Grønlands erhvervsgymnasiale uddannelser  

 ønskes udbudt som et alternativ til Grønlands gymnasiale  

 Uddannelse (GU) og vil i lighed med disse blive adgangsgivende til  

 videregående uddannelse i Danmark.
De erhvervsgymnasiale uddannelser  

 vil blive tilrettelagt efter regler fastsat af undervisningsministeren efter  

 samråd med Grønlands Landsstyre.
Uddannelserne finansieres af  

 Grønlands Hjemmestyre uden tilskud fra den danske stat.
 Grønlands Hjemmestyre planlægger aktuelt at  

 oprette uddannelsen til højere teknisk eksamen (htx) med første  

 optag i foråret 2000.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i det høje Ting.
