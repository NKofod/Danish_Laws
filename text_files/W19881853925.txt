 I relation til fradrag for flytteudgifter blev det statslige og det  

 kommunale civilforsvar samt sygehusberedskabet anset for en enhed, således at  

 flytteudgifter kunne fradrages ved flytning fra statsligt til kommunalt  

 civilforsvar.
 A klagede over, at de stedlige skatternyndigheder ikke havde anset ham for  

 berettiget til et flyttefradrag, som han havde anmodet om ved indgivelse af  

 selvangivelse for 1985.
 Det fremgik af sagen, at klageren var ansat under Civilforsvarsstyrelsen,  

 og at han havde fungeret som statsansat korpsmester med tjenestested i  

 København.
 I 1985 var klageren efter ansøgning blevet udnævnt til  

 civilforsvarsinspektør i en jysk by, hvilken stilling aflønnedes af kommunen.
 Klageren havde nedlagt påstand om fradrag for flytteudgifter på 15.000  

 kr., heraf dokumenterede direkte udgifter på 10.736 kr. til flytning, samt et  

 skønsmæssigt beløb på 4.264 kr. til andre udgifter forårsaget af flytningen.
 De stedlige skattemyndigheder havde ikke anset klageren for berettiget til  

 fradrag for llytteudgifter, idet myndighederne havde ment, at klageren havde  

 fået stilling under en ny arbejdsgiver.
 Klageren henviste til, at Civilforsvaret var en enhed, der bestod af et  

 statsligt civilforsvar, et kommunalt civilforsvar samt et sygehusberedskab.
Efter de foreliggende oplysningcr fandt Landsskatteretten, at  

 Civilforsvaret, der i henhold til civilforsvarsloven er underlagt  

 Indenrigsministeriet, måtte betragtes som en enhed, der organisatorisk  

 omfattede de ovennævnte afdelinger.
Retten fandt herefter, at klageren måtte  

 anses for forflyttet under samme organisation, og at han derfor var  

 berettiget til fradrag for flytteudgifter.
 Da retten endvidere ikke fandt grundlag for at anfægte størrelsen af det  

 af klageren påståede flyttefradrag, blev den påklagede ansættelse nedsat med  

 15.000 kr.
 LV 1987, D 2.3.2.1.
 (* 1) Afgørelsen er offentliggjort i Skat 1988, nr. 11, side 687.
