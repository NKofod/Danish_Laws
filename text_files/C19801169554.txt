Efter »Tjenestetidsudvalget's indstilling har direktoratet bestemt,  

 at registreringen af anstalternes opsyn- og værkmesterpersonales tjenestetid,  

 mistede fridage, overtid samt særlige ydelser fra den 21. december 1980 skal  

 ske på en ny blanket, der benævnes lønordre 9 B  

 »opgørelsesbladet«.(* 1) Anstalternes tjenestelisteførere udfylder bladet i henhold til den  

 medfølgende vejledning.(* 2) Blanketten dækker een måned fra den 21. - den 20. i den efterfølgende  

 måned og er trykt med en speciel farvet forside med to kopier i et samlesæt.
 Forsiden af blanketten (brun) skal bruges til indkodning af særlige  

 ydelser og overtid via SCL (statens centrale lønanvisning) og erstatter den  

 nuværende lønordre 9 A for det ovenfor nævnte personale.
For det personale der skal have udbetalt overtid og særlige ydelser, skal  

 blanketten afleveres fra tjenestelisteføreren til anstaltens bogholderi  

 normalt senest den 28. i hver måned.
Bodholderiet indsendet herefter  

 blanketten til direktoratet sammen med eventuelt andre blanketter eksempelvis  

 tilbagebetaling af forskud m.v.
 Der vil senere fra direktoratet blive meddelt de endelige  

 indberetningsterminer.
 Den anden side i blanketsættet (rød farve) forbliver ved  

 tjenestelisteføreren og skal arkiveres på tjenestestedet.
Den sidste side i blanketsættet (hvid farve) skal udleveres til den  

 pågældende person som bladet omhandler.
Den pågældende får herved en  

 ajourført oversigt over, hvor mange særlige ydelser og overarbejdstimer der  

 vil blive udbetalt ved den næste lønanvisning samt en status over  

 tilgodehavende overtid m.v.
Denne blanket må først udleveres til personalet,  

 når bogholderiet har fremsendt hovedblanketten (den brune) til direktoratet.
 På blanketten skal påstemples navn og CPR.nr. med en adremaplade i det  

 hvide felt til venstre på blanketten, således at CPR.nr. står under den tynde  

 streg fra 4 - 15. Opmærksomheden henledes på vigtigheden af, at CPR.nr. samt  

 de to cifre (14 og 15) til brug for lønkodning tydeligt er påstemplet inden  

 for feltet.
 Ved indførelsen af disse adremaplader har direktoratet indgået en aftale  

 med firmaet:
DAN ADRESS Systemer, Silkeborgvej 283, 8230 Aabyhøj.
 Tlf.: 06 - 15 50 50.
 Alle adremaplader skal fremover rekvireres herfra.
Blanketten, lønordre 9 B, rekvireres fra statsfængslet i Horsens trykkeri  

 (blanket nr.
D.F.K. 11).
Ved inførelsen af den i denne skrivelse nævnte blanket udgår det grønne  

 kort, der hidtil har været anvendt til registrering af overtid, mistede  

 fridage m.v.
De udfyldte grønne kort bedes dog opbevaret på tjenestestederne  

 til brug for eventuel senere revision.
 Der vedlægges et antal genparter plus bilag af nærværende til udlevering  

 til følgende:
Overvagtmesteren Tjenestelisteføreren Bogholderiet Fængselsforvalteren Dansk fængselsforbunds lokalafdeling.
 Spørgsmål i relation til nærværende skrivelse bedes rettet til  

 direktoratets 1. kontor (Leif Jørgensen).
 E.B.
