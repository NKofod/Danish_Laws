 I henhold til § 9, stk. 5, i justitsministeriets bekendtgørelse nr. 423 af  

 21. juni 1973 om fuldbyrdelse af frihedsstraf fastsættes følgende regler om  

 de indsattes adgang til tandbehandling og tandeftersyn.
 § 1.  De indsatte har adgang til akut tandbehandling,  

 supplerende tandbehandling og tandeftersyn.
Stk. 2.  Ved akut tandbehandling forstås behandling som  

 følge af infektiøse tilstande i tænder og mundhule, blødninger efter  

 kirurgiske indgreb, smertetilstand eller traumatiske tandskader eller skader  

 på protese, der kræver øjeblikkelig behandling.
Akut tandbehandling omfatter  

 endvidere tandbehandling, som institutionens læge ved henvisning til  

 tandlægen finder påkrævet som led i behandling af ikke-odontologiske  

 sygdomstilstande.
 Stk. 3.  Ved supplerende tandbehandling forstås  

 behandling, der efter tandlægens skøn er påkrævet uden at være omfattet af  

 stk. 2.
§ 2.  Indsatte, der har behov for akut  

 tandlægebehandling, skal snarest muligt have adgang til undersøgelse og  

 behandling.
For indsatte i arresthusene skal der foreligge henvisning fra  

 arresthuslægen, medmindre det er åbenbart, at akut tandbehandling er  

 påkrævet.
 Stk. 2.  Udgiften afholdes af institutionen i det  

 omfang, udgiften ikke afholdes af den offentlige sygesikring.
 § 3.  Indsatte i kriminalforsorgens anstalter tilbydes  

 supplerende tandbehandling.
 Stk. 2.  Indsatte i arresthusene tilbydes supplerende  

 tandbehandling, såfremt det anbefales af arresthuslægen og særlige  

 omstændigheder i øvrigt taler derfor.
Stk. 3.  I det omfang, udgiften ikke afholdes af den  

 offentlige sygesikring, afholdes udgiften af den indsatte, dog højst 1/6 af  

 den samlede udgift.
Den resterende del af udgiften afholdes af institutionen.
 Stk. 4.  Merudgifter til proteser i ekstraudførelse samt  

 udgifter til guldindlæg, guldkroner, stifttænder og jacketkroner afholdes af  

 den indsatte.
 Stk. 5.  Udgifter til helproteser og lignende kan  

 afholdes af institutionen, såfremt omstændighederne i det enkelte tilfælde  

 taler derfor.
 § 4.  Udgiften til lokalbedøvelse efter tandlægens  

 skøn afholdes af institutionen i det omfang, udgiften ikke afholdes af den  

 offentlige sygesikring.
§ 5.  Indsatte i kriminalforsorgens anstalter, for  

 hvem opholdstiden må påregnes at blive på 3 måneder eller derover, tilbydes  

 tandeftersyn første gang umiddelbart efter indsættelsen og derefter med et  

 halvt års mellemrum.
Har den indsatte gennemgået tandeftersyn inden for det  

 sidste halve år, udsættes tilbuddet om det første tandeftersyn dog i  

 almindelighed, indtil der er forløbet et halvt år efter sidste eftersyn.
 Stk. 2.  Indsatte i Københavns fængsler tilbydes  

 tandeftersyn efter 3 måneders ophold og derefter med et halvt års mellemrum.
 Stk. 3.  Indsatte i arresthusene tilbydes tandeftersyn  

 efter reglen i stk. 2, såfremt det anbefales af arresthuslægen, og særlige  

 omstændigheder i øvrigt taler derfor.
 Stk. 4.  Udgiften afholdes af institutionen i det  

 omfang, udgiften ikke afholdes af den offentlige sygesikring.
 § 6.  Tandbehandling og tandeftersyn foretages af  

 institutionens tandlæge eller af en privat praktiserende tandlæge efter  

 institutionens nærmere bestemmelse.
 § 7.  Om tandbehandling og tandeftersyn af indsatte i  

 kriminalforsorgens anstalter foretages notat i tandlægejournalen.
 § 8.  Cirkulæret træder i kraft den 1. oktober 1978.
 Stk. 2.  Samtidig ophæves:
 Direktoratets cirkulærskrivelse af 10. maj 1946 angående tandbehandling af  

 de i arresthusene hensiddende fanger.
 Justitsministeriets cirkulærskrivelse af 6. august 1958 angående  

 tandbehandling af indsatte i statsfængsel og særfængsel.
 Justitsministeriets cirkulærskrivelse af 1. april 1970 om tandeftersyn.
 JUSTITSMINISTERIET, DIREKTORATET FOR KRIMINALFORSORGEN, DEN 23. AUGUST  

 1978.
H.
H.
BRYDENSHOLT /J.
Waagensen (Til kriminalforsorgens anstalter og arresthusene).
