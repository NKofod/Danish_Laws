 I henhold til § 3, stk. 2, og § 10 i lov nr. 284 af 23. maj 1973 om  

 kapitaltilførselsafgift bestemmes:
 § 1.  Kapitaltilførselsafgiften opkræves for hele  

 landet af amtsskatteinspektorat nr. 1, København, adresse: Halmtorvet 20,  

 1700 København V.
 Stk. 2.  Amtsskatteinspektoratet træffer afgørelse om  

 fritagelser efter lovens § 3, stk. 2. Afgørelsen kan påklages til  

 finansministeriet (skattedepartementet).
§ 2.  De afgiftspligtige selskaber m.v. skal, inden 4  

 uger efter at afgiftspligt er indtrådt, indgive anmeldelse til det i § 1  

 nævnte amtsskatteinspektorat ved udfyldelse af den blanket, som  

 finansministeriet har ladet udarbejde.
Blanketten kan fås udleveret i  

 amtsskatteinspektoraterne og i aktieselskabs-registeret.
 Stk. 2.  Ved afgiftsanmeldelsens indsendelse skal de  

 dokumenter m.v. vedlægges, som er nævnt i anmeldelsesblankettens  

 bilagsfortegnelse.
 § 3.  Bekendtgørelsen træder i kraft 1. juli 1973.
 Finansministeriet, den 14. juni 1973.
 Henry Grunbaum.
