25-årig dansk statsborger født og bosiddende i Israel søger bevarelse  

 af dansk indfødsret.
Da ansøgeren kun har været på 2 besøg her i landet, i  

 alt ca. 7. mdr. inden det fyldte 22. år fastslåes, at den danske indfødsret  

 er mistet.
Indenrigsministeriet har med Ambassadens skrivelse af 5. januar 1988 (j.  

 nr.16.Dan.3) modtaget en ansøgning fra Ilan Yitzhak Jaffe om tilladelse til  

 at bevare dansk indfødsret.
Ansøgeren er født den 3. juni 1962 i Israel som  

 søn af dansk mor og israelsk far.
 Det fremgår af sagen, at ansøgeren kun har været på 2 besøg her i landet,  

 ialt ca. 7 måneder.
 I denne anledning meddeler Indenrigsministeriet, at da ansøgeren ikke  

 inden sit 22. år har haft bopæl i Danmark i 1 år har han i henhold til § 8 i  

 lov om dansk indfødsret, jf. bekendtgørelse nr. 155 af 6. april 1978, mistet  

 sin ved fødslen erhvervede danske indfødsret, da han fyldte 22 år.
 Det tilføjes, at ministeriet ikke har mulighed for at indstille til  

 bevarelse af indfødsretten ved kongelig resolution i den foreliggende sag,  

 idet ansøgning herom ikke blev indgivet inden det 22. år.
 Ministeriet kan ikke udtale sig med sikkerhed om, efter hvor lang tids  

 ophold her i landet statsborgerskabet kan generhverves, da dette spørgsmål  

 afgøres af Folketinget, men ministeriet er villig til at forelægge en  

 ansøgning fra Ilan Yitzhak Jaffe for Folketingets indfødsretsudvalg allerede  

 efter ca. 1/2 års ophold her i landet.
 Ambassaden bedes oplyse ansøgeren om ovenstående og samtidig tilbagelevere  

 vedlagte bilag, der fulgte med ansøgningen.
