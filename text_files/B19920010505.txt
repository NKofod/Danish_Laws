(Prisbekg.) I medfør af § 44 i lov nr. 279 af 6. juni 1984 om apoteksvirksomhed  

 fastsættes:
Farmaceutiske specialiteter § 1.  Forbrugerprisen for farmaceutiske specialiteter  

 består af en registerpris, jf. § 2, samt eventuelle gebyrer, jf. §§ 19-22.
 § 2.  Ved forhandling af lægemidler, bortset fra de i  

 stk. 2 nævnte tilfælde, beregnes registerprisen ved til den i  

 lægemiddellovens § 22 anmeldte indkøbspris (AIP) pr. pakning (ekskl. moms) at  

 lægge 87,0 pct. af følgende beløb:
 For AIP <= 30 kr.: 60 pct. af AIP + 1,80 kr.
 30 < AIP <= 60 kr.: 40 pct. af AIP + 7,80 kr.
 60 < AIP 20 pct. af AIP + 19,80 kr.
 Stk. 2.  Ved forhandling af lægemidler til  

 medicindepoter, til sygehusafdelinger og afdelinger på lignende institutioner  

 og til plejehjem, hvor der leveres til fælles lægemiddellager, samt ved  

 forhandling af lægemidler efter recept til behandling af dyr, som holdes i  

 erhvervsmæssigt øjemed, og til brug i dyrlægens praksis, beregnes  

 registerprisen ved til den i lægemiddellovens § 22 anmeldte indkøbspris (AIP)  

 pr. pakning (ekskl. moms) at lægge 90.2 pct. af 20 pct. af AIP.
 Stk. 3.  Til de i stk. 1 og 2 fremkomne beløb lægges  

 moms.
 Stk. 4.  Beløb som fremkommer i stk. 3 afrundes til  

 nærmeste ørebeløb, der kan deles med 5.
 § 3.  Sundhedsministeren kan i forbindelse med forsøg  

 med ompakning af farmaceutiske specialiteter på apotek bestemme, hvorledes  

 forbrugerprisen på de ompakkede lægemidler skal beregnes.
 § 4.  Sundhedsstyrelsen foranlediger registerprisen  

 for farmaceutiske specialiteter offentliggjort i en specialitetstakst.
 § 5.  Forbrugerprisen for farmaceutiske specialiteter,  

 der ikke er optaget i specialitetstaksten, og som udleveres efter særlig  

 tilladelse fra Sundhedsstyrelsen, beregnes efter reglerne i §§ 1-2, jf. dog §  

 6.
§ 6.  Forbrugerprisen for lægemidler, der udleveres  

 fra statens seruminstitutter, og for blodprodukter fra private producenter af  

 tilsvarende art som Statens Seruminstituts blodprodukter, er den pris,  

 hvortil de af instituttet/grossisten leveres til apoteket.
Såfremt der  

 leveres til apoteket uden vederlag, kan der ikke for disse lægemidler og  

 blodprodukter beregnes nogen forbrugerpris.
 § 7.  Dyrlæger, der udleverer eller anvender  

 farmaceutiske specialiteter, skal beregne forbrugerprisen for den udleverede  

 eller anvendte pakning efter bestemmelserne i §§ 1 og 2, stk. 2, 3 og 4.
 Stk. 2.  Udleverer eller anvender dyrlægen en pakning,  

 der udgør en del af en samlepakning (klinikpakning og multipakning), beregnes  

 registerprisen forholdsmæssigt ud fra samlepakningens pris.
 Stk. 3.  Anvender dyrlægen kun en del af indholdet i en  

 pakning, beregnes registerprisen herfor forholdsmæssigt ud fra registerprisen  

 på den anvendte pakning, jf. stk. 1 eller delpakning, jf. stk. 2, med tillæg  

 af 10 pct.
Magistrelt fremstillede lægemidler § 8.  Forbrugerprisen for magistrelt fremstillede  

 lægemidler består af fremstillingsgebyr (§§ 9-15), eventuelt tillæg for  

 aseptisk tilberedning (§ 16), avance samt eventuelle gebyrer, jf. §§ 19-22.  

 Avancen beregnes i overensstemmelse med § 2, stk. 1-4, idet  

 fremstillingsgebyr og eventuelt tillæg for aseptisk tilberedning anvendes som  

 beregningsgrundlag i stedet for AIP.
 § 9.  Fremstillingsgebyret for blandinger af faste  

 stoffer er 10,00 kr. pr. påbegyndt 100 g pr. pakning, dog mindst 40,00 kr.  

 plus prisen (AIP) på indkøbstidspunktet for de stoffer, der forbruges.
 § 10.  Fremstillingsgebyret for blandinger af væsker  

 med eller uden tilsætning af faste stoffer (inkl. filtrering), samt  

 emulsioner og suspensioner, som tilberedes ved almindelig omrystning, er 6,00  

 kr. pr. påbegyndt 100 g pr. pakning, dog mindst 30,00 kr., plus tillæg for  

 indholdsstofferne, jf. § 13.
 § 11.  Fremstillingsgebyret for blandinger af faste  

 eller halvfaste stoffer, med eller uden tilsætning af væske, ved tilberedning  

 i morter eller lignende, d.v.s. blandinger, der ikke er omfattet af § 9 og §  

 10, er 10,00 kr. pr. påbegyndt 100 g pr. pakning, dog mindst 40,00 kr., plus  

 tillæg for indholdsstofferne, jf. § 13.
 § 12.  Fremstillingsgebyret for afdelte pulvere, heri  

 indbefattet eventuel blanding af indholdsstoffer, er 10,00 kr. pr. påbegyndt  

 100 g, dog mindst 40,00 kr. plus tillæg for indholdsstofferne, jf. § 13. For  

 afvejning i papir, poser, glas eller lignende tillægges 1,50 kr. pr.  

 afvejning.
§ 13.  Ved beregning af fremstillingsgebyr efter §§ 9,  

 10 og 11 tillægges et beløb pr. indholdsstof - lægemiddelstoffer såvel som  

 hjælpestoffer - på 5,00 kr.
Dette gælder dog ikke farmaceutiske  

 specialiteter, der indgår som mellemprodukter i fremstillingen, jf. stk. 2.
Stk. 2.  Hvis der indgår en farmaceutisk specialitet i  

 fremstillingen, tillægges den på indkøbstidspunktet gældende AIP for hele den  

 pakning eller alle de pakninger, der anvendes.
Apoteket skal anvende den  

 pakningsstørrelse eller de pakningsstørrelser, der resulterer i det lavest  

 mulige tillæg.
 Stk. 3.  Hvis prisen (AIP) på indkøbstidspunktet for de  

 indholdsstoffer, der indgår i et lægemiddel, overstiger 50 pct. af  

 forbrugerprisen beregnet efter §§ 10-13, stk. 2, ekskl. avance og moms,  

 tillægges prisen for indholdsstofferne i stedet for de i stk. 1 og 2 nævnte  

 tillæg.
 § 14.  Fremstillingsgebyret for doserede lægemidler er  

 for tabletter, piller og kapsler 0,75 kr. pr. stk., dog mindst 75,00 kr., og  

 for stikpiller, vagitorier og uteritorier 5,00 kr. pr. stk.
 § 15.  Fremstillingsgebyret ved afvejning af  

 enkeltstoffer er 20,00 kr. pr. pakning plus den på indkøbstidspunktet  

 gældende pris (AIP) for stoffet.
 § 16.  Der beregnes følgende tillæg for aseptisk  

 tilberedning:
§ 17.  Hvis en ekspedition omfatter flere pakninger af  

 samme magistrelle lægemiddel, beregnes prisen for den første pakning i  

 overensstemmelse med bestemmelserne i §§ 8-15. Bortset fra de i § 15 nævnte  

 tilfælde er prisen for hver af de efterfølgende pakninger 70 pct. af den  

 første paknings pris.
Prisen for hver af de efterfølgende pakninger er i de i  

 § 15 nævnte tilfælde den samme som prisen for den første pakning.
 § 18.  Dyrlæger, der udleverer eller anvender  

 magistrelt fremstillede lægemidler, skal beregne forbrugerprisen for den  

 udleverede eller anvendte pakning efter bestemmelserne i § 8.
 Stk. 2.  Udleverer eller anvender dyrlægen enkelte  

 pakninger af ekspeditioner omfattet af § 17, beregnes prisen på de enkelte  

 pakninger forholdsmæssigt ud fra prisen på den samlede mængde.
Gebyrer § 19.  Ved ekspedition af en recept eller rekvisition  

 beregnes et gebyr for hver enkelt pakning (recepturgebyr). Der beregnes dog  

 ikke recepturgebyr ved ekspedition af de i § 2, stk. 2 nævnte leverancer.
 Stk. 2.  Recepturgebyret udgør 6,15 kr. ekskl. moms.
 § 20.  Ved ekspedition af en recept ordineret pr.  

 telefon tillægges et gebyr for den samlede ordination (telefonreceptgebyr).
 Stk. 2.  Telefonreceptgebyret udgør 1,05 kr. ekskl.  

 moms.
 § 21.  Ved ekspedition under vagttjeneste eller  

 tilkaldevagttjeneste mellem kl. 20.00 og kl. 8.30, på lørdage dog fra kl. 14,  

 samt på søn- og helligdage beregnes et gebyr for den samlede ekspedition  

 (vagtbegyr).
 Stk. 2.  Vagtgebyret beregnes dog ikke ved ekspedition  

 af recepter dateret een af de dage, der er omfattet af vagten.
 Stk. 3.  Vagtgebyret udgør 8,20 kr. ekskl. moms.
 § 22.  Til de i §§ 19, 20 og 21 nævnte gebyrer lægges  

 moms.
 Stk. 2.  Beløb, som fremkommer i stk. 1, afrundes til  

 nærmeste ørebeløb, der kan deles med 5.
 § 23.  Ved dyrlægers videreudlevering af lægemidler  

 kan dyrlæger opkræve et gebyr på indtil 5 pct. af registerprisen.
 Rabatydelser mv.
§ 24.  Ved afregning med en distribuerende læge for  

 lægemidler, leveret til distribution, skal der ydes lægen en rabat, svarende  

 til 10 pct. af forbrugerprisen for det pågældende lægemiddel efter fradrag af  

 moms.
Såfremt lægen indkasserer hele beløbet eller en del af beløbet hos  

 patienten, godtgøres yderligere 5 pct. af det indkasserede beløb efter  

 fradrag af moms.
 Stk. 2.  Der ydes en rabat på 5 pct. af regningsbeløbet  

 efter fradrag af moms, såfremt det årlige medicinindkøb på det pågældende  

 apotek beløber sig til mindst 60.000 kr. ekskl. moms.
 Stk. 3.  Rabat efter stk. 1-2 ydes dog ikke ved levering  

 af lægemidler i de i § 2, stk. 2 og § 6 nævnte tilfælde.
Stk. 4.  Betaling for lægemiddelleverancer fra  

 apotekerne skal finde sted senest en måned efter udløbet af den måned, hvor  

 leverancen har fundet sted.
Apotekeren kan dog i særlige tilfælde bestemme,  

 at betalingen skal ske kontant.
Ved for sen betaling gælder reglerne i lov om  

 renter ved forsinket betaling mv.
 Stk. 5.  Det er en betingelse for ydelse af rabat, at  

 betaling finder sted inden for den frist, som er nævnt i stk. 4.
Ikrafttræden § 25.  Bekendtgørelsen træder i kraft 1. marts 1992.
 Stk. 2.  Indenrigsministeriets bekendtgørelse nr. 61 af  

 22. februar 1985 om beregning af apotekernes priser ved salg til forbrugerne  

 af lægemidler, hvis forhandling er forbeholdt apoteker, med senere ændringer  

 ophæves.
 Stk. 3.  Sundhedsstyrelsens bekendtgørelse af 24.  

 oktober 1990 om fastsættelse af varetakst, arbejdstakst og emballagetakst ved  

 beregning af forbrugerpriser ved salg af magistrelt fremstillede lægemidler  

 med senere ændringer ophæves.
