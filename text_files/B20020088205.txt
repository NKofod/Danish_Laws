 Bekendtgørelse om regulering af  

 erstatningsbeløb i henhold til  

 lov om jernbanevirksomhed m.v.
 I medfør af § 13, stk. 3, og § 17, stk. 3, i  

 lov om jernbanevirksomhed m.v., jf. lovbekendtgørelse nr. 967 af 8.  

 november 2001, fastsættes:
§ 1. Efter jernbanevirksomhedslovens § 13,  

 stk. 3, reguleres den i bestemmelsen nævnte  

 beløbsgrænse hvert år pr. 1. januar med 2 pct. tillagt  

 tilpasningsprocenten for det gældende finansår, jf. lov om en  

 satsreguleringsprocent.
De herefter fremkomne beløb afrundes til  

 nærmeste med 100 delelige kronebeløb.
Stk. 2. Efter jernbanevirksomhedslovens § 17,  

 stk. 3, reguleres de i lovens § 17, stk. 2, nævnte  

 beløbsgrænser hvert år pr. 1. januar med 2 pct. tillagt  

 tilpasningsprocenten for det gældende finansår, jf. lov om en  

 satsreguleringsprocent.
De herefter fremkomne beløb afrundes til  

 nærmeste med 1 million delelige kronebeløb.
 Stk. 3. Tilpasningsprocenten for finansåret 2003  

 udgør 1,5, jf. bekendtgørelse nr. 673 af 12. august 2002 om  

 satsreguleringsprocenten, tilpasningsprocenten og satstilpasningsprocenten  

 samt puljebeløbet for finansåret 2003.
 § 2. Med virkning for skader, der indtræder  

 i perioden 1. januar 2003 - 31. december 2003, udgør det i  

 jernbanevirksomhedslovens § 13, stk. 3, nævnte beløb  

 11.800 kr. (håndbagage).
 § 3. Med virkning for skader, der indtræder  

 i perioden 1. januar 2003 - 31. december 2003, udgør de i  

 jernbanevirksomhedslovens § 17, stk. 2, nævnte beløb  

 henholdsvis 176 mio. kr. (personskade eller tab af forsørger) og 118  

 mio. kr. (tingskade).
 § 4. Bekendtgørelsen træder i kraft den 1. januar  

 2003.
