Nr LSF 146 Forslag til Lov om ændring af lov om leje og lov om midlertidig regulering  

 af boligforholdene Fremsat af Kirsten Jacobsen (FP) Kim Behnke (FP) Pia Kjærsgaard (FP) den 8. februar 1991 § 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 i lov nr. 797 af 3. december 1986, § 1 i lov nr. 376 af 10.  

 juni 1987, lov nr. 828 af 21. december 1988, § 4 i lov nr. 831 af 21.  

 december 1988, lov nr. 365 af 7. juni 1989 og § 6 i lov nr. 138 af 7. marts  

 1990, foretages følgende ændring:
 I § 53 indsættes som stk. 3:
» Stk. 3. Uanset stk. 1 og 2 kan §§ 47-52 dog fraviges ved  

 udlejning af beboelseslejligheder efter den 1. juni 1991.« § 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, § 2 i lov nr. 376 af 10. juni 1987, § 2 i lov nr. 377 af 10. juni 1987  

 og § 3 i lov nr. 831 af 21. december 1988, foretages følgende ændring:
 Efter § 15 indsættes som § 15 a:
» § 15 a.
Reglerne i §§ 5-14 kan fraviges ved udlejning af  

 beboelseslejligheder efter den 1. juni 1991.« § 3 Loven træder i kraft den 1. juni 1991.
Bemærkninger til lovforslaget Almindelige bemærkninger Mere end 50 års maksimalpriser på husleje har ført til den helt  

 uhensigtsmæssige fordeling af boliger, der forhindrer enhver mobilitet, både  

 fordi store boligforlig i 1968 og alle senere boligforlig har haft som  

 målsætning gennem overgangsperioder at komme frem til et frit boligmarked.
Hver eneste gang har det vist sig, at ved overgangsperiodens afslutning  

 var man længere fra målet, end da man begyndte.
Sådan vil det også gå, hvis  

 der vedtages nye overgangsordninger.
 Den eneste rigtige måde at gennemføre overgangen på er, at alle nyindgåede  

 lejemål friholdes for regulering.
 Der er stadig den nødvendige beskyttelse ved, at ingen leje kan være  

 højere end det lejedes værdi.
Alle bestående lejemål berøres ikke af lovforslaget.
En sådan gradvis  

 overgang til et frit boligmarked vil have den fordel, som de tidligere  

 forslag ikke har haft, nemlig at udviklingen ikke løber fra formålet.
Det  

 frie boligmarked vil hermed blive en realitet, efterhånden som den naturlige  

 udskiftning af lejere sker.
I første omgang berøres kun huslejefastsættelse.
Uopsigelighed, bytteret  

 m.m. bevares.
Skulle der vise sig et flertal for at gå videre ad liberaliseringens vej,  

 er Fremskridtspartiet helt indstillet på det.
Vort mål er stadig det helt  

 frie og naturlige boligmarked, hvor lejlighedernes størrelse, beliggenhed og  

 udstyr alene bestemmer huslejens størrelse.
Bemærkninger til lovforslagets enkelte bestemmelser Til § 1 og 2 Lovforslaget medfører, at huslejen frigives ved udlejning efter 1. juni  

 1991.
