Nyt fra Ankestyrelsen - Inddrivelse af  

 gæld i henhold til børnetilskudsloven kan ikke behandles af  

 Ankestyrelsen - af specialkonsulent Birgitte Randbøll Den Sociale Ankestyrelse har i første del af 1999  

 fået en del sager, hvor der fejlagtigt er givet ankevejledning til  

 Ankestyrelsen i sager om afvikling af gæld i henhold til  

 børnetilskudslovens § 18, stk. 2 - herunder afgørelser om  

 afdragsvis betaling.
 Inddrivelse af gæld er reguleret i  

 Justitsministeriets bekendtgørelse nr. 631 af 15. september 1986 om  

 Lov om inddrivelse af underholdsbidrag.
 Inddrivelse af underholdsbidrag, som efter reglerne i lov  

 om børnetilskud og forskudsvis udbetaling af af børnebidrag  er  

 udbetalt forskudsvis af det offentlige, sker i overensstemmelse med reglerne  

 i lov om inddrivelse af underholdsbidrag, jf. børnetilskudslovens  

 § 18.
Afgørelser om inddrivelse af forskudsvis udbetalte  

 bidrag, som træffes af kommunen, kan indbringes for de sociale  

 nævn.
Nævnets afgørelser efter § 23a i  

 inddrivelsesloven er endelige og Ankestyrelsen kan derfor ikke optage disse  

 sager til principiel eller generel behandling.
 Ankestyrelsens muligheder for at antage en  

 principiel/generel sag til behandling er således begrænset til  

 afgørelser efter § 18, stk. 1 om kommunens adgang til at  

 indtræde i retten til at indkræve bidrag samt afgørelser  

 vedrørende børnetilskudslovens  § 21 om eftergivelse af  

 forskudsvis udbetalt børnebidrag.
I en sag om eftergivelse vil Ankestyrelsens  

 prøvelse begrænse sig til vurdering af skyldners mulighed for at  

 betale bidragsgælden.
Ankestyrelsen vil ikke kunne tage stilling til  

 den videre afvikling af gælden, herunder henstand og afdragsvis  

 betaling af gælden.
Fremgangsmåden ved inddrivelse af bidrag  

 fremgår af Justitsministeriets cirkulære af 29. november 1978 om  

 inddrivelse af underholdsbidrag, jf.
Justitsministeriets vejledning af samme  

 dato samt Socialministeriets cirkulære nr. 79 af 4. oktober 1979 om  

 inddrivelse af bidrag.
Af Socialministeriets cirkulære fremgår det  

 bl.a., at det i første række påhviler det sociale udvalg  

 at søge opnået en afdragsordning med den bidragsskyldige, hvor  

 afdragenes størrelse bør afpasses efter skyldnerens mulighed  

 for at betale.
Endvidere kan det sociale udvalg, hvor skyldnerens  

 beskæftigelsesmæssige og økonomiske forhold taler for det,  

 give henstand med betalingen.
 Afgørelser efter inddrivelsesloven om udpantning  

 (§ 4) og pålæg om løntilbageholdelse (§ 5) skal  

 afgøres af fogedretten.
