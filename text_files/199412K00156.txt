Nr LSF 156 Forslag til Lov om statsgaranti og ydelsestilskud ved lån til yngre  

 jordbrugere Fremsat af landbrugs- og fiskeriministeren (Henrik Dam Kristensen) den 25. januar 1995 Vedtaget ved tredjebehandling den 19. maj 1995 Lov nr. 397 af 14/06/1995 Kapitel 1 Indledende bestemmelser § 1. Landbrugs- og fiskeriministeren kan yde statsgaranti for lån  

 i Dansk Landbrugs Realkreditfond til yngre jordbrugere, der opfylder  

 betingelserne i denne lov, jf. §§ 2 og 11.
 Stk. 2. Landbrugs- og fiskeriministeren yder tilskud til betaling  

 af ydelser på lånet, jf. § 12.
Kapitel 2 Statsgaranti og lån § 2. Statsgaranti efter § 1 kan ydes for lån til jordbrugere, der 1) første gang etablerer sig på en jordbrugsbedrift med jordbrug som  

 hovederhverv, jf. stk. 5, 2) opfylder et uddannelseskrav, jf. stk. 5, 3) opfylder et egenkapitalkrav, jf. stk. 5, 4) ved budgetter godtgør økonomisk overlevelsesevne, jf. stk. 5, 5) ejer jordbrugsbedriften eller en anpart heraf på mindst 20 pct., jf.  

 stk. 5, og som 6) driver jordbrugsbedriften for egen regning og risiko, jf. stk. 5.
Stk. 2. Arbejdskraftbehovet på den af jordbrugeren ejede  

 jordbrugsbedrift, jf. stk. 1, skal være på mindst 1.800 timer pr. år opgjort  

 på grundlag af normtimesatser.
Landbrugs- og fiskeriministeren kan fastsætte  

 regler om større arbejdskraftbehov end nævnt i 1. pkt. i forbindelse med  

 etablering på en anpart.
 Stk. 3. Betingelserne om jordbrug som hovederhverv, jf. stk. 1,  

 nr. 1, om drift for egen regning og risiko, jf. stk. 1, nr. 6, og om  

 arbejdskraftbehov, jf. stk. 2, skal være opfyldt i hele lånets løbetid.
 Stk. 4. Landbrugs- og fiskeriministeren kan, når særlige  

 omstændigheder taler derfor, gøre undtagelse fra betingelserne i stk. 1, nr.  

 2 og 6, og stk. 2 og 3.
 Stk. 5. Landbrugs- og fiskeriministeren fastsætter nærmere regler  

 om opfyldelse af de i stk. 1 og 2 nævnte betingelser.
 § 3. Ansøgning om statsgaranti for lån i henhold til § 2 skal  

 indgives inden 12 måneder efter, at jordbrugeren første gang har etableret  

 sig med jordbrug som hovederhverv på en jordbrugsbedrift, som jordbrugeren er  

 ejer eller medejer af, og inden jordbrugeren er fyldt 40 år.
 Stk. 2. Ansøgningen skal indgives til Kongeriget Danmarks  

 Hypotekbank og Finansforvaltning.
 § 4. Landbrugs- og fiskeriministeren kan træffe aftale med Dansk  

 Landbrugs Realkreditfond om, at fonden yder lån efter denne lov mod  

 statsgaranti, jf. §§ 2 og 11.
 Stk. 2. Landbrugs- og fiskeriministeren fastsætter regler om de  

 nærmere vilkår for statsgarantien, herunder om opgørelse og godkendelse af  

 tab på lånet m.v.
§ 5. Udmålingsgrundlaget for lånet er den konstaterede handelspris  

 for jordbrugsbedriften omregnet til kontant handelspris.
Den kontante  

 handelspris korrigeres for ændringer i jordbrugsbedriftens erhvervsaktiver  

 foretaget inden for de sidste 12 måneder forud for ansøgningstidspunktet og  

 reduceres med nettoreduktioner i de tidligere erhvervede aktiver fra  

 erhvervelsestidspunktet og indtil 12 måneder forud for ansøgningstidspunktet.  

 Udmålingsgrundlaget kan ikke overstige den ved en vurdering af  

 jordbrugsbedriften på ansøgningstidspunktet opgjorte kontantværdi.
Landbrugs-  

 og fiskeriministeren kan fastsætte nærmere regler om omregning af den  

 konstaterede handelspris til kontant handelspris, om korrektion af den  

 kontante handelspris og om opgørelsen af kontantværdien.
Stk. 2. Ved etablering inden for væksthusgartneri kan værdien af  

 bedriftens beholdning af potteplanter under kultur på ansøgningstidspunktet  

 tillægges bedriftens kontantværdi ved udmålingen af lånet.
Det samme gælder  

 for planteskolers beholdning af containerplanter.
Stk. 3. Ved etablering på en anpart af en jordbrugsbedrift udmåles  

 lånet i forhold til anpartens værdi.
Landbrugs- og fiskeriministeren kan  

 fastsætte regler om, at udmålingsgrundlaget udvides til at omfatte hele  

 jordbrugsbedriften, hvis ansøger ejer mindst halvdelen af jordbrugsbedriften  

 og den resterende del ejes af ansøgers ægtefælle eller samlever.
 Stk. 4. Landbrugs- og fiskeriministeren kan fastsætte regler om  

 reduktion af udmålingsgrundlaget efter stk. 1, hvis ansøger modtager støtte  

 eller overtager bevilget støtte efter anden lovgivning til investeringer i  

 bedriftens erhvervsaktiver.
 § 6. Lånet udgør 15 pct. af udmålingsgrundlaget, dog højst af  

 5.000.000 kr.
Stk. 2. Lånet ydes som et 20-årigt nominelt forrentet kontantlån  

 og afdrages efter annuitetsprincippet.
I ydelsen indgår et  

 administrationsbidrag.
Lånet kan, jf. stk. 1, højst udgøre 750.000 kr.
 Stk. 3. Lånet skal sikres ved oprykkende panteret i jordbrugerens  

 ejendom efter de bestående pantehæftelser således, at lånet i forbindelse med  

 restgælden på disse pantehæftelser får pantesikkerhed inden for 95 pct. af  

 ejendommens kontantværdi.
 Stk. 4. Landbrugs- og fiskeriministeren godkender Dansk Landbrugs  

 Realkreditfonds satser for gebyrer og løbende bidrag for de lån, der ydes  

 efter denne lov.
§ 7. Landbrugs- og fiskeriministeren kan tillade, at lån efter  

 denne lov rykker tilbage for lån til finansiering af investeringer i  

 ejendommen og dens drift.
Efter tilbagerykning skal lånet efter denne lov  

 have pantesikkerhed inden for 95 pct. af ejendommens kontantværdi.
 § 8. Landbrugs- og fiskeriministeren kan tillade, at lån overføres  

 til en ny ejendom på de hidtidige vilkår, hvis låntager erhverver anden  

 jordbrugsbedrift eller anpart heraf.
 Stk. 2. Ved overførsel af lån, jf. stk. 1, må restgælden ikke  

 overstige det lån, der kunne ydes efter § 5, jf. § 11. Lånet skal være  

 pantesikret i den erhvervede ejendom som anført i § 6 og kan respektere  

 nødvendig låntagning til finansiering af erhvervelsen.
 § 9. Lånet kan til enhver tid indfries helt eller delvis.
 Stk. 2. Lånet forfalder til indfrielse ved ejerskifte, jf. dog §  

 10.
 Stk. 3. Lånet skal nedbringes forholdsmæssigt, hvis en låntager  

 afhænder en anpart af den belånte ejendom.
Stk. 4. Lånet skal nedbringes forholdsmæssigt, hvis ejendommens  

 kontantværdi nedbringes ved salg af en del af ejendommen.
Landbrugs- og  

 fiskeriministeren kan fastsætte nærmere regler herom.
Stk. 5. Landbrugs- og fiskeriministeren kan bestemme, at lånet  

 forlanges indfriet, hvis betingelserne i § 2, stk. 3, ikke længere er  

 opfyldt, samt hvis betingelser stillet i forbindelse med ydelse af  

 statsgarantien eller i forbindelse med ydelse af lånet ikke opfyldes.  

 Landbrugs- og fiskeriministeren kan endvidere bestemme, at lånet forlanges  

 indfriet, hvis det er overtaget af låntagerens ægtefælle eller samlever eller  

 et selskab i henhold til § 10 og betingelserne herfor ikke længere er  

 opfyldt.
Landbrugs- og fiskeriministeren kan bestemme, at tilskuddet, hvis  

 lånet forlanges indfriet, skal tilbagebetales af låntager.
 Stk. 6. Landbrugs- og fiskeriministeren kan, hvis låntageren har  

 givet urigtige eller vildledende oplysninger eller fortiet oplysninger af  

 betydning for afgørelser, der træffes efter denne lov, bestemme, at lån  

 forlanges indfriet, og at tilskud skal tilbagebetales af låntageren.
 Stk. 7. Landbrugs- og fiskeriministeren kan, hvis lån forlanges  

 indfriet og tilskud forlanges tilbagebetalt i medfør af stk. 5, stk. 6 eller  

 § 12, stk. 3, bestemme, at tilskuddene ved tilbagebetalingen skal tillægges  

 renter regnet fra tilskuddenes udbetaling med den rentesats, der er fastsat i  

 renteloven.
Stk. 8. Landbrugs- og fiskeriministeren kan fastsætte regler om,  

 at låntageren har pligt til at give nærmere oplysning om, hvorvidt de  

 betingelser, der er nævnt i stk. 5 og § 12, stk. 3, fortsat opfyldes.
Til  

 brug ved bedømmelsen af, om betingelserne fortsat opfyldes, kan landbrugs- og  

 fiskeriministeren indhente fornødne oplysninger hos skatte- og  

 afgiftsmyndighederne.
§ 10. Erhverver låntagerens efterlevende ægtefælle adkomst på den  

 belånte ejendom ved overtagelse til hensidden i uskiftet bo eller ved arv,  

 eller erhverver den efterlevende samlever adkomst på den belånte ejendom ved  

 arv, kan landbrugs- og fiskeriministeren tillade, at lånet overtages af  

 ægtefællen eller samleveren.
I den forbindelse ophører tilskuddet til  

 betaling af ydelser på lånet.
Stk. 2. Erhverver og overtager et aktie- eller anpartsselskab et  

 væksthusgartneri eller en planteskole, hvori lånet indestår, kan landbrugs-  

 og fiskeriministeren tillade, at lånet overtages af selskabet på betingelse  

 af, at den oprindelige låntager 1) tegner selvskyldnerkaution for lånet, 2) har flertallet af stemmer i selskabet som ejer af aktier eller  

 anparter, 3) som ansvarlig daglig leder af selskabet selv forestår ejendommens drift  

 og 4) har dette arbejde som fuldtidsbeskæftigelse og væsentligste  

 indtægtskilde.
Stk. 3. Ejer den oprindelige låntager efter stk. 2 mindre end 100  

 pct. af aktie- eller anpartskapitalen i selskabet, kan landbrugs- og  

 fiskeriministeren dog bestemme, at lånet forlanges nedbragt med et  

 forholdsmæssigt ekstraordinært afdrag.
Det samme gælder, hvis den oprindelige  

 låntagers forholdsmæssige andel i aktie- eller anpartskapitalen formindskes  

 senere i lånets løbetid.
 Stk. 4. Tilladelse efter stk. 2 kan tidligst gives 7 år efter, at  

 lånet er udbetalt.
Stk. 5. Landbrugs- og fiskeriministeren kan fastsætte nærmere  

 regler om de vilkår, der i øvrigt skal opfyldes for at opnå tilladelse efter  

 stk. 1 og 2 til at overtage lånet.
Landbrugs- og fiskeriministeren kan  

 herunder fastsætte regler om frist for ansøgninger efter stk. 1 og 2.
 § 11. Landbrugs- og fiskeriministeren kan, hvis lovens betingelser  

 i øvrigt er opfyldt, yde statsgaranti, jf. § 1, stk. 1, for et eller flere  

 supplerende lån til en låntager, der ikke har opnået maksimumslån, jf. § 6,  

 indtil der er opnået maksimumslån.
Stk. 2. Statsgaranti efter stk. 1 kan alene ydes i forbindelse med  

 låntagers erhvervelse af 1) suppleringsjord eller anden ejendom til sammenlægning med den belånte  

 ejendom, 2) anden ejendom eller anpart heraf til samdrift med den belånte ejendom, 3) yderligere anparter af den jordbrugsbedrift, hvortil der tidligere er  

 ydet lån, og 4) anden jordbrugsbedrift efter afhændelse af den belånte ejendom og  

 overførsel af det tidligere ydede lån, jf. § 8.
Stk. 3. Udmålingsgrundlaget for lån, for hvilke der ydes  

 statsgaranti i henhold til stk. 1, er den konstaterede handelspris af det i  

 stk. 2 nævnte aktiv omregnet til kontant handelspris.
Den kontante  

 handelspris reduceres med nettoreduktioner af det i stk. 2 nævnte aktiv.  

 Udmålingsgrundlaget kan ikke overstige den ved en vurdering af det erhvervede  

 aktiv på ansøgningstidspunktet opgjorte kontantværdi.
Landbrugs- og  

 fiskeriministeren kan fastsætte nærmere regler om omregning af den  

 konstaterede handelspris til kontant handelspris, om nettoreduktion af den  

 kontante handelspris og om opgørelse af den i 3. pkt. nævnte kontantværdi.
Stk. 4. Ansøgning om garanti for lån efter stk. 1 skal indgives  

 inden 12 måneder efter overtagelsen af det i stk. 2 nævnte aktiv, og inden  

 ansøger er fyldt 40 år.
Ansøgningen skal indgives til Kongeriget Danmarks  

 Hypotekbank og Finansforvaltning.
 Stk. 5. Landbrugs- og fiskeriministeren kan fastsætte nærmere  

 regler for ydelse af statsgaranti for lån efter stk. 1, herunder om  

 egenkapitalkravet, jf. § 2, stk. 1, nr. 3.
Kapitel 3 Ydelsestilskud § 12. Landbrugs- og fiskeriministeren yder tilskud til betaling af  

 den del af ydelserne, der vedrører 75 pct. af lånet, ydet i henhold til denne  

 lov.
Den tilskudsberettigede del af lån til en låntager kan dog ikke  

 overstige 430.000 kr.
Landbrugs- og fiskeriministeren kan regulere det i 2.  

 pkt. omhandlede beløb.
Stk. 2. Tilskuddets andel af de ydelser, der vedrører den  

 tilskudsberettigede del af lånet, jf. stk. 1, udgør 1) 100 pct. i de første 16 kvartårsterminer af lånets løbetid, 2) 80 pct. i den 17. til 20. kvartårstermin af lånets løbetid, 3) 60 pct. i den 21. til 24. kvartårstermin af lånets løbetid og 4) 40 pct. i den 25. til 28. kvartårstermin af lånets løbetid.
 Stk. 3. Landbrugs- og fiskeriministeren kan fastsætte regler om,  

 at der kan ydes tilskud til en større del af lån efter § 2 end angivet i stk.  

 1, 1. pkt., hvis låntager etablerer sig som økologisk jordbrugsproducent.  

 Landbrugs- og fiskerministeren kan fastsætte regler om, at låntager skal  

 opfylde et særligt uddannelseskrav for at opnå det i 1. pkt. nævnte tilskud,  

 samt fastsætte regler om bortfald og tilbagebetaling af nævnte tilskud.
Kapitel 4 Administration § 13. Landbrugs- og fiskeriministeren fastsætter efter aftale med  

 Dansk Landbrugs Realkreditfond, hvilke afgørelser efter loven der skal  

 henlægges til fonden.
 Stk. 2. Landbrugs- og fiskeriministeren kan efter aftale med  

 finansministeren bemyndige Kongeriget Danmarks Hypotekbank og  

 Finansforvaltning til at træffe afgørelser efter loven.
 Stk. 3. Landbrugs- og fiskeriministeren kan bemyndige  

 Strukturdirektoratet for Landbrug og Fiskeri til at træffe afgørelser efter  

 loven.
 Stk. 4. Afgørelser truffet efter aftale i henhold til stk. 1 eller  

 bemyndigelse i henhold til stk. 2 eller stk. 3 kan indbringes for landbrugs-  

 og fiskeriministeren, jf. dog stk. 5. Klagefristen er 4 uger fra den dag,  

 afgørelsen er meddelt ansøgeren eller låntageren.
 Stk. 5. Landbrugs- og fiskeriministeren kan fastsætte regler om,  

 at afgørelser truffet efter stk. 2 og stk. 3 ikke kan indbringes for anden  

 administrativ myndighed.
 § 14. Kongeriget Danmarks Hypotekbank og Finansforvaltning kan  

 efter statskassens indfrielse af en ifølge § 1, stk. 1, og § 11, stk. 1, ydet  

 statsgaranti inddrive statskassens tilgodehavende med tillæg af renter og  

 omkostninger ved indeholdelse i løn m. v. hos den pågældende låntager efter  

 reglerne for inddrivelse af personlige skatter i kildeskatteloven.  

 Tilsvarende gælder for tilskud ydet efter § 12, som kræves tilbagebetalt  

 efter § 9, stk. 5 og 6, og § 12, stk. 3, samt for renter efter § 9, stk. 7.
 Stk. 2. Kongeriget Danmarks Hypotekbank og Finansforvaltning kan  

 indhente de oplysninger hos skattemyndigheder og andre offentlige myndigheder  

 om den pågældende, som er nødvendige for at varetage inddrivelsen af de i  

 stk. 1 nævnte beløb, herunder oplysninger om indkomst- og formueforhold.
 Stk. 3. Landbrugs- og fiskeriministeren kan fastsætte nærmere  

 regler om fremgangsmåden i forbindelse med lønindeholdelsen.
 Stk. 4. Afgørelser truffet af Kongeriget Danmarks Hypotekbank og  

 Finansforvaltning i henhold til stk. 1 kan indbringes for finansministeren.  

 Landbrugs- og fiskeriministeren kan fastsætte nærmere regler om  

 klageadgangen, herunder om klagefrist.
§ 15. Med henblik på at kontrollere vilkår og betingelser stillet  

 i henhold til denne lov eller de i medfør af loven fastsatte regler har  

 landbrugs- og fiskeriministeren eller den, ministeren bemyndiger hertil, mod  

 behørig legitimation og uden retskendelse adgang til de jordbrugsbedrifter,  

 hvortil der er ydet lån efter loven.
På tilsvarende måde har landbrugs- og  

 fiskeriministeren eller den, ministeren bemyndiger dertil, adgang til  

 jordbrugsbedrifternes regnskaber, forretningsbøger m.m.
 Stk. 2. Låntageren har pligt til at yde den fornødne vejledning og  

 hjælp ved kontrollens gennemførelse, og det i stk. 1 nævnte materiale skal på  

 de kontrollerende myndigheders begæring udleveres til de kontrollerende  

 myndigheder.
Kapitel 5 Straffebestemmelser § 16. Den, der til brug for afgørelser, der træffes i henhold til  

 denne lov eller de i medfør af loven fastsatte regler, giver urigtige eller  

 vildledende oplysninger eller fortier oplysninger af betydning for  

 afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse.
Stk. 2. Den, der i øvrigt undlader at give oplysninger, som den  

 pågældende har pligt til at give i henhold til denne lov eller regler fastsat  

 i medfør af loven, straffes med bøde, medmindre højere straf er forskyldt  

 efter anden lovgivning.
Det samme gælder den, som afgiver urigtige eller  

 vildledende oplysninger om sådanne forhold.
 Stk. 3. Den, der overtræder § 15, stk. 2, straffes med bøde.
 Stk. 4. I regler, der fastsættes i medfør af loven, kan der  

 fastsættes straf af bøde for overtrædelse af bestemmelserne i reglerne.
Stk. 5. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Stk. 6. Skønnes en overtrædelse ikke at ville medføre højere straf  

 end bøde, kan landbrugs- og fiskeriministeren tilkendegive, at sagen kan  

 afgøres uden retslig forfølgning.
Det er en betingelse herfor, at den, der  

 har begået overtrædelsen, erklærer sig skyldig i overtrædelsen og erklærer  

 sig rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 7. For så vidt angår den i stk. 6 nævnte tilkendegivelse,  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
Kapitel 6 Ikrafttrædelses- og overgangsbestemmelser m.m.
 § 17. Tidspunktet for lovens ikrafttræden fastsættes af landbrugs-  

 og fiskeriministeren.
 Stk. 2. Samtidig ophæves lov om statsgaranti og rentetilskud m.m.  

 ved udlån til yngre jordbrugere, jf. lovbekendtgørelse nr. 1186 af 23.  

 december 1994. Loven gælder dog fortsat for jordbrugere, der ved denne lovs  

 ikrafttræden har ansøgt om eller fået bevilget lån og tilskud, samt for de  

 lån og tilskud, der er ydet under nævnte lov og i henhold til lov om udlån  

 til yngre jordbrugere, jf. lovbekendtgørelse nr. 96 af 26. februar 1981.
 § 18. Loven har alene virkning for jordbrugere, der ved dens  

 ikrafttræden ikke har ansøgt om eller fået bevilget lån og tilskud i henhold  

 til lov om udlån til yngre jordbrugere, jf. lovbekendtgørelse nr. 96 af 26.  

 februar 1981, eller i henhold til lov om statsgaranti og rentetilskud m.m.  

 ved udlån til yngre jordbrugere, jf. lovbekendtgørelse nr. 1186 af 23.  

 december 1994.
 § 19. Loven gælder ikke for Færøerne og Grønland.
Oprindeligt fremsat forslag Kapitel 1 Indledende bestemmelser § 1. Landbrugs- og fiskeriministeren kan yde statsgaranti for lån  

 i Dansk Landbrugs Realkreditfond til yngre jordbrugere, der opfylder  

 betingelserne i denne lov, jf. §§ 2 og 11.
 Stk. 2. Landbrugs- og fiskeriministeren yder tilskud til betaling  

 af ydelser på lånet, jf. § 12.
Kapitel 2 Statsgaranti og lån § 2. Statsgaranti efter § 1 kan ydes for lån til jordbrugere, der 1) første gang etablerer sig på en jordbrugsbedrift med jordbrug som  

 hovederhverv, jf. stk. 5, 2) opfylder et uddannelseskrav, jf. stk. 5, 3) opfylder et egenkapitalkrav, jf. stk. 5, 4) ved budgetter godtgør økonomisk overlevelsesevne, jf. stk. 5, 5) ejer jordbrugsbedriften eller en anpart heraf på mindst 20 pct., jf.  

 stk. 5, og som 6) driver jordbrugsbedriften for egen regning og risiko, jf. stk. 5.
Stk. 2. Arbejdskraftbehovet på den af jordbrugeren ejede  

 jordbrugsbedrift, jf. stk. 1, skal være på mindst 1.800 timer pr. år, opgjort  

 på grundlag af normtimesatser.
Landbrugs- og fiskeriministeren kan fastsætte  

 regler om større arbejdskraftbehov end nævnt i 1. pkt. i forbindelse med  

 etablering på en anpart.
 Stk. 3. Betingelserne om jordbrug som hovederhverv, jf. stk. 1,  

 nr. 1, om drift for egen regning og risiko, jf. stk. 1, nr. 6, og om  

 arbejdskraftbehov, jf. stk. 2, skal være opfyldt i hele lånets løbetid.
 Stk. 4. Landbrugs- og fiskeriministeren kan, når særlige  

 omstændigheder taler derfor, gøre undtagelse fra betingelserne i stk. 1, nr.  

 2 og 6, og stk. 2 og 3.
 Stk. 5. Landbrugs- og fiskeriministeren fastsætter nærmere regler  

 om opfyldelse af de i stk. 1 og 2, nævnte betingelser.
 § 3. Ansøgning om statsgaranti for lån i henhold til § 2 skal  

 indgives inden 12 måneder efter, at jordbrugeren første gang har etableret  

 sig med jordbrug som hovederhverv på en jordbrugsbedrift, som jordbrugeren er  

 ejer eller medejer af, og inden jordbrugeren er fyldt 40 år.
 Stk. 2. Ansøgningen skal indgives til Kongeriget Danmarks  

 Hypotekbank og Finansforvaltning.
 § 4. Landbrugs- og fiskeriministeren kan træffe aftale med Dansk Landbrugs  

 Realkreditfond om, at fonden yder lån efter denne lov mod statsgaranti, jf.  

 §§ 2 og 11.
 Stk. 2. Landbrugs- og fiskeriministeren fastsætter regler om de  

 nærmere vilkår for statsgarantien, herunder om opgørelse og godkendelse af  

 tab på lånet m.v.
§ 5. Udmålingsgrundlaget for lånet er den konstaterede handelspris  

 for jordbrugsbedriften omregnet til kontant handelspris.
Den kontante  

 handelspris korrigeres for ændringer i jordbrugsbedriftens erhvervsaktiver  

 foretaget inden for de sidste 12 måneder forud for ansøgningstidspunktet og  

 reduceres med nettoreduktioner i de tidligere erhvervede aktiver fra  

 erhvervelsestidspunktet og indtil 12 måneder forud for ansøgningstidspunktet.  

 Udmålingsgrundlaget kan ikke overstige den ved en vurdering af  

 jordbrugsbedriften på ansøgningstidspunktet opgjorte kontantværdi, jf. stk.  

 2. Landbrugs- og fiskeriministeren kan fastsætte nærmere regler om omregning  

 af den konstaterede handelspris til kontant handelspris og om korrektion af  

 den kontante handelspris.
Stk. 2. Kontantværdien, jf. stk. 1, opgøres som den samlede værdi  

 af den faste ejendom samt dertil hørende besætning, driftsinventar og  

 driftsmateriel m.v.
Landbrugs- og fiskeriministeren kan fastsætte nærmere  

 regler om opgørelsen af kontantværdien.
Stk. 3. Ved etablering inden for væksthusgartneri kan værdien af  

 bedriftens beholdning af potteplanter under kultur på ansøgningstidspunktet  

 tillægges bedriftens kontantværdi ved udmålingen af lånet.
Det samme gælder  

 for planteskolers beholdning af containerplanter.
Stk. 4. Ved etablering på en anpart af en jordbrugsbedrift udmåles  

 lånet i forhold til anpartens værdi.
Landbrugs- og fiskeriministeren kan  

 fastsætte regler om, at udmålingsgrundlaget udvides til at omfatte hele  

 jordbrugsbedriften, hvis ansøger ejer mindst halvdelen af jordbrugsbedriften,  

 og den resterende del ejes af ansøgers ægtefælle eller samlever.
 Stk. 5. Landbrugs- og fiskeriministeren kan fastsætte regler om  

 reduktion af udmålingsgrundlaget efter stk. 1, hvis ansøger modtager støtte  

 eller overtager bevilget støtte efter anden lovgivning til investeringer i  

 bedriftens erhvervsaktiver.
 § 6. Lånet udgør 15 pct. af udmålingsgrundlaget, dog højst af  

 5.000.000 kr.
Stk. 2. Lånet ydes som et 20-årigt nominelt forrentet kontantlån  

 og afdrages efter annuitetsprincippet.
I ydelsen indgår et  

 administrationsbidrag.
Lånet kan, jf. stk. 1, højst udgøre 750.000 kr.
 Stk. 3. Lånet skal sikres ved oprykkende panteret i jordbrugerens  

 ejendom efter de bestående pantehæftelser således, at lånet i forbindelse med  

 restgælden på disse pantehæftelser får pantesikkerhed inden for 95 pct. af  

 ejendommens kontantværdi.
 Stk. 4. Landbrugs- og fiskeriministeren godkender Dansk Landbrugs  

 Realkreditfonds satser for gebyrer og løbende bidrag for de lån, der ydes  

 efter denne lov.
§ 7. Landbrugs- og fiskeriministeren kan tillade, at lån efter  

 denne lov rykker tilbage for lån til finansiering af investeringer i  

 ejendommen og dens drift.
Efter tilbagerykning skal lånet efter denne lov  

 have pantesikkerhed inden for 95 pct. af ejendommens kontantværdi.
 § 8. Landbrugs- og fiskeriministeren kan tillade, at lån overføres  

 til en ny ejendom på de hidtidige vilkår, hvis låntager erhverver anden  

 jordbrugsbedrift eller anpart heraf.
 Stk. 2. Ved overførsel af lån, jf. stk. 1, må restgælden ikke  

 overstige det lån, der kunne ydes efter § 5, jf. § 11. Lånet skal være  

 pantesikret i den erhvervede ejendom som anført i § 6 og kan respektere  

 nødvendig låntagning til finansiering af erhvervelsen.
 § 9. Lånet kan til enhver tid indfries helt eller delvist.
 Stk. 2. Lånet forfalder til indfrielse ved ejerskifte, jf. dog §  

 10.
 Stk. 3. Lånet skal nedbringes forholdsmæssigt, hvis en låntager  

 afhænder en anpart af den belånte ejendom.
Stk. 4. Lånet skal nedbringes forholdsmæssigt, hvis ejendommens  

 kontantværdi nedbringes ved salg af en del af ejendommen.
Landbrugs- og  

 fiskeriministeren kan fastsætte nærmere regler herom.
Stk. 5. Landbrugs- og fiskeriministeren kan bestemme, at lånet  

 forlanges indfriet, hvis betingelserne i § 2, stk. 3, ikke længere er  

 opfyldt, samt hvis betingelser, stillet i forbindelse med ydelse af  

 statsgarantien eller i forbindelse med ydelse af lånet, ikke opfyldes.  

 Landbrugs- og fiskeriministeren kan endvidere bestemme, at lånet forlanges  

 indfriet, hvis det er overtaget af låntagerens ægtefælle eller samlever,  

 eller et selskab i henhold til § 10, og betingelserne herfor ikke længere er  

 opfyldt.
Landbrugs- og fiskeriministeren kan bestemme, at tilskuddet, hvis  

 lånet forlanges indfriet, skal tilbagebetales af låntager.
 Stk. 6. Landbrugs- og fiskeriministeren kan, hvis låntageren har  

 givet urigtige eller vildledende oplysninger eller fortiet oplysninger af  

 betydning for afgørelser, der træffes efter denne lov, bestemme, at lån  

 forlanges indfriet, og at tilskud skal tilbagebetales af låntageren.
 Stk. 7. Landbrugs- og fiskeriministeren kan, hvis lån forlanges  

 indfriet og tilskud forlanges tilbagebetalt i medfør af stk. 5 eller stk. 6,  

 bestemme, at tilskuddene ved tilbagebetalingen skal tillægges renter regnet  

 fra tilskuddenes udbetaling med den rentesats, der er fastsat i renteloven.
Stk. 8. Landbrugs- og fiskeriministeren kan fastsætte regler om,  

 at låntageren har pligt til at give nærmere oplysning om, hvorvidt de  

 betingelser, der er nævnt i stk. 5, fortsat opfyldes.
Til brug ved  

 bedømmelsen af om betingelserne fortsat opfyldes, kan landbrugs- og  

 fiskeriministeren indhente fornødne oplysninger hos skatte- og  

 afgiftsmyndighederne.
§ 10. Erhverver låntagerens efterlevende ægtefælle adkomst på den  

 belånte ejendom ved overtagelse til hensidden i uskiftet bo eller ved arv,  

 eller erhverver den efterlevende samlever adkomst på den belånte ejendom ved  

 arv, kan landbrugs- og fiskeriministeren tillade, at lånet overtages af  

 ægtefællen eller samleveren.
I den forbindelse ophører tilskuddet til  

 betaling af ydelser på lånet.
 Stk. 2. Erhverver og overtager et aktie- eller anpartsselskab et  

 væksthusgartneri eller en planteskole, hvori lånet indestår, kan landbrugs-  

 og fiskeriministeren tillade, at lånet overtages af selskabet på betingelse  

 af, at den oprindelige låntager:
1) tegner selvskyldnerkaution for lånet, 2) har flertallet af stemmer i selskabet som ejer af aktier eller  

 anparter, 3) som ansvarlig daglig leder af selskabet selv forestår ejendommens  

 drift, og 4) har dette arbejde som fuldtidsbeskæftigelse og væsentligste  

 indtægtskilde.
Stk. 3. Ejer den oprindelige låntager efter stk. 2, mindre end 100  

 pct. af aktie- eller anpartskapitalen i selskabet, kan landbrugs- og  

 fiskeriministeren dog bestemme, at lånet forlanges nedbragt med et  

 forholdsmæssigt ekstraordinært afdrag.
Det samme gælder, hvis den oprindelige  

 låntagers forholdsmæssige andel i aktie- eller anpartskapitalen formindskes  

 senere i lånets løbetid.
 Stk. 4. Tilladelse efter stk. 2 kan tidligst gives 7 år efter, at  

 lånet er udbetalt.
Stk. 5. Landbrugs- og fiskeriministeren kan fastsætte nærmere  

 regler om de vilkår, der i øvrigt skal opfyldes for at opnå tilladelse efter  

 stk. 1 og 2, til at overtage lånet.
Landbrugs- og fiskeriministeren kan  

 herunder fastsætte regler om frist for ansøgninger efter stk. 1 og 2.
 § 11. Landbrugs- og fiskeriministeren kan, hvis lovens betingelser  

 i øvrigt er opfyldt, yde statsgaranti, jf. § 1, stk. 1, for et eller flere  

 supplerende lån til en låntager, der ikke har opnået maksimumlån, jf. § 6,  

 indtil der er opnået maksimumlån.
Stk. 2. Statsgaranti efter stk. 1 kan alene ydes i forbindelse med  

 låntagers erhvervelse af 1) suppleringsjord eller anden ejendom til sammenlægning med den belånte  

 ejendom, 2) anden ejendom eller anpart heraf til samdrift med den belånte ejendom, 3) yderligere anparter af den jordbrugsbedrift, hvortil der tidligere er  

 ydet lån, og 4) anden jordbrugsbedrift efter afhændelse af den belånte ejendom og  

 overførsel af det tidligere ydede lån, jf. § 8.
Stk. 3. Udmålingsgrundlaget for lån, for hvilke der ydes  

 statsgaranti i henhold til stk. 1, er den konstaterede handelspris af det i  

 stk. 2 nævnte aktiv omregnet til kontant handelspris.
Den kontante  

 handelspris reduceres med nettoreduktioner af det i stk. 2 nævnte aktiv.  

 Udmålingsgrundlaget kan ikke overstige den ved en vurdering af det erhvervede  

 aktiv på ansøgningstidspunktet opgjorte kontantværdi.
Landbrugs- og  

 fiskeriministeren kan fastsætte nærmere regler om omregning af den  

 konstaterede handelspris til kontant handelspris, om nettoreduktion af den  

 kontante handelspris og om opgørelse af den i 3. pkt. nævnte kontantværdi.
Stk. 4. Ansøgning om garanti for lån efter stk. 1, skal indgives  

 inden 12 måneder efter overtagelsen af det i stk. 2 nævnte aktiv, og inden  

 ansøger er fyldt 40 år.
Ansøgningen skal indgives til Kongeriget Danmarks  

 Hypotekbank og Finansforvaltning.
 Stk. 5. Landbrugs- og fiskeriministeren kan fastsætte nærmere  

 regler for ydelse af statsgaranti for lån efter stk. 1, herunder om  

 egenkapitalkravet, jf. § 2, stk. 1, nr. 3.
Kapitel 3 Ydelsestilskud § 12. Landbrugs- og fiskeriministeren yder tilskud til betaling af  

 den del af ydelserne, der vedrører 75 pct. af lånet, ydet i henhold til denne  

 lov.
Den tilskudsberettigede del af lån til en låntager kan dog ikke  

 overstige 430.000 kr.
Landbrugs- og fiskeriministeren kan regulere det i 2.  

 pkt. omhandlede beløb.
Stk. 2. Tilskuddets andel af de ydelser, der vedrører den  

 tilskudsberettigede del af lånet, jf. stk. 1, udgør 1) 100 pct. i de første 16 kvartårsterminer af lånets løbetid, 2) 80 pct. i den 17. til 20. kvartårstermin af lånets løbetid, 3) 60 pct. i den 21. til 24. kvartårstermin af lånets løbetid og 4) 40 pct. i den 25. til 28. kvartårstermin af lånets løbetid.
Kapitel 4 Administration § 13. Landbrugs- og fiskeriministeren fastsætter efter aftale med  

 Dansk Landbrugs Realkreditfond hvilke afgørelser efter loven, der skal  

 henlægges til fonden.
 Stk. 2. Landbrugs- og fiskeriministeren kan efter aftale med  

 finansministeren bemyndige Kongeriget Danmarks Hypotekbank og  

 Finansforvaltning til at træffe afgørelser efter loven.
 Stk. 3. Landbrugs- og fiskeriministeren kan bemyndige  

 Strukturdirektoratet for Landbrug og Fiskeri til at træffe afgørelser efter  

 loven.
 Stk. 4. Afgørelser truffet efter aftale i henhold til stk. 1,  

 eller bemyndigelse i henhold til stk. 2 eller stk. 3, kan indbringes for  

 landbrugs- og fiskeriministeren, jf. dog stk. 5. Klagefristen er 4 uger fra  

 den dag, afgørelsen er meddelt ansøgeren eller låntageren.
 Stk. 5. Landbrugs- og fiskeriministeren kan fastsætte regler om,  

 at afgørelser truffet efter stk. 2 og stk. 3, ikke kan indbringes for anden  

 administrativ myndighed.
 § 14. Kongeriget Danmarks Hypotekbank og Finansforvaltning kan  

 efter statskassens indfrielse af en i følge § 1, stk. 1, og § 11, stk. 1,  

 ydet statsgaranti inddrive statskassens tilgodehavende med tillæg af renter  

 og omkostninger ved indeholdelse i løn m. v. hos den pågældende låntager  

 efter reglerne for inddrivelse af personlige skatter i kildeskatteloven.  

 Tilsvarende gælder for tilskud ydet efter § 12, som kræves tilbagebetalt  

 efter § 9, stk. 5 og 6 samt for renter efter § 9, stk. 7.
 Stk. 2. Kongeriget Danmarks Hypotekbank og Finansforvaltning kan  

 indhente de oplysninger hos skattemyndigheder og andre offentlige myndigheder  

 om den pågældende, som er nødvendige for at varetage inddrivelsen af de i  

 stk. 1 nævnte beløb, herunder oplysninger om indkomst og formueforhold.
 Stk. 3. Landbrugs- og fiskeriministeren kan fastsætte nærmere  

 regler om fremgangsmåden i forbindelse med lønindeholdelsen.
 Stk. 4. Afgørelser truffet af Kongeriget Danmarks Hypotekbank og  

 Finansforvaltning i henhold til stk. 1, kan indbringes for finansministeren.  

 Landbrugs- og fiskeriministeren kan fastsætte nærmere regler om  

 klageadgangen, herunder om klagefrist.
§ 15. Med henblik på at kontrollere vilkår og betingelser stillet  

 i henhold til denne lov eller de i medfør af loven fastsatte regler har  

 landbrugs- og fiskeriministeren eller den, ministeren bemyndiger hertil, mod  

 behørig legitimation og uden retskendelse adgang til de jordbrugsbedrifter,  

 hvortil der er ydet lån efter loven.
På tilsvarende måde har landbrugs- og  

 fiskeriministeren eller den, ministeren bemyndiger dertil, adgang til  

 jordbrugsbedrifternes regnskaber, forretningsbøger m.m.
 Stk. 2. Låntageren har pligt til at yde den fornødne vejledning og  

 hjælp ved kontrollens gennemførelse, og det i stk. 1 nævnte materiale skal på  

 de kontrollerende myndigheders begæring udleveres til de kontrollerende  

 myndigheder.
Kapitel 5 Straffebestemmelser § 16. Den, der til brug for afgørelser, der træffes i henhold til  

 denne lov eller de i medfør af loven fastsatte regler, giver urigtige eller  

 vildledende oplysninger eller fortier oplysninger af betydning for  

 afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse.
Stk. 2. Den, der i øvrigt undlader at give oplysninger, som den  

 pågældende har pligt til at give i henhold til denne lov eller regler fastsat  

 i medfør af loven, straffes med bøde, medmindre højere straf er forskyldt  

 efter anden lovgivning.
Det samme gælder den, som afgiver urigtige eller  

 vildledende oplysninger om sådanne forhold.
 Stk. 3. Den, der overtræder § 15, stk. 2, straffes med bøde.
 Stk. 4. I regler, der fastsættes i medfør af loven, kan der  

 fastsættes straf af bøde for overtrædelse af bestemmelserne i reglerne.
Stk. 5. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Stk. 6. Skønnes en overtrædelse ikke at ville medføre højere straf  

 end bøde, kan landbrugs- og fiskeriministeren tilkendegive, at sagen kan  

 afgøres uden retslig forfølgning.
Det er en betingelse herfor, at den, der  

 har begået overtrædelsen, erklærer sig skyldig i overtrædelsen og erklærer  

 sig rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 7. For så vidt angår den i stk. 6 nævnte tilkendegivelse,  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
Kapitel 6 Ikrafttrædelses- og overgangsbestemmelser m.m.
 § 17. Tidspunktet for lovens ikrafttræden fastsættes af landbrugs-  

 og fiskeriministeren.
 Stk. 2. Samtidig ophæves lov om statsgaranti og rentetilskud m.m.  

 ved udlån til yngre jordbrugere, jf. lovbekendtgørelse nr. 1186 af 23.  

 december 1994. Loven gælder dog fortsat for jordbrugere, der ved denne lovs  

 ikrafttræden har ansøgt om eller fået bevilget lån og tilskud, samt for de  

 lån og tilskud, der er ydet under nævnte lov.
 § 18. Loven har alene virkning for jordbrugere, der ved dens  

 ikrafttræden ikke har ansøgt om eller fået bevilget lån og tilskud i henhold  

 til lov om udlån til yngre jordbrugere, jf. lovbekendtgørelse nr. 96 af 26.  

 februar 1981, eller i henhold til lov om statsgaranti og rentetilskud m.m.  

 ved udlån til yngre jordbrugere, jf. lovbekendtgørelse nr. 1186 af 23.  

 december 1994.
 § 19. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget tilsigter at tilpasse den gældende yngre jordbruger-ordning  

 til den forventede udvikling inden for jordbrugssektoren.
 Lovforslaget er udarbejdet på baggrund af anbefalingerne i »Rapport  

 fra Arbejdsgruppen vedrørende yngre jordbruger-ordningen« (November  

 1994) fra den af landbrugsministeren den 7. juli 1994 nedsatte arbejdsgruppe.
Det er arbejdsgruppens opfattelse, at jordbrugssektoren i løbet af den  

 kommende 10-årsperiode vil blive præget af væsentligt færre og mere  

 kapitalkrævende heltidsbedrifter end i dag.
Det skønnes som følge heraf, at  

 omsætningen af heltidsbedrifter vil falde, og at der vil indtræde et fald i  

 antallet af yngre jordbruger-etableringer.
 Det er arbejdsgruppens vurdering, at finansierings- og  

 generationsskifteproblematikken i stigende grad vil komme i fokus.  

 Arbejdsgruppen finder det på denne baggrund hensigtsmæssigt, at den gældende  

 yngre jordbruger-ordning tilpasses således, at den gøres mere egnet til at  

 løse førnævnte problematik samtidigt med, at ordningen forenkles, og  

 unødvendige barrierer fjernes.
For at lette generationsskiftet foreslår arbejdsgruppen at fremme  

 muligheden for at erhverve en anpart af en bedrift ved at nedsætte ordningens  

 gældende minimumskrav om 50 procents anpartserhvervelse til 20 samt ved at  

 muliggøre flere yngre jordbruger-etableringer på samme bedrift.
Derudover  

 foreslås en ændring af udmålingen af det statsgaranterede lån således, at  

 lånestørrelsen forøges og beregnes lineært i forhold til udmålingsgrundlaget  

 med en højere øvre grænse for lånet end i den gældende ordning.
I sammenhæng  

 hermed foreslås, at der kun ydes tilskud til ydelserne på en del af det  

 statsgaranterede lån.
Der foreslås derfor indført et loft over den  

 tilskudsberettigede del af lånet således, at nutidsværdien af tilskuddene  

 højst kan udgøre det maksimale EU-refusionsberettigede beløb.
Omlægningen  

 foreslås tilrettelagt således, at ordningens økonomiske værdi for yngre  

 jordbrugere opretholdes, og således, at finansieringen af bedriften styrkes.
 I forlængelse af forslaget om en styrket finansiering finder  

 arbejdsgruppen, at der er behov for en ændring af kravet til egenkapital  

 således, at der bliver tale om en vis lettelse ved større udmålingsgrundlag.
 Blandt de øvrige forslag fra arbejdsgruppen kan nævnes, at yngre  

 jordbrugere skal have mulighed for at indtræde i et driftsfællesskab allerede  

 fra etableringstidspunktet.
 Endeligt har arbejdsgruppen fundet det ønskeligt, at regelsættet for  

 ordningen forenkles.
 Arbejdsgruppen finder det hensigtsmæssigt, at yngre jordbruger-ordningen  

 tages op til fornyet vurdering om senest 5-6 år.
 Landbrugs- og fiskeriministeren kan tilslutte sig arbejdsgruppens  

 anbefalinger.
 I overensstemmelse med regeringens beslutning om at fremme økologisk  

 produktion for at imødekomme forbrugernes stigende efterspørgsel og til gavn  

 for miljøet har landbrugs- og fiskeriministeren anmodet Det Økologiske  

 Jordbrugsråd om, inden udgangen af marts 1995, at udarbejde en aktionsplan  

 for det økologiske jordbrug i Danmark.
Lovforslaget er tilsendt Det Økologiske Jordbrugsråd med henblik på, at  

 det kan indgå i overvejelserne om aktionsplanen.
Der kan derfor blive behov  

 for fremsættelse af ændringsforslag.
2. Lovforslagets indhold Med lovforslaget foreslås en række tiltag for at forbedre yngre  

 jordbrugeres finansieringsmuligheder i etableringsfasen.
I denne forbindelse  

 foreslås en række ændringer i forhold til den gældende ordning for bl.a. at  

 muliggøre et mere hensigtsmæssigt generationsskifte på de kommende års større  

 og mere kapitaltunge jordbrugsbedrifter.
 Endvidere foreslås en række forenklinger i forhold til regelsættet i den  

 gældende ordning.
 Forslaget følger anbefalingerne fra den af landbrugsministeren nedsatte  

 arbejdsgruppe.
Det foreslås, at det maksimale udmålingsgrundlag for lånet forhøjes fra 4  

 mill. kr. til 5 mill. kr., og at udmålingen forenkles og foretages lineært  

 med 15 pct. af udmålingsgrundlaget.
Der ydes herved større lån, og den  

 maksimale lånestørrelse stiger fra 482.500 kr. efter den gældende ordning til  

 750.000 kr. efter forslaget.
 For at gøre forslaget udgiftsneutralt for staten foreslås samtidigt, at  

 der alene ydes tilskud til ydelserne på en del af lånet.
For at lette generationsskiftet i øvrigt foreslås, at der kan ydes lån i  

 forbindelse med anpartsetablering allerede ved etablering på en anpart på 20  

 pct. af en jordbrugsbedrift.
Endvidere foreslås, at flere yngre jordbrugere  

 kan opnå lån ved etablering på samme bedrift.
 Som en konsekvens heraf er muligheden i den gældende lov for fælleslån og  

 lån til fællesskaberikke medtaget i forslaget.
Det foreslås, at muligheden for at opnå lån skal være uafhængig af  

 erhvervelsestidspunktet.
Ansøgning om lån skal således indgives inden 12  

 måneder efter, at den unge jordbruger har etableret sig med jordbrug som  

 hovederhverv på den erhvervede jordbrugsbedrift, dog inden det fyldte 40 år.  

 Herved sikres, at yngre jordbrugere ikke forceres ind i ordningen for at opnå  

 lånet.
Det foreslås, at der i alle tilfælde kan opnås supplerende lån, indtil den  

 unge jordbruger er fyldt 40 år.
Herved forbedres mulighederne for en trinvis  

 udbygning af bedriften i forhold til den gældende ordning, hvor der kun kan  

 ydes supplerende lån indtil 7 år efter overtagelsen af den bedrift, hvorpå  

 den unge jordbruger har etableret sig.
 Som en konsekvens af at lov nr. 150 af 17. april 1985 om statsgaranti og  

 rentetilskud m.m. ved udlån til yngre jordbrugere blev stærkt ændret ved lov  

 nr. 416 af 13. juni 1990, og at der af arbejdsgruppen vedrørende yngre  

 jordbruger-ordningen er foreslået nye omfattende ændringer, er lovforslaget  

 udarbejdet som forslag til en ny lov.
At lovforslaget fremsættes i form af forslag til en ny lov medfører ikke  

 ændringer i ordningens grundlag i forhold til den gældende yngre  

 jordbruger-ordning.
Det er derfor hensigten, at den praksis, der har udviklet  

 sig på yngre jordbruger-ordningen efter den gældende lov, i vid udstrækning  

 skal fortsætte under den foreslåede lov.
 Visse bestemmelser i den gældende lov som f. eks bopælskrav er ikke  

 medtaget i lovforslaget, da dette krav i forvejen er reguleret i lov om  

 landbrugsejendomme.
 Størrelsen af lånet efter den gældende og den foreslåede lov ved  

 forskelligt udmålingsgrundlag er vist i tabel 1. I samme tabel er endvidere  

 vist det påtænkte egenkapitalkrav, jf. bemærkningerne til § 2, stk. 1, nr. 3.
 Tabel 1. Yngre jordbruger-lån og egenkapitalkrav ved forskellige  

 udmålingsgrundlag, uden overbygningsuddannelse til jordbrugsuddannelsen.
3. Den gældende lov a.
Yngre jordbruger-ordningen Etableringsordningen for yngre landmænd blev indført i 1967 som en  

 statslånsordning.
I 1976 blev ordningen udvidet til også at omfatte gartneri,  

 planteskoledrift og frugtavl.
Lovgrundlaget for den gældende ordning er lov om statsgaranti og  

 rentetilskud m.m. ved udlån til yngre jordbrugere, jf. lovbekendtgørelse nr.  

 1186 af 23. december 1994. Ordningen med statsgaranti for lån og  

 ydelsestilskud blev etableret i 1985, jf. lov nr. 150 af 17. april 1985 om  

 statsgaranti og rentetilskud m.m. ved udlån til yngre jordbrugere.
Ordningen  

 blev ændret væsentligt på en række punkter i 1990, jf. lov nr. 416 af 13.  

 juni 1990 om ændring af lov om statsgaranti og rentetilskud m.m. ved udlån  

 til yngre jordbrugere.
 Lånet ydes af Dansk Landbrugs Realkreditfond (DLR). Ud over at yde garanti  

 for lånet betaler landbrugs-og fiskeriministeren fuldt ud ydelserne på lånet  

 i de første 4 år af lånets løbetid og delvist i de efterfølgende tre år.
 Følgende betingelser kræves opfyldt for at opnå støtte:
 - Ansøgeren skal første gang erhverve en jordbrugsbedrift, hvorpå der  

 tages jordbrug som hovederhverv.
 - Ansøgeren skal være under 40 år ved bedriftens overtagelse.
 - Ansøgeren skal opfylde et uddannelseskrav.
 - Ansøgeren skal ved budgetter godtgøre økonomisk overlevelsesevne.
 - Ansøgeren skal opfylde et egenkapitalkrav.
 Endvidere skal ansøger i hele lånets løbetid:
- have jordbrug som hovederhverv, - selv drive bedriften udelukkende for egen regning og risiko, og - have fast bopæl på bedriften.
Lånet ydes som et 20-årigt annuitetslån på kontantlånsbasis.
Der ydes 100  

 pct. statsgaranti for lånet.
Låntager beskattes af ydelsestilskuddet, men kan  

 fratrække renter og administrationsgebyr ved opgørelsen af den skattepligtige  

 indkomst.
Udmålingsgrundlaget for lånet er den konstaterede handelspris for  

 jordbrugsbedriften omregnet til kontant handelspris.
Den kontante handelspris  

 korrigeres for ændringer i besætning, driftsinventar og driftsmateriel m.v.,  

 der er sket inden ansøgningstidspunktet.
Udmålingsgrundlaget kan ikke  

 overstige den ved en vurdering af jordbrugsbedriften fastsatte kontantværdi.
 Ansøgning om lån skal indgives inden 6 måneder efter jordbrugsbedriftens  

 overtagelse.
 Lånet udgør 17, 5 pct. af den del af udmålingsgrundlaget, der overstiger  

 600.000 kr., men ikke 2.500.000 kr., og 10 pct. af den del af  

 udmålingsgrundlaget, der overstiger 2.500.000 kr, men ikke 4.000.000 kr.
 Egenkapitalkravet udgør forskellen mellem et beløb på 20 pct. af  

 udmålingsgrundlaget og lånet.
 Lånet kan ydes til yngre jordbrugere, der som eneejere erhverver en  

 jordbrugsbedrift, hvorpå de tager jordbrug som hovederhverv.
Der kan herudover ydes lån - til jordbrugere, der tager hovederhverv på en allerede erhvervet  

 jordbrugsbedrift efter en tidligere etablering som jordbruger uden jordbrug  

 som hovederhverv, - til jordbrugere, der erhverver en anpart på mindst 50 pct. af en  

 jordbrugsbedrift.
Der kan dog højst ydes lån til en yngre jordbruger pr.  

 bedrift.
- i form af fælleslån til jordbrugere, der sammen og samtidigt erhverver  

 en jordbrugsbedrift, - til særlige fællesskaber, der erhverver en jordbrugsbedrift.
 Der er mulighed for at yde supplerende lån ved køb af suppleringsjord,  

 anden ejendom til samdrift, resterende anpart m.m.
Lånet skal sikres ved oprykkende panteret inden for 95 pct. af ejendommens  

 kontantværdi.
Lånet kan på nærmere fastsatte betingelser senere rykke tilbage  

 for nye lån til finansiering af investeringer i ejendommen og dens drift.
b.
Yngre jordbruger-etablering Tabel 2. Etableringer med yngre jordbruger-lån 1981-94.
Det fremgår af tabellen, at antallet af yngre jordbruger-etableringer er  

 faldet med ca. 1/3 fra årene 1985/86 til årene 1987/88. Siden lovændringen i  

 1990 har antallet af etableringer udgjort ca. 450 om året.
Antallet af  

 etableringer med yngre jordbruger- lån er i 1994 steget til 565. Stigningen i  

 1994 synes at have sammenhæng med det relativt lave renteniveau, der kan  

 antages at have fremskyndet en del ejendomskøb.
Yngre jordbruger-etableringerne sker for ca. 3/4 vedkommende på  

 enkeltmandsejede bedrifter.
Omkring halvdelen af etableringerne sker ved  

 familiehandel, og andelen af familiehandler har i de seneste år været  

 stigende.
Etablering som yngre jordbruger sker typisk i 27-års alderen.
Ca. 90 pct.  

 af etableringerne sker inden for kvæg- eller svineproduktion, 8 pct. inden  

 for planteproduktion og ca. 3 pct. inden for gartnerisektoren.
For  

 etableringerne i kvægsektoren har muligheden for tildeling af supplerende  

 mælkekvote betydning for den relativt tidlige etableringsalder.
Næsten alle  

 etableringer sker på ejendomme i intervallet 15-100 ha, heraf 60 pct. i  

 intervallet 30-60 ha.
Yngre jordbruger-etablering skete i 1993 på bedrifter med en gennemsnitlig  

 kontant handelspris på ca. 2,5 mill. kr., hvilket svarer til ca. 2/3 af  

 kapitalindsatsen på den gennemsnitlige heltidsbedrift.
En betydelig del af de  

 unge landmænd, der etablerer sig efter yngre jordbruger-ordningen, har en  

 egenkapital, der klart overstiger lovens krav.
En vis stigning i bedriftsstørrelse og dermed krav til egenkapital vil  

 således tilsyneladende kunne opfyldes af de unge landbrugere.
Etablering i  

 fri handel vil dog blive vanskeligere i takt med stigende bedriftsstørrelse.
Den forventede udvikling i antallet af heltidsbedrifter og disses  

 kapitalindsats må forventes at få en afgørende indflydelse på yngre  

 jordbruger-etableringerne.
Nedgangen i antallet af heltidsbedrifter har de  

 seneste 5 år været på 3,8 pct. årligt, og der må forventes en accelererende  

 udvikling med en årlig nedgang på ca. 5 pct. i den kommende 10-års periode.  

 Kapitalindsatsen på en heltidsbedrift kan i samme periode forventes at stige  

 til godt 6 mill. kr. fra den nuværende kapitalindsats på ca. 3,75 mill. kr.
Der har i de senere år været en nogenlunde konstant tilgang af unge til  

 landbrugsuddannelserne, og andelen af unge, der ikke kommer fra landet, har  

 været voksende.
Dette forhold kan påvirke andelen af de unge landbrugere, der  

 vil/kan etablere sig på egen bedrift.
I øjeblikket etablerer ca. 40 pct. af  

 de unge med »grønt bevis« sig som selvstændige landbrugere.
c.
EU's strukturforordning Yngre jordbruger-ordningen blev i 1985 og 1990 tilpasset den for  

 etablering inden for jordbruget gældende EU-forordning.
I følge art. 10 i den gældende Rådsforordning nr. 2328/91 af 15. juli  

 1991, som ændret ved Rådets forordning nr. 2843/94 af 21. november 1994, om  

 forbedring af landbrugsstrukturernes effektivitet kan medlemsstaterne yde  

 unge landbrugere på under 40 år støtte til deres første etablering, hvis en  

 række betingelser er opfyldt.
Disse betingelser er:
1.- Den unge landbruger skal etablere sig på en landbrugsbedrift som  

 driftsleder; som første etablering som driftsleder betragtes det forhold, at  

 vedkommende overtager det civilretlige og fiskale ansvar eller medansvar for  

 bedriftens forvaltning og får den sociale status, der gælder for selvstændige  

 driftsledere i den pågældende medlemsstat, - den unge landbruger etablerer sig med landbrug som hovederhverv eller  

 begynder efter sin etablering som deltidsjordbruger at drive landbrug som  

 hovederhverv.
Medlemsstaterne kan dog yde støtte til unge nyetablerede  

 landbrugere, som uden at have landbrug som hovederhverv har mindst 50 pct. af  

 deres samlede indkomst fra landbrug, skovbrug, turist- og håndværksmæssige  

 aktiviteter eller offentligt støttet virksomhed til vedligeholdelse af  

 landskabet, hvis disse aktiviteter udøves på bedriften, uden at den del af  

 indkomsten, der kommer direkte fra landbrugsvirksomheden på bedriften, er  

 mindre end 25 pct. af landbrugerens samlede indkomst, og uden at den  

 arbejdstid, der anvendes til aktiviteter, som udøves uden for bedriften,  

 udgør over halvdelen af landbrugerens samlede arbejdstid, - den unge landbruger besidder tilstrækkelige faglige kvalifikationer ved  

 etableringen eller senest to år efter denne, og - bedriften kræver en arbejdsindsats svarende til mindst en MAE  

 (mandsarbejdsenhed), idet denne skal være nået senest to år efter  

 etableringen.
 2. Etableringsstøtten kan omfatte:
a) En engangspræmie på højst 15.000 ECU.
Præmieudbetalingen kan fordeles  

 over højst fem år.
Medlemsstaterne kan erstatte præmien med en tilsvarende  

 rentegodtgørelse.
 b) En godtgørelse af renterne af lån, som er optaget for at dække  

 udgifterne i forbindelse med etableringen.
 Rentegodtgørelsen ydes i højst 15 år; den kapitaliserede værdi af  

 godtgørelsen må ikke overstige den i litra a) fastsatte engangspræmie.
 Medlemsstaterne kan i form af tilskud udbetale et beløb svarende til den  

 rentegodtgørelse, støttemodtageren er berettiget til under hensyn til  

 størrelsen og løbetiden af de optagne lån.
 3. Medlemsstaterne fastlægger:
 - Betingelserne for den første etablering.
 - De særlige betingelser, hvis den unge landbruger ikke etablerer sig som  

 eneste driftsleder på bedriften, navnlig hvis han etablerer sig inden for  

 sammenslutninger eller kooperativer, hvis hovedformål er at drive en  

 landbrugsbedrift, idet disse betingelser skal svare til dem, der kræves  

 opfyldt ved etablering som eneste driftsleder.
 - Den landbrugsuddannelse, der kræves på tidspunktet for den første  

 etablering eller senest to år efter denne, for at præmien kan omfattes af  

 refusion fra fonden.
 - Betingelserne for konstateringen af at den arbejdsindsats, der svarer  

 til mindst en MAE (mandsarbejdsenhed), er nået inden maksimumsfristen på to  

 år efter etableringen.
 - Etableringsstøttens størrelse.
4. Lovforslagets økonomiske konsekvenser Lovforslaget forventes ud fra en samlet vurdering ikke at medføre forøgede  

 nettoudgifter for staten i forhold til den gældende ordning målt i  

 nutidsværdi over lånenes løbetid.
Lovforslaget skønnes at medføre mindreudgifter til ydelsestilskud, men  

 merudgifter til garantiindfrielser i forhold til den gældende ordning.  

 Mindreudgiften til ydelsestilskud skyldes, at der efter forslaget kun kan  

 gives ydelsestilskud til 75 pct. af lånet, og højst svarende til det  

 maksimale EU-refusionsberettigede beløb.
Merudgiften til garantiindfrielser  

 skyldes primært, at lånene efter forslaget forhøjes til at udgøre 15 pct. af  

 udmålingsgrundlaget, dog maksimalt 750.000 kr.
 På baggrund af en fordeling af udmålingsgrundlagene som i 1994 ville  

 lovforslaget give mulighed for en forøgelse af det gennemsnitlige lån fra ca.  

 343.000 kr. til ca. 432.000 kr., hvoraf der kunne ydes tilskud til den del af  

 lånet, der ville udgøre ca. 324.000 kr.
 Det forudsættes, at lovforslaget tidligst får fuld virkning fra finansåret  

 1996.
 De samlede statsfinansielle konsekvenser af lovforslaget forventes i  

 perioden 1996 - 98 at indebære følgende mindreudgifter:
 Det bemærkes, at mindreudgifterne forventes at blive modsvaret af  

 merudgifter til garantiindfrielser i senere finansår.
a.
Aktivitetsforudsætninger I 1994 har der været en tilgang på i alt 589 bevilgede lån efter yngre  

 jordbruger-ordningen, heraf 24 supplerende lån.
Aktiviteten i 1994 ligger  

 væsentlig over niveauet i årene før 1994 og det niveau, der forventes i de  

 kommende år.
 I finansloven for 1995 er der forudsat en tilgang på 450 nye lån i 1995  

 samt i hvert af årene 1996-1998. Disse tal inkluderer supplerende lån.
Lovforslagets økonomiske konsekvenser er derfor opgjort som forskellen  

 mellem 400 yngre jordbruger-lån ydet årligt i perioden 1996-1998 under den  

 gældende ordning og samme antal yngre jordbruger-lån ydet efter reglerne i  

 lovforslaget.
Der forventes herudover ydet ca. 50 supplerende lån, som ydes i  

 henhold til henholdsvis 1985- og 1990-ordningen.
Disse lån holdes uden for  

 opgørelsen af lovforslagets økonomiske konsekvenser.
Forslaget forventes at medføre en årlig statslig garantistillelse på ca.  

 200 mill. kr., hvilket er en stigning på ca. 50 mill. kr. i forhold til den  

 gældende ordning.
Udgifterne til garantiindfrielser må derfor alt andet lige  

 forventes at stige.
 I beregningerne om ydelsestilskud og garantiindfrielser er forudsat, at  

 der ikke vil ske garantiindfrielser i de første to år af lånenes løbetid.  

 Derefter forventes garantiindfrielser på 2,5 pct. af restgælden i år 3-8 og  

 1,5 pct. af restgælden i år 9-20. Ud over de nævnte indfrielser som følge af  

 statens indfrielser er der forudsat ekstraordinære afdrag på 0,75 pct.  

 årligt.
b.
Ydelsestilskud Ydelsestilskuddet i den syvårige tilskudsperiode vil for et gennemsnitslån  

 på 432.000 kr. blive på i alt 198.000 kr. mod i alt 214.000 kr. til et lån på  

 343.000 kr. efter den gældende ordning beregnet ud fra renteniveauet ultimo  

 1994.
 Efter lovforslaget forventes statens mindreudgifter til ydelsestilskud,  

 under forudsætning af en uændret tilgang på 400 yngre jordbruger-lån pr. år,  

 at forløbe således:
 Ved en årlig tilgang på 425 gennemsnitslån bliver ovenstående mindreudgift  

 ca. 0,5 mill. kr. i 1996, 1,0 mill. kr. i 1997 og 1,3 mill. kr. i 1998.
c.
EU-refusion EU refunderer 50 pct. af ydelsestilskuddene til de låntagere, som opfylder  

 betingelserne for refusion.
Den kapitaliserede værdi af de  

 refusionsberettigede ydelsestilskud kan for det enkelte yngre jordbruger-lån  

 dog højst udgøre 30.000 ECU svarende til ca. 228.000 kr.
Den i lovforslagets  

 § 12 nævnte maksimumsgrænse på 430.000 kr. er fastsat for at opnå refusion af  

 den størst mulige del af udgifterne til ydelsestilskud.
Der modtages efter  

 den gældende ordning refusion for ydelsestilskuddet vedrørende ca. 90 pct. af  

 de udbetalte ydelsestilskud.
Den refusionsberettigede del af tilskuddet  

 skønnes fortsat at udgøre ca. 90 pct. efter den foreslåede ordning.  

 Refusionsbeløbet betales af EU med et års forskydning i forhold til  

 udgifternes afholdelse.
 For årene 1996 - 98 vil lovforslaget medføre følgende mindreindtægter fra  

 EU-refusion ved en tilgang på 400 lån pr. år:
d.
Garantiindfrielser På baggrund af erfaringerne fra den gældende ordning forventes ikke  

 udgifter til garantiindfrielse af nævneværdigt omfang i de første to år efter  

 effektueringen af lånet.
Der forventes således ingen merudgifter til garantiindfrielse i 1996 og  

 1997 som følge af forslaget.
I 1998 forventes en merudgift på ca. 0,8 mill.  

 kr., hvilket beløb forøges yderligere i de efterfølgende år.
 Skønnet over garantiindfrielser i de enkelte år er dog erfaringsmæssigt  

 som følge af varierende indtjeningsforhold inden for jordbrugserhvervene  

 behæftet med en vis usikkerhed.
5. Lovforslagets administrative konsekvenser Det er hensigten, at ordningen fortsat skal administreres i et samarbejde  

 mellem Kongeriget Danmarks Hypotekbank og Finansforvaltning, Dansk Landbrugs  

 Realkreditfond og Strukturdirektoratet for Landbrug og Fiskeri.
I forhold til  

 den gældende ordning foreslås dog en ændring af opgavefordelingen.
Det foreslås således, at Hypotekbanken træffer afgørelse om bevilling af  

 statsgaranti.
På grundlag af den bevilgede statsgaranti yder Dansk Landbrugs  

 Realkreditfond derefter lånet.
Strukturdirektoratet for Landbrug og Fiskeri  

 indbetaler ydelsestilskuddet til Dansk Landbrugs Realkreditfond, påser at  

 betingelserne for EU-refusion er til stede og forestår anmodning om  

 EU-refusion for tilskuddet.
Det er hensigten, at afgørelser om tilbagerykning af lånet, relaksation  

 m.v. efter aftale mellem landbrugs- og fiskeriministeren og Dansk Landbrugs  

 Realkreditfond fortsat skal træffes af Dansk Landbrugs Realkreditfond.
Disse  

 afgørelser kan efter den gældende lov påklages til Strukturdirektoratet for  

 Landbrug og Fiskeri.
Det er hensigten, at afgørelser truffet af Dansk  

 Landbrugs Realkreditfond efter den foreslåede lov vedrørende tilbagerykning  

 af lånet, relaksation m.v. i stedet skal kunne påklages til Hypotekbanken.
 I den gældende ordning træffer Dansk Landbrugs Realkreditfond afgørelse om  

 bevilling af lån med statsgaranti og varetager den efterfølgende  

 administration.
 Af principielle grunde findes det imidlertid mere korrekt, at  

 statsgarantien bevilges af en statsinstitution.
Ansøgning om statsgaranti og lån skal udfærdiges på et særligt skema med  

 bistand af en særlig sagkyndig, der er godkendt til udfærdigelse af ansøgning  

 og forbedringsplan m.v. efter lov om støtte til jordbrugets strukturudvikling  

 og til økologisk jordbrug m.v.
Ansøgningen skal attesteres af den særlige  

 sagkyndige.
 Administration af garantibevilling m.v. i Hypotekbanken forventes at kræve  

 et personaleforbrug på 2,0 årsværk i 1996 og i de efterfølgende år.  

 Lønudgiften anslås til 0,7 mill. kr. årligt.
Der forventes derudover visse engangsudgifter til informationskampagne og  

 til omlægning af EDB-systemer m.v. i Strukturdirektoratet for Landbrug og  

 Fiskeri.
Disse udgifter anslås til 0,3 mill. kr. i 1995 og 0,2 mill. kr. i  

 1996.
 Forslaget har ikke administrative konsekvenser for kommuner og  

 amtskommuner.
6. Erhvervsøkonomiske konsekvenser Med forslaget tilpasses yngre jordbruger-ordningen til den forventede  

 udvikling inden for heltidsjordbruget henimod færre, større og dermed mere  

 kapitaltunge bedrifter.
Forslaget medfører generelt større lån og højere maksimalt lån end efter  

 den gældende ordning.
Endvidere udvides adgangen til at opnå yngre  

 jordbruger-lån ved erhvervelse af en anpart af en jordbrugsbedrift.
 Herved lettes generationsskiftet på heltidsbedrifterne, og de større lån  

 medfører en mere hensigtsmæssig finansiering i etableringsfasen.
Med forslaget sker der en delvis omlægning af støtteelementerne i  

 ordningen således, at der ydes mindre tilskud, men større lån.
De større lån  

 medfører en rentebesparelse i forhold til alternativ finansiering.
 7. Miljømæssige konsekvenser.
Lovforslaget skønnes ikke at have miljømæssige konsekvenser.
Såfremt  

 overvejelserne vedrørende forslaget i Det Økologiske Jordbrugsråd fører til  

 fremsættelse af ændringsforslag, forventes forslaget dog at indebære en vis  

 miljømæssig forbedring.
8. Notifikation Lovforslaget skal notificeres for Europa-Kommissionen.
9. Høring Lovforslaget har været forelagt Danmarks Landboungdom, De danske  

 Landboforeninger, Dansk Familielandbrug, Dansk Erhvervsjordbrug, Dansk  

 Erhvervsgartnerforening, Dansk Erhvervsfrugtavl og Dansk Landbrugs  

 Realkreditfond.
 Endvidere er forslaget tilsendt Det Økologiske Jordbrugsråd.
Bemærkninger til de enkelte bestemmelser Til § 1 Til stk. 1 Bestemmelsen er ny i forhold til lov om statsgaranti og rentetilskud m.m.  

 ved udlån til yngre jordbrugere, jf. lovbekendtgørelse nr. 1186 af 23.  

 december 1994 (den gældende lov).
Med bestemmelsen gennemføres princippet om, at det er statskassen, der,  

 hvis ansøger opfylder lovens betingelser herfor, yder statsgaranti for et lån  

 i Dansk Landbrugs Realkreditfond.
Dansk Landbrugs Realkreditfond yder  

 derefter lånet på grundlag af garantistillelsen.
Efter den gældende lov yder Dansk Landbrugs Realkreditfond lån, hvis  

 ansøger opfylder lovens betingelser.
Til lånet er der knyttet en  

 statsgaranti.
 Den ændrede konstruktion svarer til bestemmelserne i lov nr. 268 af 6. maj  

 1993 om statsgaranti for gældssaneringslån til jordbrugere.
Til stk. 2 Bestemmelsen er ny i forhold til den gældende lov.
Bestemmelsen svarer til  

 bestemmelserne i den gældende lovs § 16, stk. 1, om, at landbrugs- og  

 fiskeriministeren betaler tilskud til ydelser på lånet.
Tilskuddet kan kræves  

 tilbagebetalt, jf. den foreslåede § 9, stk. 5 og 6.
 Vedrørende tilskudsstørrelsen henvises til bemærkningerne til § 12.
Til § 2 Til stk. 1, nr. 1 Det er hensigten, at landbrugs- og fiskeriministeren fastsætter nærmere  

 regler om jordbrug som hovederhverv i overensstemmelse med de tilsvarende  

 regler herom efter lov om støtte til jordbrugets strukturudvikling og til  

 økologisk jordbrug m.v., jf. lovbekendtgørelse nr. 247 af 11. april 1994, som  

 ændret senest ved lov nr. 1105 af 21. december 1994. For at jordbrug kan  

 anses som hovederhverv efter den gældende og den foreslåede lov, kræves, 1) at mere end halvdelen af ansøgers arbejdstid, dog mindst 901 timer pr.  

 år, anvendes ved selvstændig jordbrugsvirksomhed på bedriften, og 2) at mindst halvdelen af den samlede indkomst hidrører herfra.
 Der henvises i øvrigt til bemærkningerne til § 3, stk. 1.
Til stk. 1, nr. 2 Det er hensigten, at landbrugs- og fiskeriministeren fastsætter regler om  

 opfyldelse af et uddannelseskrav, der svarer til uddannelseskravet i den  

 gældende ordning.
 Udgangspunktet for opfyldelse af uddannelseskravet skal således fortsat  

 være »det grønne bevis«.
Til stk. 1, nr. 3 Det er hensigten at fastsætte egenkapitalkravet til 7,5 pct. af den del af  

 udmålingsgrundlaget, der ikke overstiger 5.000.000 kr., og 15 pct. af den  

 del, der overstiger 5.000.000 kr.
 For ansøgere med en overbygningsuddannelse, f.eks. »grønt  

 diplom« eller uddannelsen som »agrarøkonom«, er det hensigten  

 at nedsætte egenkapitalkravet til 6 pct. af den del af udmålingsgrundlaget,  

 der ikke overstiger 5.000.000 kr., og 12 pct. af den del, der overstiger  

 5.000.000 kr.
 Egenkapitalkravet skal opfyldes ved dokumentation af nettoformue opgjort  

 ved en status, der højst må ligge 12 måneder forud for ansøgningstidspunktet.
 Hvis ægtefællens eller samleverens egenkapital (i form af nettoformue)  

 indgår ved opgørelsen af egenkapitalen, skal ægtefællen eller samleveren ved  

 påtegning på pantebrevet tegne selvskyldnerkaution for lånet.
Til stk. 1, nr. 4 Kravet om økonomisk overlevelsesevne vil som i den gældende ordning blive  

 anset for opfyldt, hvis det på baggrund af ansøgning, eventuelle  

 driftsregnskaber og flerårige drifts- og likviditetsbudgetter godtgøres, at 1) ansøger kan afdrage og forrente gælden, 2) ansøger og dennes husstand kan opnå økonomisk balance (positiv  

 konsolidering), og 3) ansøger i øvrigt kan tilvejebringe den for driften nødvendige  

 likviditet.
Vurderingen af økonomisk overlevelsesevne sker i øvrigt på grundlag af  

 ansøgers og dennes eventuelle ægtefælles eller samlevers samlede økonomi,  

 herunder andre indtægter, privatforbrug og skat.
Opgørelsen sker efter  

 sædvanlige driftsøkonomiske regnskabsprincipper, herunder med hensyn til  

 driftsmæssige afskrivninger, beregnet skat og værdiansættelse af besætning og  

 beholdninger.
 Hvis ansøgers ægtefælles eller samlevers indtægter eller økonomiske  

 forhold i øvrigt er af væsentlig betydning for opfyldelsen af kravet om  

 positiv konsolidering, kan det kræves, at den pågældende ved påtegning på  

 pantebrevet tegner selvskyldnerkaution for lånet.
 For ejendomme med flere ejere kan landbrugs- og fiskeriministeren  

 fastsætte nærmere bestemmelser om opfyldelse af betingelserne, herunder at  

 ejerne tilsammen skal opfylde kravet om økonomisk overlevelsesevne.
Til stk. 1, nr. 5 I den gældende lovs § 4, stk. 5, kræves, at ansøger skal eje mindst 50  

 pct. af en jordbrugsbedrift for at kunne opnå det statsgaranterede lån.
 Nedsættelsen af dette krav til 20 pct. skyldes ønsket om at lette  

 generationsskiftet primært på de store og mere kapitalkrævende  

 jordbrugsbedrifter.
 Der henvises i øvrigt til de almindelige bemærkninger.
Til stk. 1, nr. 6 Bestemmelsen indebærer blandt andet, at driften af jordbrugsbedriften ikke  

 helt kan lægges over i et driftsselskab, der er organiseret som f.eks. et  

 aktie- eller anpartsselskab.
Bestemmelsen er derimod ikke til hinder for, at  

 en del af driften lægges over i et sådant selskab, hvis lovens øvrige  

 betingelser om f.eks. jordbrug som hovederhverv og vedrørende  

 jordbrugsbedriftens arbejdskraftbehov kan opfyldes på den resterende del af  

 jordbrugsbedriften.
Tilsvarende gælder ved bortforpagtning af jord og ved  

 udleje af bygninger m.v.
 Bestemmelsen om selv at drive jordbrugsbedriften for egen regning og  

 risiko finder ved anpartserhvervelse anvendelse med fornøden tilpasning.
Landbrugs- og fiskeriministeren har til hensigt at fastsætte regler om, at  

 der kan ydes lån til yngre jordbrugere, der etablerer sig på en  

 jordbrugsbedrift, der helt eller delvist indgår i et driftsfællesskab med  

 andre jordbrugsbedrifter.
Det vil bl. a. blive gjort til en betingelse, at  

 driftsfællesskabet er organiseret som et personligt ansvarligt  

 interessentskab.
 Der henvises i øvrigt til bemærkningerne til stk. 4.
Til stk. 2 Landbrugs- og fiskeriministeren har til hensigt at fastsætte regler om et  

 skærpet arbejdskraftbehov ved etablering på mindre anparter.
 Herved sikres, at anpartsetablering sker på jordbrugsbedrifter af en sådan  

 størrelse, at der reelt er tale om flermandsbedrifter.
 Der vil blive fastsat regler om, at det kan tillades, at  

 arbejdskraftbehovet først skal være opfyldt to år efter indgivelse af  

 ansøgning om lån.
Til stk. 3 Kravene til arbejdskraftbehov, jordbrug som hovederhverv og drift for egen  

 regning og risiko skal være opfyldt i hele lånets løbetid.
 Tilsvarende bestemmelser findes i § 8, stk. 3, i den gældende lov.
Det er hensigten, at landbrugs- og fiskeriministeren efter lånets  

 udbetaling i særlige tilfælde efter ansøgning herom vil meddele dispensation  

 fra kravet om jordbrug som hovederhverv, jf. § 2, stk. 4. Dispensation vil  

 kunne forventes meddelt, hvis hovederhvervskravet i en kortere periode ikke  

 kan opfyldes på grund af ude fra kommende omstændigheder som f.eks tørke,  

 sygdom i besætningen, brand, sygdom o.lign.
Det vil i givet fald være en  

 forudsætning, at der i forbindelse med den akutte situation ikke sker en  

 nedskæring af bedriftens produktionsgrundlag, og at lovens betingelser i  

 øvrigt var opfyldt forud for de indtrufne ekstraordinære omstændigheder og  

 fortsat vil kunne forventes opfyldt efter ophøret af de ekstraordinære  

 forhold.
Det er hensigten, at dispensation kun vil blive meddelt for en  

 kortere periode, og højst i 2 år.
Til stk. 4 Vedrørende dispensation fra uddannelseskravet er det hensigten at  

 fortsætte den gældende praksis på området.
Der vil kunne meddeles dispensation fra uddannelseskravet for en  

 tidsbegrænset periode, dog højst i 2 år, hvis ansøger etablerer sig inden  

 uddannelsen er helt afsluttet.
Lånet kan i den forbindelse udbetales mod en  

 pengeinstitutgaranti for tilbagebetaling af lån og tilskud, hvis betingelsen  

 ikke opfyldes.
 Der vil endvidere i særlige tilfælde kunne meddeles dispensation fra  

 uddannelseskravet, hvis ansøger på grund af personlige årsager er blevet  

 forhindret i at fuldføre uddannelsen.
Der vil kunne meddeles dispensation fra kravet om drift for egen regning  

 og risiko i sager, hvor ansøger eller låntager indtræder i et  

 driftsfællesskab, der er organiseret som et personligt ansvarligt  

 interessentskab.
Der vil eventuelt kunne blive stillet betingelser om, at  

 deltagerne i fællesskabet besidder tilstrækkelig faglig dygtighed og  

 økonomisk soliditet således, at der ikke opstår øget risiko for  

 misligholdelse af lånet.
 Det vil være en forudsætning for dispensationen, at fællesskabet i øvrigt  

 er etableret i overensstemmelse med reglerne herom efter den øvrige  

 lovgivning, herunder lov om landbrugsejendomme.
 Der vil ikke kunne forventes tilladelse til indtræden i  

 driftsfællesskaber, der er organiseret som aktie- og anpartsselskaber eller  

 er organiseret på en sådan måde, at det ikke vil være muligt at kontrollere,  

 om lovens intentioner om støtte til yngre jordbrugere, der etablerer sig som  

 selvstændige med jordbrug som hovederhverv og på en bedrift, der kræver et  

 produktionsgrundlag på mindst 1.800 timer, er opfyldt.
Der vil kunne meddeles dispensation, dog højst i 2 år, fra kravet om  

 jordbrugsbedriftens arbejdskraftbehov.
Lånet kan i den forbindelse udbetales  

 mod en pengeinstitutgaranti for tilbagebetaling af lån og tilskud, hvis  

 betingelsen ikke opfyldes.
Til stk. 5 Reglerne vil blive fastsat i overensstemmelse med bemærkningerne til stk.  

 1-4.
Til § 3 Til stk. 1 Ansøger skal i ansøgningen angive tidspunktet for, hvornår jordbrug tages  

 som hovederhverv.
Dette tidspunkt vil ofte falde sammen med tidspunktet for  

 erhvervelse af jordbrugsbedriften.
Ansøger må ikke tidligere have haft  

 jordbrug som hovederhverv på en jordbrugsbedrift, vedkommende har været ejer  

 eller medejer af.
 Tages jordbrug som hovederhverv på et senere tidspunkt end ved  

 erhvervelsen af jordbrugsbedriften, vil tidspunktet for etablering med  

 jordbrug som hovederhverv normalt være kædet sammen med, at arbejde uden for  

 jordbrugsbedriften nedtrappes eller ophører eller med en begivenhed, der  

 medfører en udvidelse af produktionsgrundlaget f.eks. køb af yderligere en  

 ejendom, anpart, suppleringsjord eller investeringer på den ejede bedrift.
 Dokumentation af opfyldelse af betingelsen om jordbrug som hovederhverv  

 skal ske ved indsendelse af driftsbudgetter samt evt. erklæring fra tidligere  

 arbejdsgiver om arbejdsophør.
 Tages jordbrug som hovederhverv på et senere tidspunkt end i forbindelse  

 med erhvervelse af jordbrugsbedriften, kan der stilles krav om indsendelse af  

 regnskaber til dokumentation af, at ansøger ikke tidligere har haft jordbrug  

 som hovederhverv.
Til stk. 2 Efter den gældende lov skal ansøgningen indsendes til Dansk Landbrugs  

 Realkreditfond.
 Ændringen i forhold hertil skyldes, at garantibevillingen for lånet efter  

 forslaget skal varetages af Kongeriget Danmarks Hypotekbank og  

 Finansforvaltning.
Til § 4 Til stk. 1 Det er hensigten, at landbrugs- og fiskeriministeren, ligesom efter den  

 gældende lov, træffer aftale med Dansk Landbrugs Realkreditfond om, at fonden  

 mod statsgaranti yder lån efter denne lov.
Lånene er sikret i hele løbetiden ved statsgaranti.
Garantien dækker tab  

 på udlån, hvor låntageren misligholder forpligtelsen til at indfri lånet.
Til stk. 2 Kongeriget Danmarks Hypotekbank og Finansforvaltning skal fortsat varetage  

 garantiforvaltningen.
Tabene på udlån skal dokumenteres af Dansk Landbrugs  

 Realkreditfond og godkendes af Hypotekbanken.
Til § 5 Til stk. 1 Den konstaterede handelspris for jordbrugsbedriften er den pris, der  

 fremgår af salgsdokumentet.
Der vil blive fastsat regler om, at denne pris  

 skal omregnes til kontant handelspris efter Realkreditrådets  

 omregningsregler.
 Ved affattelsen er anvendt den terminologi, der svarer til bestemmelserne  

 i § 11 i lov om Dansk Landbrugs Realkreditfond, jf. lovbekendtgørelse nr. 979  

 af 5. december 1994.
Til stk. 2 Kontantværdien beregnes på grundlag af en vurdering til låneefterretning  

 for Dansk Landbrugs Realkreditfond.
Vurderingen skal være foretaget mindre  

 end 12 måneder forud for ansøgningstidspunktet og skal afspejle ejendommens  

 aktuelle tilstand.
Hvis Dansk Landbrugs Realkreditfond er sælger af  

 ejendommen eller af en anden årsag er inhabil, er det hensigten, at den  

 kontante handelsværdi skal beregnes på grundlag af en vurdering til  

 låneefterretning foretaget af en vurderingsmand uden for kredsen af fondens  

 vurderingsinspektører, udmeldt for hvert amt til formålet af  

 Strukturdirektoratet for Landbrug og Fiskeri efter indstilling fra  

 Realkreditrådet.
Denne vurdering vil ved ydelse af lån efter denne lov blive  

 anset for en DLR-vurdering.
 Udgiften til vurdering betales af ansøgeren.
 Ved etablering på en anpart fastsættes anpartens kontantværdi på grundlag  

 af anpartens forholdsmæssige størrelse og jordbrugsbedriftens samlede  

 kontantværdi.
Til stk. 3 Bestemmelsen er uændret i forhold til den gældende ordning, jf. § 22, stk.  

 1, i bekendtgørelse nr. 12 af 11. januar 1991, som ændret senest ved  

 bekendtgørelse nr. 499 af 13. juni 1994, om statsgaranti og rentetilskud m.m.  

 ved udlån til yngre jordbrugere.
Til stk. 4 Bestemmelsen svarer til § 4, stk. 5, i den gældende lov, idet der dog  

 efter lovforslaget kan ydes lån til en anpart ned til 20 pct.
Der vil blive fastsat bestemmelser om, at udmålingsgrundlaget ved  

 erhvervelse af mindst 50 pct. af jordbrugsbedriften kan udvides til hele  

 bedriften, hvis den resterende anpart ejes af en ægtefælle eller samlever,  

 der opfylder lovens betingelser for ydelse af statsgaranti for lån, bortset  

 fra det i § 2, stk. 1, nr. 2, nævnte uddannelseskrav.
Det er en betingelse,  

 at ægtefællen eller samleveren ved påtegning på pantebrevet tegner  

 selvskyldnerkaution for lånet.
Til stk. 5 Bestemmelsen svarer til § 4, stk. 6, i den gældende lov.
Til § 6 Til stk. 1 Bestemmelsen indebærer en ændring i forhold til den gældende lov, hvor  

 lånet udgør 17,5 pct. af den del af udmålingsgrundlaget, der overstiger  

 600.000 kr., men ikke 2.500.000 kr., og 10 pct. af den del af  

 udmålingsgrundlaget, der overstiger 2.500.000 kr., men ikke 4.000.000 kr.
 Med forslaget gives mulighed for udmåling af større lån efter et forenklet  

 regelsæt.
 Der henvises i øvrigt til de almindelige bestemmelser.
Til stk. 2 Bestemmelsen svarer til bestemmelsen i den gældende lov, men er  

 moderniseret i affattelsen.
Vedrørende lånestørrelsen henvises til  

 bemærkningerne til stk. 1.
Til stk. 3 Lånet skal sikres ved oprykkende panteret i ansøgers ejendom efter  

 bestående pantehæftelser således, at lånet i forbindelse med restgælden på  

 disse hæftelser får pantesikkerhed inden for 95 pct. af ejendommens  

 kontantværdi.
Lån ydet til en anpart af en jordbrugsbedrift, der kun består af en  

 ejendom, skal pantesikres i hele ejendommen.
Består en jordbrugsbedrift af  

 mere end en ejendom, skal lånet normalt pantesikres i alle under bedriften  

 hørende ejendomme i deres helhed og inden for 95 pct. af ejendommenes samlede  

 kontantværdi.
Ved beregning af lånets pantesikring skal foranstående pantehæftelsers  

 nominelle værdi omregnes til kontantværdi ved anvendelse af Realkreditrådets  

 omregningstabeller.
Foranstående ejerpantebreve og skadesløsbreve og lignende  

 kan kun respekteres inden for et pålydende, der skønnes påkrævet til sikring  

 af eksisterende gældsforpligtelser eller et efter jordbrugsbedriftens forhold  

 rimeligt behov for driftskredit.
Lånets oprykkende panteret i forhold til  

 gældsforpligtelser og driftskreditter af nævnte art skal sikres.
Det er en  

 betingelse for ydelse og tilbagerykning af lån, at foranstående  

 pantehæftelsers vilkår, bl. a. med hensyn til rente, afdrags- og  

 opsigelsesbetingelser, kan godkendes.
Til stk. 4 Strukturdirektoratet for Landbrug og Fiskeri godkender Dansk Landbrugs  

 Realkreditfonds satser for gebyrer og løbende bidrag for de lån, der ydes  

 efter loven.
Til § 7 Bestemmelsen svarer til § 7, stk. 1, i den gældende lov, idet dog kravet  

 om, at lånet efter udløbet af tilskudsperioden skal være pantesikret inden  

 for 85 pct., ikke er medtaget i den foreslåede bestemmelse.
 Bestemmelsen i § 7, stk. 2, i den gældende lov om, at landbrugs- og  

 fiskeriministeren kan tillade automatisk tilbagerykning, er ikke medtaget i  

 den foreslåede bestemmelse.
 Der henvises i øvrigt til bemærkningerne til § 6, stk. 3.
Til § 8 Til stk. 1 Bestemmelsen svarer til den tilsvarende § 9, stk. 1, i den gældende lov,  

 idet aldersbetingelsen og uddannelseskravet ved etablering på en ny ejendom  

 dog ikke er medtaget.
Til stk. 2 Bestemmelsen svarer i sit indhold til den tilsvarende bestemmelse i § 9,  

 stk. 2, i den gældende lov.
Til § 9 Til stk. 1 Bestemmelsen svarer til § 8, stk. 1, i den gældende lov.
Til stk. 2 Bestemmelsen svarer til § 8, stk. 2, i den gældende lov.
Bestemmelserne om  

 forfald, hvis landbrugspligten på den belånte ejendom ophæves, eller hvis  

 bedriftens jorder i væsentligt omfang overgår til anden anvendelse end  

 jordbrug, er dog ikke medtaget, da betingelserne i forslagets § 2, stk. 3, i  

 så fald ikke vil kunne opfyldes, hvorfor lånet allerede vil kunne forlanges  

 indfriet som følge heraf.
Lånet ydes af Dansk Landbrugs Realkreditfond og kan ud over de i forslaget  

 nævnte tilfælde kræves indfriet, hvis der indtræffer et af de på  

 pantebrevsformularen (Justitsministeriets pantebrevsformular B) side 3, pkt.  

 9 a-f, nævnte tilfælde.
Disse tilfælde vedrører betalingsmisligholdelse og  

 pantforringelse m.v.
Til stk. 3-8 Bestemmelserne svarer til de tilsvarende bestemmelser i § 8, stk. 3, 6 og  

 7, og § 19 i den gældende lov.
Stk. 7 sikrer mulighed for at kræve tilskud  

 tilbagebetalt med tillæg af renter regnet fra tilskuddets udbetaling med den  

 rentesats, der er fastsat i renteloven.
Til § 10 Bestemmelserne vedrørende den efterlevende ægtefælle svarer til  

 bestemmelserne i § 10 i den gældende lov, idet den efterlevende ægtefælle  

 efter forslaget dog ikke kan bevare ydelsestilskuddet til lånet.
Bestemmelsen  

 om den efterlevende samlever er ny.
Til § 11 Til stk. 1 Betingelserne om jordbrug som hovederhverv, drift for egen regning og  

 risiko, og vedrørende bedriftens arbejdskraftbehov skal, jf. § 2, stk. 3,  

 være opfyldt.
Endvidere skal der foreligge økonomisk overlevelsesevne opgjort  

 som anført efter § 2, stk. 1, nr. 4.
Der vil blive fastsat bestemmelser om, at egenkapitalkravet ved  

 supplerende lån skal være opfyldt inden for 12 måneder forud for indgivelse  

 af ansøgning om lån.
Egenkapitalkravet opgøres på grundlag af summen af de  

 anvendte udmålingsgrundlag.
 Der henvises i øvrigt til bemærkningerne til § 2, stk. 1, nr. 3.
Til stk. 2 Bestemmelsen svarer til den tilsvarende bestemmelse i den gældende lovs §  

 14, stk. 2, idet dog kravet om, at der kun kan ydes suppleringslån inden for  

 7 år fra den belånte ejendoms overtagelse, er udgået.
Der kan således efter  

 den foreslåede bestemmelse ydes supplerende lån indtil det fyldte 40 år.
Til stk. 3 Bestemmelsen er en ændring i forhold til den gældende lovs § 14, stk. 1,  

 jf. § 4, stk. 2. Bestemmelsen er ændret for at begrænse statslig finansiering  

 af køb af løsøre efter den egentlige etableringsfase.
Til stk. 4 Der henvises til bemærkningerne til § 3, stk. 2.
Til stk. 5 Bestemmelsen svarer til § 14, stk. 3 i den gældende lov.
Til § 12 Til stk. 1 Der er i EU-bestemmelserne fastsat en beløbsmæssig maksimumgrænse for de  

 ydelsestilskud pr. låntager, hvortil der kan opnås refusion.
Den foreslåede grænse for den tilskudsberettigede del af lånet på 430.000  

 kr. er fastsat på denne baggrund.
Det er hensigten at regulere denne grænse,  

 hvis der indtræder ændringer i ECU-kursen, renteforhold m.v.
Til stk. 2 Strukturdirektoratet for Landbrug og Fiskeri betaler de nævnte tilskud til  

 låntageren i de første 28 kvartårsterminer af lånets løbetid.
Betalingerne sker til Dansk Landbrugs Realkreditfond på grundlag af en  

 specificeret opgørelse fra fonden.
Fonden underretter låntagerne om  

 indbetalingen.
 Ydelsestilskuddet er skattepligtigt for låntager.
Ydelsen består af renter, afdrag og administrationsgebyr.
Tilskuddet til  

 ydelsen udgør en forholdsmæssig lige andel af de renter, afdrag og  

 administrationsgebyr, der indgår i terminsydelsen.
Til § 13 Til stk. 1 Denne bestemmelse svarer til § 17, stk. 1, i den gældende lov.
Til stk. 2 Det er hensigten, at Kongeriget Danmarks Hypotekbank og Finansforvaltning  

 skal træffe afgørelse i henhold til § 1 og § 11.
Til stk. 3 Det er hensigten, at Strukturdirektoratet for Landbrug og Fiskeri skal  

 forestå indbetalingen af ydelsestilskuddet til Dansk Landbrugs  

 Realkreditfond, påse at betingelserne for EU-refusion er til stede og forestå  

 anmodning om EU-refusion for tilskuddet.
Til stk. 4 og 5 Det er hensigten at fastsætte regler om, at afgørelser truffet af  

 Kongeriget Danmarks Hypotekbank og Finansforvaltning og Strukturdirektoratet  

 for Landbrug og Fiskeri ikke skal kunne indbringes for anden administrativ  

 myndighed.
 Afslag på ansøgning om statsgaranti for lån, der begrundes med, at  

 uddannelseskravet, jf. § 2, stk. 1, nr. 2, ikke findes opfyldt, skal dog  

 kunne påklages til Strukturdirektoratet for Landbrug og Fiskeri.  

 Strukturdirektoratet for Landbrug og Fiskeri kan i forbindelse med  

 klagesagens behandling anmode Undervisningsministeriet, De danske  

 Landboforeninger, Dansk Familielandbrug, Dansk Erhvervsjordbrug, Danmarks  

 Landboungdom, Dansk Erhvervsgartnerforening eller Dansk Erhvervsfrugtavl om  

 en udtalelse.
Det er hensigten, at afgørelser om tilbagerykning af lånet m.v. efter  

 aftale mellem landbrugs- og fiskeriministeren og Dansk Landbrugs  

 Realkreditfond skal træffes af Dansk Landbrugs Realkreditfond.
Det er  

 hensigten, at Kongeriget Danmarks Hypotekbank og Finansforvaltning skal være  

 klageinstans for afgørelser truffet af Dansk Landbrugs Realkreditfond i denne  

 forbindelse.
Til § 14 Til stk. 1-4 I forbindelse med statskassens indfrielse af en garanti, der er ydet i  

 henhold til lovforslaget, kan statskassen rette krav mod låntager.
Det  

 foreslås, at inddrivelse af denne fordring skal kunne ske ved  

 lønindeholdelse.
Denne inddrivelsesmulighed foreslås indsat som en konsekvens  

 af vedtagelsen af lov nr. 380 af 6. juni 1991 om ændring af forskellige  

 lovbestemmelser om inddrivelse af offentlige fordringer.
Ved loven blev  

 indsat tilsvarende bestemmelser om inddrivelse af statskassens tilgodehavende  

 i forbindelse med inddrivelse af nødlidende garantier m.v. ved  

 lønindeholdelse og indhentning af økonomiske oplysninger i en række lignende  

 love.
Tilsvarende krav om tilbagebetaling af tilskud kan statskassen rette mod  

 låntager.
Det foreslås, at inddrivelse af sådanne fordringer skal kunne ske  

 ved lønindeholdelse.
Denne inddrivelsesmulighed foreslås indsat som en  

 konsekvens af vedtagelsen af lov nr. 284 af 27. april 1994 om ændring af  

 forskellige lovbestemmelser om inddrivelse af statskrav.
Ved lovens § 8 blev  

 der indsat bestemmelser om inddrivelse ved lønindeholdelse af tilskud, som  

 krævedes tilbagebetalt efter lov om statsgaranti og rentetilskud m.m. ved  

 udlån til yngre jordbrugere.
 Efter forslaget bemyndiges Hypotekbanken til at inddrive restancer ved  

 indeholdelse i løn m.v. hos den pågældende efter reglerne om inddrivelse af  

 personlige skatter i kildeskatteloven.
 Forslaget bemyndiger landbrugs- og fiskeriministeren til at fastsætte de  

 nærmere regler for fremgangsmåden i forbindelse med lønindeholdelse, idet det  

 er forudsat, at indeholdelsen sker efter reglerne herom i kildeskattelovens §  

 73.
Bemyndigelsen vil blive udmøntet i en bekendtgørelse, hvori der bl. a.  

 fastsættes bestemmelser om meddelelse af pålæg om indeholdelse og regler om  

 løbende indbetaling fra den indeholdelsespligtige.
Herudover fastsættes  

 regler om pligt for den indeholdelsespligtige til at give underretning om den  

 pågældendes arbejdsmæssige og økonomiske forhold, samt om klageadgang.
 Kildeskattelovens regler om fortrinsret for skatterestancer vil ikke blive  

 berørt af forslaget.
Det foreslås endvidere, at Hypotekbanken får hjemmel til at indhente de  

 oplysninger hos skattemyndighederne og andre offentlige myndigheder, som er  

 nødvendige for at varetage inddrivelsen af skyldige beløb.
En sådan adgang er  

 et væsentligt led i inddrivelsesarbejdet, dels ved fastsættelse af  

 afviklingsordninger og dels som forudsætning for udstedelse af pålæg om  

 lønindeholdelse.
Der henvises i øvrigt til bekendtgørelse nr. 926 af 10. november 1994 om  

 fremgangsmåden ved indeholdelse i løn m.v. for misligholdte statsgaranterede  

 lån m.m. og statslån samt tilbagebetalingspligtige tilskud inden for  

 jordbrug.
Bekendtgørelsen indeholder i § 1, stk. 1, nr. 13, bestemmelser om  

 lønindeholdelse efter den gældende lov.
Til § 15 Til stk. 1 Bestemmelsen svarer i sit indhold til bestemmelser i tilsvarende  

 lovgivning, jf. f.eks. § 12 i lov nr. 268 af 6. maj 1993 om statsgaranti for  

 gældssaneringslån til jordbrugere.
Bestemmelsen om de på bedriften  

 beskæftigede personers assistance ved kontrollens foretagelse er dog ikke  

 medtaget, da der ikke findes behov for en sådan bestemmelse i den foreslåede  

 lov.
Til stk. 2 Der henvises til bemærkningerne til stk. 1.
Til § 16 Til stk. 1-7 Bestemmelserne svarer til tilsvarende bestemmelser i den øvrige  

 støttelovgivning, jf. f.eks. § 15, stk. 1-7, i lov nr. 268 af 6. maj 1993 om  

 statsgaranti for gældssaneringslån til jordbrugere.
Dog er  

 forsøgsbestemmelsen i nævnte lovs § 15, stk. 1, sidste pkt. udeladt, idet der  

 efter principperne i strafferetsplejen normalt ikke straffes for forsøg på  

 overtrædelse i særlovgivningen.
 Bestemmelsen i § 15, stk. 8, i nævnte lov om, at videre forfølgning, hvis  

 bøden betales i rette tid eller efter vedtagelsen bliver inddrevet eller  

 afsonet, bortfalder, er ligeledes udeladt, idet bestemmelserne i §§ 53 og 55  

 i straffeloven forudsætningsvis indeholder lignende bestemmelser.
Til § 17 Til stk. 1 Da lovforslaget skal notificeres for Europa-Kommissionen, foreslås det, at  

 landbrugs- og fiskeriministeren fastsætter tidspunktet for lovens  

 ikrafttræden.
 Loven forventes at træde i kraft den 1. januar 1996.
Til stk. 2 Efter bestemmelsen vil jordbrugere der har ansøgt om eller fået bevilget  

 lån og tilskud under den gældende eller tidligere lov blandt andet:
1) evt. kunne opnå lån efter § 11 og § 14 i lov nr. 150 af 17. april 1985  

 om statsgaranti og rentetilskud m.m. ved udlån til yngre jordbrugere, d.v.s.  

 få suppleret deres lån ved køb af 2. halvpart efter § 11, stk. 2, i nævnte  

 lov, eller ved køb af tillægsjord og anden landbrugsejendom til sammenlægning  

 og ved køb af anden bedrift efter salg af den først erhvervede bedrift efter  

 § 14 i nævnte lov, eller 2) evt. kunne opnå supplerende lån efter § 14 i lov nr. 416 af 13. juni  

 1990 om ændring af lov om statsgaranti og rentetilskud m.m. ved udlån til  

 yngre jordbrugere.
Til § 18 Efter bestemmelsen vil jordbrugere, der ved lovens ikrafttræden har fået  

 bevilget lån og tilskud under den gældende eller tidligere lov, eller som har  

 en ansøgning under behandling, ikke kunne få lån under den foreslåede lov.
Bestemmelsen betyder således, at ansøgninger, der er indgivet efter den  

 gældende lov og inden ikrafttræden af den foreslåede lov, vil blive behandlet  

 efter den gældende lov.
Såfremt ansøgere, der har indgivet ansøgning efter  

 den gældende lov (og ikke tidligere har fået bevilget lån og tilskud) ønsker  

 lån og tilskud efter den foreslåede lov, skal ansøgningen være tilbagekaldt  

 inden ikrafttræden af den foreslåede lov.
 Ansøgninger om lån og tilskud efter den gældende lov, der modtages i Dansk  

 Landbrugs Realkreditfond efter ikrafttræden af den foreslåede lov, vil  

 bortset fra ansøgninger om supplerende lån blive returneret til ansøger med  

 meddelelse om, at ansøgningen skal indgives efter den foreslåede lov.
Efter 2. behandling den 16. maj 1995 Kapitel 1 Indledende bestemmelser § 1. Landbrugs- og fiskeriministeren kan yde statsgaranti for lån  

 i Dansk Landbrugs Realkreditfond til yngre jordbrugere, der opfylder  

 betingelserne i denne lov, jf. §§ 2 og 11.
 Stk. 2. Landbrugs- og fiskeriministeren yder tilskud til betaling  

 af ydelser på lånet, jf. § 12.
Kapitel 2 Statsgaranti og lån § 2. Statsgaranti efter § 1 kan ydes for lån til jordbrugere, der 1) første gang etablerer sig på en jordbrugsbedrift med jordbrug som  

 hovederhverv, jf. stk. 5, 2) opfylder et uddannelseskrav, jf. stk. 5, 3) opfylder et egenkapitalkrav, jf. stk. 5, 4) ved budgetter godtgør økonomisk overlevelsesevne, jf. stk. 5, 5) ejer jordbrugsbedriften eller en anpart heraf på mindst 20 pct., jf.  

 stk. 5, og som 6) driver jordbrugsbedriften for egen regning og risiko, jf. stk. 5.
Stk. 2. Arbejdskraftbehovet på den af jordbrugeren ejede  

 jordbrugsbedrift, jf. stk. 1, skal være på mindst 1.800 timer pr. år opgjort  

 på grundlag af normtimesatser.
Landbrugs- og fiskeriministeren kan fastsætte  

 regler om større arbejdskraftbehov end nævnt i 1. pkt. i forbindelse med  

 etablering på en anpart.
 Stk. 3. Betingelserne om jordbrug som hovederhverv, jf. stk. 1,  

 nr. 1, om drift for egen regning og risiko, jf. stk. 1, nr. 6, og om  

 arbejdskraftbehov, jf. stk. 2, skal være opfyldt i hele lånets løbetid.
 Stk. 4. Landbrugs- og fiskeriministeren kan, når særlige  

 omstændigheder taler derfor, gøre undtagelse fra betingelserne i stk. 1, nr.  

 2 og 6, og stk. 2 og 3.
 Stk. 5. Landbrugs- og fiskeriministeren fastsætter nærmere regler  

 om opfyldelse af de i stk. 1 og 2 nævnte betingelser.
 § 3. Ansøgning om statsgaranti for lån i henhold til § 2 skal  

 indgives inden 12 måneder efter, at jordbrugeren første gang har etableret  

 sig med jordbrug som hovederhverv på en jordbrugsbedrift, som jordbrugeren er  

 ejer eller medejer af, og inden jordbrugeren er fyldt 40 år.
 Stk. 2. Ansøgningen skal indgives til Kongeriget Danmarks  

 Hypotekbank og Finansforvaltning.
 § 4. Landbrugs- og fiskeriministeren kan træffe aftale med Dansk  

 Landbrugs Realkreditfond om, at fonden yder lån efter denne lov mod  

 statsgaranti, jf. §§ 2 og 11.
 Stk. 2. Landbrugs- og fiskeriministeren fastsætter regler om de  

 nærmere vilkår for statsgarantien, herunder om opgørelse og godkendelse af  

 tab på lånet m.v.
§ 5. Udmålingsgrundlaget for lånet er den konstaterede handelspris  

 for jordbrugsbedriften omregnet til kontant handelspris.
Den kontante  

 handelspris korrigeres for ændringer i jordbrugsbedriftens erhvervsaktiver  

 foretaget inden for de sidste 12 måneder forud for ansøgningstidspunktet og  

 reduceres med nettoreduktioner i de tidligere erhvervede aktiver fra  

 erhvervelsestidspunktet og indtil 12 måneder forud for ansøgningstidspunktet.  

 Udmålingsgrundlaget kan ikke overstige den ved en vurdering af  

 jordbrugsbedriften på ansøgningstidspunktet opgjorte kontantværdi.
Landbrugs-  

 og fiskeriministeren kan fastsætte nærmere regler om omregning af den  

 konstaterede handelspris til kontant handelspris, om korrektion af den  

 kontante handelspris og om opgørelsen af kontantværdien.
Stk. 2. Ved etablering inden for væksthusgartneri kan værdien af  

 bedriftens beholdning af potteplanter under kultur på ansøgningstidspunktet  

 tillægges bedriftens kontantværdi ved udmålingen af lånet.
Det samme gælder  

 for planteskolers beholdning af containerplanter.
Stk. 3. Ved etablering på en anpart af en jordbrugsbedrift udmåles  

 lånet i forhold til anpartens værdi.
Landbrugs- og fiskeriministeren kan  

 fastsætte regler om, at udmålingsgrundlaget udvides til at omfatte hele  

 jordbrugsbedriften, hvis ansøger ejer mindst halvdelen af jordbrugsbedriften  

 og den resterende del ejes af ansøgers ægtefælle eller samlever.
 Stk. 4. Landbrugs- og fiskeriministeren kan fastsætte regler om  

 reduktion af udmålingsgrundlaget efter stk. 1, hvis ansøger modtager støtte  

 eller overtager bevilget støtte efter anden lovgivning til investeringer i  

 bedriftens erhvervsaktiver.
 § 6. Lånet udgør 15 pct. af udmålingsgrundlaget, dog højst af  

 5.000.000 kr.
Stk. 2. Lånet ydes som et 20-årigt nominelt forrentet kontantlån  

 og afdrages efter annuitetsprincippet.
I ydelsen indgår et  

 administrationsbidrag.
Lånet kan, jf. stk. 1, højst udgøre 750.000 kr.
 Stk. 3. Lånet skal sikres ved oprykkende panteret i jordbrugerens  

 ejendom efter de bestående pantehæftelser således, at lånet i forbindelse med  

 restgælden på disse pantehæftelser får pantesikkerhed inden for 95 pct. af  

 ejendommens kontantværdi.
 Stk. 4. Landbrugs- og fiskeriministeren godkender Dansk Landbrugs  

 Realkreditfonds satser for gebyrer og løbende bidrag for de lån, der ydes  

 efter denne lov.
§ 7. Landbrugs- og fiskeriministeren kan tillade, at lån efter  

 denne lov rykker tilbage for lån til finansiering af investeringer i  

 ejendommen og dens drift.
Efter tilbagerykning skal lånet efter denne lov  

 have pantesikkerhed inden for 95 pct. af ejendommens kontantværdi.
 § 8. Landbrugs- og fiskeriministeren kan tillade, at lån overføres  

 til en ny ejendom på de hidtidige vilkår, hvis låntager erhverver anden  

 jordbrugsbedrift eller anpart heraf.
 Stk. 2. Ved overførsel af lån, jf. stk. 1, må restgælden ikke  

 overstige det lån, der kunne ydes efter § 5, jf. § 11. Lånet skal være  

 pantesikret i den erhvervede ejendom som anført i § 6 og kan respektere  

 nødvendig låntagning til finansiering af erhvervelsen.
 § 9. Lånet kan til enhver tid indfries helt eller delvis.
 Stk. 2. Lånet forfalder til indfrielse ved ejerskifte, jf. dog §  

 10.
 Stk. 3. Lånet skal nedbringes forholdsmæssigt, hvis en låntager  

 afhænder en anpart af den belånte ejendom.
Stk. 4. Lånet skal nedbringes forholdsmæssigt, hvis ejendommens  

 kontantværdi nedbringes ved salg af en del af ejendommen.
Landbrugs- og  

 fiskeriministeren kan fastsætte nærmere regler herom.
Stk. 5. Landbrugs- og fiskeriministeren kan bestemme, at lånet  

 forlanges indfriet, hvis betingelserne i § 2, stk. 3, ikke længere er  

 opfyldt, samt hvis betingelser stillet i forbindelse med ydelse af  

 statsgarantien eller i forbindelse med ydelse af lånet ikke opfyldes.  

 Landbrugs- og fiskeriministeren kan endvidere bestemme, at lånet forlanges  

 indfriet, hvis det er overtaget af låntagerens ægtefælle eller samlever eller  

 et selskab i henhold til § 10 og betingelserne herfor ikke længere er  

 opfyldt.
Landbrugs- og fiskeriministeren kan bestemme, at tilskuddet, hvis  

 lånet forlanges indfriet, skal tilbagebetales af låntager.
 Stk. 6. Landbrugs- og fiskeriministeren kan, hvis låntageren har  

 givet urigtige eller vildledende oplysninger eller fortiet oplysninger af  

 betydning for afgørelser, der træffes efter denne lov, bestemme, at lån  

 forlanges indfriet, og at tilskud skal tilbagebetales af låntageren.
 Stk. 7. Landbrugs- og fiskeriministeren kan, hvis lån forlanges  

 indfriet og tilskud forlanges tilbagebetalt i medfør af stk. 5, stk. 6 eller  

 § 12, stk. 3, bestemme, at tilskuddene ved tilbagebetalingen skal tillægges  

 renter regnet fra tilskuddenes udbetaling med den rentesats, der er fastsat i  

 renteloven.
Stk. 8. Landbrugs- og fiskeriministeren kan fastsætte regler om,  

 at låntageren har pligt til at give nærmere oplysning om, hvorvidt de  

 betingelser, der er nævnt i stk. 5 og § 12, stk. 3, fortsat opfyldes.
Til  

 brug ved bedømmelsen af, om betingelserne fortsat opfyldes, kan landbrugs- og  

 fiskeriministeren indhente fornødne oplysninger hos skatte- og  

 afgiftsmyndighederne.
§ 10. Erhverver låntagerens efterlevende ægtefælle adkomst på den  

 belånte ejendom ved overtagelse til hensidden i uskiftet bo eller ved arv,  

 eller erhverver den efterlevende samlever adkomst på den belånte ejendom ved  

 arv, kan landbrugs- og fiskeriministeren tillade, at lånet overtages af  

 ægtefællen eller samleveren.
I den forbindelse ophører tilskuddet til  

 betaling af ydelser på lånet.
Stk. 2. Erhverver og overtager et aktie- eller anpartsselskab et  

 væksthusgartneri eller en planteskole, hvori lånet indestår, kan landbrugs-  

 og fiskeriministeren tillade, at lånet overtages af selskabet på betingelse  

 af, at den oprindelige låntager 1) tegner selvskyldnerkaution for lånet, 2) har flertallet af stemmer i selskabet som ejer af aktier eller  

 anparter, 3) som ansvarlig daglig leder af selskabet selv forestår ejendommens drift  

 og 4) har dette arbejde som fuldtidsbeskæftigelse og væsentligste  

 indtægtskilde.
Stk. 3. Ejer den oprindelige låntager efter stk. 2 mindre end 100  

 pct. af aktie- eller anpartskapitalen i selskabet, kan landbrugs- og  

 fiskeriministeren dog bestemme, at lånet forlanges nedbragt med et  

 forholdsmæssigt ekstraordinært afdrag.
Det samme gælder, hvis den oprindelige  

 låntagers forholdsmæssige andel i aktie- eller anpartskapitalen formindskes  

 senere i lånets løbetid.
 Stk. 4. Tilladelse efter stk. 2 kan tidligst gives 7 år efter, at  

 lånet er udbetalt.
Stk. 5. Landbrugs- og fiskeriministeren kan fastsætte nærmere  

 regler om de vilkår, der i øvrigt skal opfyldes for at opnå tilladelse efter  

 stk. 1 og 2 til at overtage lånet.
Landbrugs- og fiskeriministeren kan  

 herunder fastsætte regler om frist for ansøgninger efter stk. 1 og 2.
 § 11. Landbrugs- og fiskeriministeren kan, hvis lovens betingelser  

 i øvrigt er opfyldt, yde statsgaranti, jf. § 1, stk. 1, for et eller flere  

 supplerende lån til en låntager, der ikke har opnået maksimumslån, jf. § 6,  

 indtil der er opnået maksimumslån.
Stk. 2. Statsgaranti efter stk. 1 kan alene ydes i forbindelse med  

 låntagers erhvervelse af 1) suppleringsjord eller anden ejendom til sammenlægning med den belånte  

 ejendom, 2) anden ejendom eller anpart heraf til samdrift med den belånte ejendom, 3) yderligere anparter af den jordbrugsbedrift, hvortil der tidligere er  

 ydet lån, og 4) anden jordbrugsbedrift efter afhændelse af den belånte ejendom og  

 overførsel af det tidligere ydede lån, jf. § 8.
Stk. 3. Udmålingsgrundlaget for lån, for hvilke der ydes  

 statsgaranti i henhold til stk. 1, er den konstaterede handelspris af det i  

 stk. 2 nævnte aktiv omregnet til kontant handelspris.
Den kontante  

 handelspris reduceres med nettoreduktioner af det i stk. 2 nævnte aktiv.  

 Udmålingsgrundlaget kan ikke overstige den ved en vurdering af det erhvervede  

 aktiv på ansøgningstidspunktet opgjorte kontantværdi.
Landbrugs- og  

 fiskeriministeren kan fastsætte nærmere regler om omregning af den  

 konstaterede handelspris til kontant handelspris, om nettoreduktion af den  

 kontante handelspris og om opgørelse af den i 3. pkt. nævnte kontantværdi.
Stk. 4. Ansøgning om garanti for lån efter stk. 1 skal indgives  

 inden 12 måneder efter overtagelsen af det i stk. 2 nævnte aktiv, og inden  

 ansøger er fyldt 40 år.
Ansøgningen skal indgives til Kongeriget Danmarks  

 Hypotekbank og Finansforvaltning.
 Stk. 5. Landbrugs- og fiskeriministeren kan fastsætte nærmere  

 regler for ydelse af statsgaranti for lån efter stk. 1, herunder om  

 egenkapitalkravet, jf. § 2, stk. 1, nr. 3.
Kapitel 3 Ydelsestilskud § 12. Landbrugs- og fiskeriministeren yder tilskud til betaling af  

 den del af ydelserne, der vedrører 75 pct. af lånet, ydet i henhold til denne  

 lov.
Den tilskudsberettigede del af lån til en låntager kan dog ikke  

 overstige 430.000 kr.
Landbrugs- og fiskeriministeren kan regulere det i 2.  

 pkt. omhandlede beløb.
Stk. 2. Tilskuddets andel af de ydelser, der vedrører den  

 tilskudsberettigede del af lånet, jf. stk. 1, udgør 1) 100 pct. i de første 16 kvartårsterminer af lånets løbetid, 2) 80 pct. i den 17. til 20. kvartårstermin af lånets løbetid, 3) 60 pct. i den 21. til 24. kvartårstermin af lånets løbetid og 4) 40 pct. i den 25. til 28. kvartårstermin af lånets løbetid.
 Stk. 3. Landbrugs- og fiskeriministeren kan fastsætte regler om,  

 at der kan ydes tilskud til en større del af lån efter § 2 end angivet i stk.  

 1, 1. pkt., hvis låntager etablerer sig som økologisk jordbrugsproducent.  

 Landbrugs- og fiskerministeren kan fastsætte regler om, at låntager skal  

 opfylde et særligt uddannelseskrav for at opnå det i 1. pkt. nævnte tilskud,  

 samt fastsætte regler om bortfald og tilbagebetaling af nævnte tilskud.
Kapitel 4 Administration § 13. Landbrugs- og fiskeriministeren fastsætter efter aftale med  

 Dansk Landbrugs Realkreditfond, hvilke afgørelser efter loven der skal  

 henlægges til fonden.
 Stk. 2. Landbrugs- og fiskeriministeren kan efter aftale med  

 finansministeren bemyndige Kongeriget Danmarks Hypotekbank og  

 Finansforvaltning til at træffe afgørelser efter loven.
 Stk. 3. Landbrugs- og fiskeriministeren kan bemyndige  

 Strukturdirektoratet for Landbrug og Fiskeri til at træffe afgørelser efter  

 loven.
 Stk. 4. Afgørelser truffet efter aftale i henhold til stk. 1 eller  

 bemyndigelse i henhold til stk. 2 eller stk. 3 kan indbringes for landbrugs-  

 og fiskeriministeren, jf. dog stk. 5. Klagefristen er 4 uger fra den dag,  

 afgørelsen er meddelt ansøgeren eller låntageren.
 Stk. 5. Landbrugs- og fiskeriministeren kan fastsætte regler om,  

 at afgørelser truffet efter stk. 2 og stk. 3 ikke kan indbringes for anden  

 administrativ myndighed.
 § 14. Kongeriget Danmarks Hypotekbank og Finansforvaltning kan  

 efter statskassens indfrielse af en ifølge § 1, stk. 1, og § 11, stk. 1, ydet  

 statsgaranti inddrive statskassens tilgodehavende med tillæg af renter og  

 omkostninger ved indeholdelse i løn m. v. hos den pågældende låntager efter  

 reglerne for inddrivelse af personlige skatter i kildeskatteloven.  

 Tilsvarende gælder for tilskud ydet efter § 12, som kræves tilbagebetalt  

 efter § 9, stk. 5 og 6, og § 12, stk. 3, samt for renter efter § 9, stk. 7.
 Stk. 2. Kongeriget Danmarks Hypotekbank og Finansforvaltning kan  

 indhente de oplysninger hos skattemyndigheder og andre offentlige myndigheder  

 om den pågældende, som er nødvendige for at varetage inddrivelsen af de i  

 stk. 1 nævnte beløb, herunder oplysninger om indkomst- og formueforhold.
 Stk. 3. Landbrugs- og fiskeriministeren kan fastsætte nærmere  

 regler om fremgangsmåden i forbindelse med lønindeholdelsen.
 Stk. 4. Afgørelser truffet af Kongeriget Danmarks Hypotekbank og  

 Finansforvaltning i henhold til stk. 1 kan indbringes for finansministeren.  

 Landbrugs- og fiskeriministeren kan fastsætte nærmere regler om  

 klageadgangen, herunder om klagefrist.
§ 15. Med henblik på at kontrollere vilkår og betingelser stillet  

 i henhold til denne lov eller de i medfør af loven fastsatte regler har  

 landbrugs- og fiskeriministeren eller den, ministeren bemyndiger hertil, mod  

 behørig legitimation og uden retskendelse adgang til de jordbrugsbedrifter,  

 hvortil der er ydet lån efter loven.
På tilsvarende måde har landbrugs- og  

 fiskeriministeren eller den, ministeren bemyndiger dertil, adgang til  

 jordbrugsbedrifternes regnskaber, forretningsbøger m.m.
 Stk. 2. Låntageren har pligt til at yde den fornødne vejledning og  

 hjælp ved kontrollens gennemførelse, og det i stk. 1 nævnte materiale skal på  

 de kontrollerende myndigheders begæring udleveres til de kontrollerende  

 myndigheder.
Kapitel 5 Straffebestemmelser § 16. Den, der til brug for afgørelser, der træffes i henhold til  

 denne lov eller de i medfør af loven fastsatte regler, giver urigtige eller  

 vildledende oplysninger eller fortier oplysninger af betydning for  

 afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse.
Stk. 2. Den, der i øvrigt undlader at give oplysninger, som den  

 pågældende har pligt til at give i henhold til denne lov eller regler fastsat  

 i medfør af loven, straffes med bøde, medmindre højere straf er forskyldt  

 efter anden lovgivning.
Det samme gælder den, som afgiver urigtige eller  

 vildledende oplysninger om sådanne forhold.
 Stk. 3. Den, der overtræder § 15, stk. 2, straffes med bøde.
 Stk. 4. I regler, der fastsættes i medfør af loven, kan der  

 fastsættes straf af bøde for overtrædelse af bestemmelserne i reglerne.
Stk. 5. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Stk. 6. Skønnes en overtrædelse ikke at ville medføre højere straf  

 end bøde, kan landbrugs- og fiskeriministeren tilkendegive, at sagen kan  

 afgøres uden retslig forfølgning.
Det er en betingelse herfor, at den, der  

 har begået overtrædelsen, erklærer sig skyldig i overtrædelsen og erklærer  

 sig rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 7. For så vidt angår den i stk. 6 nævnte tilkendegivelse,  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
Kapitel 6 Ikrafttrædelses- og overgangsbestemmelser m.m.
 § 17. Tidspunktet for lovens ikrafttræden fastsættes af landbrugs-  

 og fiskeriministeren.
 Stk. 2. Samtidig ophæves lov om statsgaranti og rentetilskud m.m.  

 ved udlån til yngre jordbrugere, jf. lovbekendtgørelse nr. 1186 af 23.  

 december 1994. Loven gælder dog fortsat for jordbrugere, der ved denne lovs  

 ikrafttræden har ansøgt om eller fået bevilget lån og tilskud, samt for de  

 lån og tilskud, der er ydet under nævnte lov og i henhold til lov om udlån  

 til yngre jordbrugere, jf. lovbekendtgørelse nr. 96 af 26. februar 1981.
 § 18. Loven har alene virkning for jordbrugere, der ved dens  

 ikrafttræden ikke har ansøgt om eller fået bevilget lån og tilskud i henhold  

 til lov om udlån til yngre jordbrugere, jf. lovbekendtgørelse nr. 96 af 26.  

 februar 1981, eller i henhold til lov om statsgaranti og rentetilskud m.m.  

 ved udlån til yngre jordbrugere, jf. lovbekendtgørelse nr. 1186 af 23.  

 december 1994.
 § 19. Loven gælder ikke for Færøerne og Grønland.
