Nr LSF 46 Forslag til Lov om ændring af straffeloven (Racediskrimination m.v.) Fremsat af justitsministeren (Bjørn Westh) Ændringsforslag stillet den 25.  

 april den 9. november 1994 Vedtaget ved tredjebehandling den 9. maj 1995 Lov nr. 309 af 17/05/1995 § 1 I straffeloven, jf. lovbekendtgørelse nr. 886 af 30. oktober 1992, som  

 ændret senest ved lov nr. 1100 af 21. december 1994, foretages følgende  

 ændring:
 I § 266 b indsættes som stk. 2:
»Stk. 2. Ved straffens udmåling skal det betragtes som en skærpende  

 omstændighed, at forholdet har karakter af propagandavirksomhed.« § 2 Loven træder i kraft den 1. juni 1995.
§ 3 Loven gælder ikke for Færøerne, men kan ved kongelig anordning helt eller  

 delvis sættes i kraft for denne landsdel med de afvigelser, som de særlige  

 færøske forhold tilsiger.
Oprindeligt fremsat forslag § 1 I straffeloven, jf. lovbekendtgørelse nr. 886 af 30. oktober 1992, som  

 ændret ved lov nr. 366, 367 og 369 af 18. maj 1994 samt lov nr. 431 af 1.  

 juni 1994, foretages følgende ændring:
 1. I § 266 b indsættes som stk. 2:
»Stk. 2. Har forholdet karakter af propagandavirksomhed, er straffen  

 hæfte eller fængsel indtil 2 år.« § 2 Loven træder i kraft den 1. januar 1995.
§ 3 Loven gælder ikke for Færøerne, men kan ved kongelig anordning helt eller  

 delvis sættes i kraft for denne landsdel med de afvigelser, som de særlige  

 færøske forhold tilsiger.
Bemærkninger til lovforslaget Almindelige bemærkninger 1. Indledning Lovforslaget har til formål at skærpe straffen for visse former for  

 overtrædelser af straffelovens § 266 b om racediskrimination m.v. navnlig med  

 henblik på at søge at imødegå, at Danmark bliver et fristed for udbredelse af  

 nazistisk og racistisk propaganda.
 I tilknytning hertil tilsigtes en skærpet håndhævelse af straffelovens §  

 266 b gennem en ændring af anklagemyndighedens tiltalepraksis.
2. Gældende ret 2.1. Oversigt over retsudviklingen Straffelovens § 266 b blev oprindeligt indsat i straffeloven ved lov nr.  

 87 af 15. marts 1939 på baggrund af den antisemitiske kampagne, som udgik fra  

 nazismen i Tyskland i 1930'erne, og som også fik udløbere i Danmark.
I  

 bemærkningerne til lovforslaget henvistes således til »de i den nyeste  

 Tid opdukkende Foreteelser som Forfølgelser af Racer, Troessamfund  

 m.v.«.
Der henvises herom til Rigsdagstidende 1938/39, sp. 316 (særligt  

 sp. 327), 346, 923, 966, 4663, 5303, 5412, tillæg A, sp. 3739 (særligt sp.  

 3782), samt tillæg B, sp. 737 (særligt sp. 743 og sp. 823) og sp. 1905.
 Bestemmelsen fik - bortset fra tilføjelsen af ordene »seksuelle  

 orientering« i 1987, jf. umiddelbart nedenfor - sin nuværende  

 formulering ved lov nr. 288 af 9. juni 1971. Lovændringen skulle gøre det  

 muligt for Danmark at ratificere FN's konvention om afskaffelse af alle  

 former for racediskrimination af 21. december 1965 (racismekonventionen), jf.  

 bekendtgørelse nr. 55 af 4. august 1972. Se nærmere herom nedenfor pkt. 2.2.
Ved lov nr. 357 af 3. juni 1987 udvidedes bestemmelsen i § 266 b til også  

 at omfatte et forbud mod diskrimination på grund af seksuel orientering.  

 Dette skete på baggrund af en indstilling fra kommissionen til belysning af  

 homoseksuelles situation i samfundet, senere offentliggjort som kapitel 4 i  

 betænkning nr. 1127/1988 om homoseksuelles vilkår.
Der henvises herom til  

 Folketingstidende 1986/87, sp. 7062, 9683, 11185, 11474, tillæg A, sp. 4169,  

 og tillæg B, sp. 1543.
2.2. Ændringen i forbindelse med ratifikationen af FN's  

 racismekonvention Som nævnt havde lov nr. 288 af 9. juni 1971 til formål at muliggøre dansk  

 ratifikation af racismekonventionen, herunder særligt at opfylde kravet i  

 konventionens artikel 4 om iværksættelse af foranstaltninger, der tager sigte  

 på at bekæmpe enhver tilskyndelse til eller udøvelse af racediskrimination,  

 jf.
Folketingstidende 1970/71, sp. 173, 843, 7434, 7707, tillæg A, sp. 1183,  

 og tillæg B, sp. 3001.
Lovændringen byggede på en betænkning (nr. 553/1969) om forbud mod  

 racediskrimination.
Der henvises særligt til betænkningens s. 13-14, 25-28 og  

 33-35.
I lovforslaget om en ændret formulering af straffelovens § 266 b anvendtes  

 - i overensstemmelse med det sagkyndige udvalgs udkast - formuleringen trues,  

 forhånes eller gøres til genstand for »nedsættende omtale eller  

 behandling«.
Om denne formulering hedder det i betænkningen, s. 27, at  

 det foreslåede udtryk »giver ... særlig grund til at fremhæve, at  

 forhold af ringe grovhed ikke bør anses for omfattet af bestemmelsen«.
Under folketingsbehandlingen fremsatte justitsministeren (Thestrup)  

 forslag om at ændre formuleringen »gøres til genstand for nedsættende  

 omtale eller behandling« til: »nedværdiges«.
I bemærkningerne  

 til ændringsforslaget (jf.
Folketingstidende 1970/71, tillæg B, sp. 3006)  

 henvises til, at med den foreslåede ændring vil bestemmelsen i højere grad  

 end i den oprindelige formulering tilgodese hensynet til menings- og  

 ytringsfriheden.
 Ændringsforslaget blev støttet af samtlige partier i Folketinget, og  

 lovforslaget (i den endelige affattelse) blev vedtaget eenstemmigt.
2.3. Tiltalepraksis Under 1. behandlingen af lovforslaget (jf.
Folketingstidende 1970/71, sp.  

 845) gav den socialdemokratiske ordfører (K.
Axel Nielsen) udtryk for håb om,  

 at der ikke ville blive mange sager om overtrædelse af straffelovens § 266 b  

 (og det samtidigt behandlede forslag til lov om forbud mod forskelsbehandling  

 på grund af race m.v., jf. nu lovbekendtgørelse nr. 626 af 29. september  

 1987) »helst fordi overtrædelserne vil blive få og ubetydelige, men  

 dernæst også i håb om at anklagemyndigheden vil være tilbageholdende,  

 medmindre det da drejer sig om helt grove provokationer«.  

 Justitsministeren (Thestrup) anførte bl.a.: »Jeg deler hr.
K.
Axel  

 Nielsens anskuelse om, at anklagemyndigheden bør være forsigtig med at rejse  

 sager efter de love, der her er tale om«, jf. anf. st. sp. 857.
 Spørgsmålet om anklagemyndighedens tiltalepraksis blev også drøftet i  

 forbindelse med gennemførelsen af lov nr. 357 af 3. juni 1987.  

 Justitsministeren (Ninn-Hansen) gav i den forbindelse bl.a. udtryk for, at  

 anklagemyndigheden ville være tilbageholdende med at rejse sag efter  

 bestemmelsen i § 266 b, men at man ikke kom uden om at rejse disse  

 straffesager, hvis det var klart, at der var sket en overtrædelse, jf.  

 nærmere Folketingstidende 1986/87, sp. 11482-83.
 Anklagemyndigheden rejser i almindelighed kun tiltale for overtrædelse af  

 straffelovens § 266 b, hvis der foreligger en anmeldelse, jf. herved Vestre  

 Landsrets dom af 10. september 1980 (Ugeskrift for Retsvæsen 1980, s. 1065).
3. Forslagets baggrund og indhold 3.1. Generelle synspunkter Forslaget skal bl.a. ses på baggrund af de stadig mere fremtrædende  

 tendenser til intolerance, fremmedhad og racisme både i Danmark og i  

 udlandet.
 På internationalt plan er der en øget opmærksomhed omkring disse  

 problemer, og der er taget en række initiativer med henblik på at imødegå  

 dem.
 Europarådet har nedsat en europæisk kommission mod racisme og intolerance  

 som led i udmøntningen af den handlingsplan for bekæmpelse af racisme,  

 fremmedhad, antisemitisme og intolerance, der blev vedtaget på mødet i Wien  

 den 8.-9. oktober 1993 mellem stats- og regeringscheferne fra Europarådets  

 medlemslande.
Inden for Den Europæiske Union er der blandt andet på Det Europæiske Råds  

 møde den 24.-25. juni 1994 truffet beslutning om nedsættelse af en rådgivende  

 kommission om racisme og fremmedhad, der har til opgave at fremkomme med  

 henstillinger på racisme-området med henblik på en styrkelse af befolkningens  

 tolerance og forståelse over for blandt andet udlændinge.
Forskellige  

 aspekter af problemstillingen vedrørende racisme og fremmedhad behandles  

 endvidere i en række arbejdsgrupper inden for det såkaldte 3. søjle-område.
 Også Østersørådets nyudnævnte kommissær for menneskerettigheder agter at  

 tage spørgsmålet op.
Den seneste tids begivenheder i Danmark kan tages som tegn på, at  

 nynazister - især fra Tyskland - opfatter Danmark som et fristed, hvorfra der  

 kan udbredes litteratur m.v. med nazistiske og racistiske ytringer.
Også af  

 hensyn til Danmarks internationale omdømme er det vigtigt at hindre dette.
3.2. Skærpet straf for »propagandavirksomhed« Efter den gældende § 266 b er strafferammen bøde, hæfte eller fængsel  

 indtil 2 år.
I praksis idømmes der normalt bøde for overtrædelse af  

 bestemmelsen.
Navnlig for at imødegå, at Danmark bliver et fristed for udbredelse af  

 nazistisk og racistisk propaganda, foreslås det, at bøde udgår af  

 strafferammen, hvis forholdet har karakter af propagandavirksomhed.
Om den  

 nærmere afgrænsning af begrebet »propagandavirksomhed« henvises til  

 bemærkningerne til den foreslåede § 266 b, stk. 2.
Selv om den foreslåede § 266 b, stk. 2, således er begrundet i ønsket om  

 en strengere reaktion over for grovere former for racistiske udtalelser eller  

 meddelelser, er den ikke begrænset hertil.
Bestemmelsen finder under  

 tilsvarende omstændigheder også anvendelse over for de øvrige ytringer, der  

 omfattes af den gældende § 266 b (forhånelse m.v. på grund af religiøs  

 overbevisning eller seksuel orientering).
 Den foreslåede bestemmelse i § 266 b, stk. 2, supplerer de almindelige  

 strafudmålingsregler, navnlig straffelovens § 80.
Når forholdet har karakter af propagandavirksomhed, følger det af den  

 foreslåede § 266 b, stk. 2, at der alene kan idømmes frihedsstraf, medmindre  

 andet undtagelsesvis følger af almindelige strafudmålingsregler.
Der kan  

 herved navnlig henvises til de i straffelovens §§ 84 og 85 anførte særlige  

 strafnedsættelsesgrunde, og til straffelovens § 91, stk. 2, om tiltalte, der  

 ikke er fyldt 21 år.
3.3. Tiltalepraksis Som berørt ovenfor i pkt. 2.3. har anklagemyndigheden - i overensstemmelse  

 med udtalelser fremsat i Folketinget i forbindelse med lovændringerne i 1971  

 og 1987 af de daværende justitsministre - hidtil været tilbageholdende med at  

 rejse tiltale for overtrædelse af straffelovens § 266 b.
Dette er bl.a.  

 kommet til udtryk ved, at anklagemyndigheden i almindelighed kun rejser  

 tiltale, hvis der foreligger en anmeldelse.
 Den foreslåede bestemmelse i § 266 b, stk. 2, omfatter særligt grove  

 overtrædelser af forbudet mod racediskrimination m.v., nemlig forhold der har  

 karakter af propagandavirksomhed.
Efter Justitsministeriets opfattelse bør anklagemyndigheden fremover i  

 disse særligt grove tilfælde ikke udvise den samme tilbageholdenhed med at  

 rejse tiltale som hidtil.
Anklagemyndigheden bør ikke mindst være opmærksom  

 på muligheden for at rejse sager af egen drift, jf. herved retsplejelovens §  

 742, stk. 2, eksempelvis hvor en sag har været genstand for offentlig omtale.
 Det anførte om tiltalepraksis ændrer dog ikke ved, at der ved anvendelse  

 af straffelovens § 266 b - som anført i forarbejderne til den nugældende  

 bestemmelse - fortsat bør tages skyldigt hensyn til ytringsfriheden.
4. Lovforslagets økonomiske og administrative konsekvenser Lovforslaget skønnes ikke at have økonomiske eller administrative  

 konsekvenser for det offentlige af betydning.
 5. Hørte myndigheder m.v.
 Samtidig med fremsættelsen er lovforslaget sendt til høring hos:
 Præsidenterne for Østre og Vestre Landsret, Københavns Byret og retterne i  

 Århus, Odense, Ålborg og Roskilde, Den Danske Dommerforening,  

 Dommerfuldmægtigforeningen, Rigsadvokaten, Rigspolitichefen, Politidirektøren  

 i København, Foreningen af Politimestre i Danmark,  

 Politifuldmægtigforeningen, Dansk Politiforbund, Dansk  

 Kriminalpolitiforening, Advokatrådet, Nævnet for Etnisk Ligestilling og  

 Indvandrerrådet.
Bemærkninger til lovforslagets enkelte bestemmelser Til § 1 1. Den foreslåede bestemmelse i § 266 b, stk. 2, indebærer, at  

 bøde udgår af strafferammen, hvis overtrædelsen af § 266 b, stk. 1, har  

 karakter af propagandavirksomhed.
2. Begrebet »propaganda« anvendes også i straffelovens §  

 102, stk. 2, nr. 4 og 5, om landsforræderi.
Der indlægges heri et krav om,  

 »at der udøves en virksomhed med det formål at påvirke opinionen i  

 videre kredse«, jf.
Stephan Hurwitz: Den danske kriminalret, Speciel del  

 (1955), s. 21, sml. betænkning afgivet af det af Justitsministeriet nedsatte  

 udvalg til overvejelse af forslag til ændringer i borgerlig straffelov,  

 navnlig kapitlerne 12 og 13 (1949), s. 37.
Lovforslaget af 7. oktober 1970 om ændring af straffelovens § 266 b  

 indeholdt også et forslag til en bestemmelse (§ 110 e, stk. 2) om straf for  

 den, der driver propaganda for at ophidse til angrebskrig (forslaget blev  

 ikke gennemført). I bemærkningerne til lovforslaget anføres bl.a., »at  

 der ved begrebet propaganda må forstås udøvelsen af en vis systematisk,  

 intensiv eller vedvarende virksomhed med henblik på at påvirke  

 meningsdannelsen«, jf.
Folketingstidende 1970/71, tillæg A, sp. 1187. En  

 lignende afgrænsning af begrebet tilsigtes anvendt i denne sammenhæng.
 Om der foreligger »propagandavirksomhed« i et konkret tilfælde,  

 må således bero på en helhedsvurdering, hvorunder der navnlig lægges vægt på,  

 om der er sket en systematisk udbredelse af diskriminerende udtalelser m.v.,  

 herunder til udlandet, med henblik på at påvirke meningsdannelsen.
 At overtrædelsen er begået af flere i forening, sml. herved straffelovens  

 § 80, stk. 2, vil kunne tale for at henføre forholdet under § 266 b, stk. 2,  

 især hvis der er tale om samvirke i mere end blot enkeltstående situationer,  

 herunder hvor de samvirkende tilhører samme parti, forening eller anden  

 organisation, og fremsættelse af ytringer af den omhandlede karakter er et  

 led i den pågældende organisations virke.
Også en mere omfattende udbredelse af ytringer kan tale for at bringe §  

 266 b, stk. 2, i anvendelse.
Der må i denne forbindelse navnlig lægges vægt  

 på, om ytringerne er fremsat i et medium, der indebærer en større udbredelse,  

 eksempelvis et trykt skrift, radio, tv eller andet elektronisk medium.
Anskaffelse eller besiddelse af trykke- eller kopimaskiner kan indicere,  

 at der har foreligget - eller er tilsigtet, jf. straffelovens § 21 om forsøg  

 - en mere omfattende udbredelse.
Tilsvarende gælder oprettelsen af en  

 database, der via telefonnettet er almindeligt tilgængelig.
Også udbredelse  

 gennem telefonaviser vil efter omstændighederne kunne være omfattet af det  

 foreslåede stk. 2.
 3. Der er ikke med den foreslåede § 266 b, stk. 2, tilsigtet en  

 udvidelse af det strafbare område i forhold til den gældende bestemmelse,  

 herunder den i forarbejderne indeholdte forudsætning om, at ytringen skal  

 være af en vis grovere karakter, jf. de almindelige bemærkninger, pkt. 2.2.
 Der kan imidlertid være grund til at fremhæve, at der - når forholdet har  

 karakter af propagandavirksomhed - må foretages en helhedsvurdering, således  

 at en systematisk anvendelse af stærkt negativt ladede udtalelser og påstande  

 vedrørende bestemte grupper af personer, der er beskyttet af bestemmelsen,  

 efter omstændighederne kan føre til, at kravet om grovhed må anses for  

 opfyldt, selv om de enkelte udtalelser m.v. ikke isoleret set fuldt ud  

 opfylder dette krav.
4. Den foreslåede bestemmelse i § 266 b, stk. 2, er et supplement  

 til, ikke en erstatning for, de almindelige bestemmelser om strafudmåling,  

 herunder navnlig straffelovens § 80. Efter denne bestemmelse skal der ved  

 straffens udmåling tages hensyn til lovovertrædelsens grovhed og til  

 oplysninger om gerningsmandens person, herunder om hans almindelige  

 personlige og sociale forhold, hans forhold før og efter gerningen samt hans  

 bevæggrunde til denne.
At gerningen er udført af flere i forening, vil i  

 reglen være at anse som en skærpende omstændighed.
Det er således ikke hensigten med bestemmelsen at tilkendegive, at der i  

 forhold, der falder uden for den foreslåede § 266 b, stk. 2, ikke vil kunne  

 være anledning til at nedlægge påstand om eller idømme frihedsstraf.
Det  

 bemærkes herved, at maksimumstraffen i både den nugældende bestemmelse og i  

 den foreslåede stk. 2 er fængsel i 2 år.
Hensigten med bestemmelsen er alene at udskille en særlig gruppe af  

 tilfælde, hvor der ikke (kun) bør idømmes bødestraf, medmindre andet  

 undtagelsesvis følger af almindelige strafudmålingsregler.
Der kan herved  

 navnlig henvises til de i straffelovens §§ 84-85 anførte særlige  

 strafnedsættelsesgrunde, og til straffelovens § 91, stk. 2, om tiltalte, der  

 ikke er fyldt 21 år.
Til § 2 Det foreslås, at loven træder ikraft den 1. januar 1995.
Til § 3 Bestemmelsen fastsætter lovens territoriale gyldighedsområde.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget 1. I § 266 b indsættes som stk. 2:
»Stk. 2. Har forholdet karakter af propagandavirksomhed, er straffen  

 hæfte eller fængsel indtil 2 år.« § 266 b.
Den, der offentligt eller med forsæt til udbredelse i en  

 videre kreds fremsætter udtalelse eller anden meddelelse, ved hvilken en  

 gruppe af personer trues, forhånes eller nedværdiges på grund af sin race,  

 hudfarve, nationale eller etniske oprindelse, tro eller seksuelle  

 orientering, straffes med bøde, hæfte eller fængsel indtil 2 år.
Efter 2. behandling den 27. april 1995 § 1 I straffeloven, jf. lovbekendtgørelse nr. 886 af 30. oktober 1992, som  

 ændret senest ved lov nr. 1100 af 21. december 1994, foretages følgende  

 ændring:
 I § 266 b indsættes som stk. 2:
»Stk. 2. Ved straffens udmåling skal det betragtes som en skærpende  

 omstændighed, at forholdet har karakter af propagandavirksomhed.« § 2 Loven træder i kraft den 1. juni 1995.
§ 3 Loven gælder ikke for Færøerne, men kan ved kongelig anordning helt eller  

 delvis sættes i kraft for denne landsdel med de afvigelser, som de særlige  

 færøske forhold tilsiger.
Ændringsforslag Af justitsministeren Til § 2 4) Paragraffen affattes således:
» § 2 Loven træder i kraft den 1. juni 1995.« Bemærkninger Til nr. 4 Lovens ikrafttræden foreslås udskudt til den 1. juni 1995, da lovforslaget  

 ikke er blevet færdigbehandlet inden den oprindeligt foreslåede  

 ikrafttrædelsesdato (1. januar 1995), og da det først forventes endeligt  

 vedtaget efter den i Retsudvalgets betænkning foreslåede ændrede  

 ikrafttrædelsesdato (1. maj 1995).
 Ændringsforslaget erstatter således ændringsforslag nr. 3 i Retsudvalgets  

 betænkning over lovforslaget af 6. april 1995.
