Fremsat den 3. oktober 2000 af  

 skatteministeren (Ole Stavad) Forslag til Lov om ændring af lov om  

 afgift af vejbenyttelse og lov om vægtafgift af  

 motorkøretøjer m.v.
(Afgiftsdifferentiering efter  

 EURO-udstødningsnormer) § 1 I lov nr. 956 af 25. november 1994 om afgift af vejbenyttelse, som  

 ændret senest ved lov nr. 463 af 31. maj 2000, foretages  

 følgende ændringer:
 1. § 3, stk. 1 og 2, affattes  

 således:
 »Den årlige afgift inklusive administrationsomkostninger, jf. dog  

 § 20, stk. 6, udgør for køretøjer:
1) Med højst 3 aksler Udstødningsklasse Kr.
IKKE-EURO 7.158 EURO I 6.338 EURO II og renere 5.592 2) Med mindst 4 aksler Udstødningsklasse Kr.
IKKE-EURO 11.557 EURO I 10.439 EURO II og renere 9.320 Stk. 2. For køretøjer, der er indregistreret i  

 udlandet, udgør afgiften inklusive administrationsomkostninger, jf.  

 dog § 20, stk. 6,:
1)	pr. måned Med højst 3 aksler Udstødningsklasse Kr.
IKKE-EURO 715 EURO I 633 EURO II og renere 559 Med mindst 4 aksler Udstødningsklasse Kr.
IKKE-EURO 1.155 EURO I 1.043 EURO II og renere 932 2)	pr. uge Med højst 3 aksler Udstødningsklasse Kr.
IKKE-EURO 193 EURO I 171 EURO II og renere 149 Med mindst 4 aksler Udstødningsklasse Kr.
IKKE-EURO 305 EURO I 275 EURO II og renere 246 3)	pr. dag Alle køretøjer 59 kr.« 2. I § 3 indsættes som nyt stykke 6:
»Stk. 6. Ved »EURO I« og »EURO II« forstås  

 køretøjer med de karakteristika, som er anført i  

 henholdsvis række A og B i tabellen i afsnit 8.3.1.1 i bilag I til  

 Rådets direktiv 88/77/EØF af 3. december 1987 om indbyrdes  

 tilnærmelse af medlemsstaternes lovgivning om foranstaltninger mod  

 emission af forurenende luftarter og partikler fra dieselmotorer til  

 fremdrift af køretøjer.« 3. § 4, stk. 2, affattes således:
»Stk. 2. Omregningen sker på grundlag af de  

 afgiftssatser i euro, som fremgår af artikel 8 i aftalen af 9. februar  

 1994 om opkrævning af afgifter for tunge  

 erhvervskøretøjers benyttelse af visse veje, som ændret  

 ved artikel 5 i Protokol af 22. marts 2000, der er optaget som bilag til  

 denne lov, om ændring af nævnte aftale med henblik på  

 gennemførelse af Europa-Parlamentets og Rådets direktiv  

 1999/62/EF om afgifter på tunge godskøretøjer for  

 benyttelse af visse infrastrukturer.
Satserne reguleres ikke, hvis  

 omregningen før nedrunding medfører en ændring, som  

 udtrykt i danske kroner er på under 5 pct.«.
 4. § 7, stk. 4, affattes således:
 »Stk. 4. Der betales ikke afgift af køretøjer,  

 der medfører et gyldigt bevis for betalt vejbenyttelsesafgift udstedt  

 i et andet europæisk land i overensstemmelse med den i Bruxelles den 9.  

 februar 1994 underskrevne aftale om opkrævning af afgifter for tunge  

 erhvervskøretøjers benyttelse af visse veje, som ændret  

 senest ved Protokol af 22. marts 2000 om ændring af nævnte aftale  

 med henblik på gennemførelse af Europa-Parlamentets og  

 Rådets direktiv 1999/62/EF om afgifter på tunge  

 erhvervskøretøjer for benyttelse af visse  

 infrastrukturer.«.
 5. I § 16 ændres »§ 6, stk. 3« til:
 »§ 6 i lov om opkrævning af skatter og afgifter m.v.«.
§ 2 I lov om vægtafgift af motorkøretøjer m.v., jf.  

 lovbekendtgørelse nr. 657 af 12. august 1999, som senest ændret  

 ved § 2 i lov nr. 463 af 31. maj 2000, foretages følgende  

 ændring:
 1. I § 4a, stk. 4, ændres »bilaget til Rådets  

 direktiv 93/89/EØF af 25. oktober 1993.« til; »bilag I til  

 Europaparlamentets og Rådets direktiv 1999/62/EF af 17. juni  

 1999.«.
§ 3 Loven træder i kraft dagen efter offentliggørelse i  

 Lovtidende og får virkning for det enkelte køretøj fra og  

 med den første afgiftsperiode, der begynder d. 1. januar 2001 eller  

 senere.
 Stk. 2. Skatteministeren kan efter fælles beslutning  

 mellem Danmark og de øvrige lande i ordningen med den fælles  

 vejbenyttelsesafgift eller såfremt den i artikel 9 i protokollen af 22.  

 marts 2000 omhandlede procedure ikke er afsluttet inden udgangen af 2000  

 udsætte det tidspunkt, hvor loven i medfør af stk. 1  

 får virkning, til en senere dato.
Bilag Protokol   

 om ændring af aftalen af 9. februar 1994 om opkrævning af  

 afgifter for tunge erhvervskøretøjers benyttelse af visse veje  

 med henblik på gennemførelse af Europa-Parlamentets og  

 Rådets direktiv 1999/62/EF om afgifter på tunge  

 godskøretøjer for benyttelse af visse infrastrukturer.
 Protokol   

 om ændring af aftalen af 9. februar 1994 om opkrævning af  

 afgifter for tunge erhvervskøretøjers benyttelse af visse veje  

 med henblik på gennemførelse af Europa-Parlamentets og  

 Rådets direktiv 1999/62/EF om afgifter på tunge  

 godskøretøjer for benyttelse af visse infrastrukturer.
Regeringerne i  

 Kongeriget Belgien  

 Kongeriget Danmark  

 Forbundsrepublikken Tyskland  

 Storhertugdømmet Luxembourg  

 Kongeriget Nederlandene og  

 Kongeriget Sverige som er parter i aftalen af 9. februar 1994 om opkrævning af afgifter  

 for tunge erhvervskøretøjers benyttelse af visse veje som  

 ændret ved protokol af 18. september 1997 om Kongeriget Sveriges  

 tiltræden til nævnte aftale, herefter benævnt  

 »aftalen«, er under henvisning til vedtagelsen af Europa-Parlamentets og Rådets  

 direktiv 1999/62/EF af 17. juni 1999 om afgifter på tunge  

 godskøretøjer for benyttelse af visse infrastrukturer, herefter  

 benævnt »direktivet« i medfør af den fælles erklæring afgivet af  

 regeringerne i Belgien, Danmark, Tyskland, Luxembourg, Nederlandene og  

 Sverige på det 2142. møde i Rådet for den Europæiske  

 Union den 30. november og 1. december 1998 om at gøre deres yderste  

 for at tilpasse deres fælles brugerafgift så hurtigt som muligt  

 til de nye maksimumssatser, der er fastsat i artikel 7, stk. 7, og i  

 bilag II blevet enige om det følgende:
Artikel 1 Første afsnit af aftalens indledende bemærkninger erstattes  

 af:
 »under henvisning til vedtagelsen af Europa-Parlamentets og Rådets  

 direktiv 1999/62/EF af 17. juni 1999 om afgifter på tunge  

 godskøretøjer for benyttelse af visse infrastrukturer, som  

 afløser Rådets direktiv 93/89/EØF af 25. oktober  

 1993«.
 Efter andet afsnit tilføjes som tredie afsnit:
 »under henvisning til den fælles erklæring afgivet af  

 regeringerne i Belgien, Danmark, Tyskland, Luxembourg, Nederlandene og  

 Sverige på det 2142. møde i Rådet for den Europæiske  

 Union den 30. november og 1. december 1998 om at gøre deres yderste  

 for at tilpasse deres fælles brugerafgift så hurtigt som muligt  

 til de nye maksimumssatser, der er fastsat i artikel 7, stk. 7 og i  

 bilag II«.
Artikel 2 Aftalens artikel 2, stk. 1, erstattes af:
 »Definitionerne i artikel 2 i Europa-Parlamentets og Rådets direktiv  

 1999/62/EF af 17. juni 1999 om afgifter på tunge  

 godskøretøjer for benyttelse af visse infrastrukturer finder  

 anvendelse på denne aftale.«.
Artikel 3 I aftalens artikel 3, stk. 1, andet punktum, erstattes »den i artikel  

 9 i direktivet angivne procedure« med: »den i artikel 7, stk. 2. b) ii),  

 i direktivet angivne procedure«.
 I stk. 2 erstattes »artikel 7, litra d, i direktivet« med: »artikel  

 7, stk. 2. b), i direktivet«.
 I stk. 3 erstattes »artikel 7, litra e, i direktivet« med: »artikel  

 7, stk. 6., i direktivet«.
Artikel 4 Aftalens artikel 4, stk. 2, erstattes af:
 »Aftalens parter kan inden for deres respektive territorier fritage  

 køretøjer, der er nævnt i artikel 6, stk. 2. b), i  

 direktivet, for afgiften i henhold til artikel 3.«.
Artikel 5 Aftalens artikel 8, stk. 1, erstattes af:
 »Afgiften for et år inklusive administrationsomkostninger  

 udgør for køretøjer:
 1).
Med højst 3 aksler Udstødningsklasse Euro IKKE-EURO 960 EURO I 850 EURO II og renere 750 2).
Med mindst 4 aksler Udstødningsklasse Euro IKKE-EURO 1.550 EURO I 1.400 EURO II og renere 1.250« Stk. 2. erstattes af:
 »Afgiften for en måned inklusive administrationsomkostninger  

 udgør for køretøjer:
 1).
Med højst 3 aksler Udstødningsklasse Euro IKKE-EURO 96 EURO I 85 EURO II og renere 75 2).
Med mindst 4 aksler Udstødningsklasse Euro IKKE-EURO 155 EURO I 140 EURO II og renere 125« Stk. 3 erstattes af:
 »Afgiften for en uge inklusive administrationsomkostninger udgør  

 for køretøjer:
 1).
Med højst 3 aksler Udstødningsklasse Euro IKKE-EURO 26 EURO I 23 EURO II og renere 20 2).
 Med mindst 4 aksler:
Udstødningsklasse Euro IKKE-EURO 41 EURO I 37 EURO II og renere 33« Stk. 4 erstattes af:
 »Afgiften for en dag inklusive administrationsomkostninger udgør 8  

 euro for alle typer af køretøjer.«.
 Stk. 5 erstattes af:
 »For køretøjer, der er indregistreret i Grækenland,  

 nedsættes afgiften til 50 pct af afgiften i henhold til stk. 1-4 i  

 en periode på to år efter direktivets ikrafttræden.  

 Aftalens parter kan beslutte at udvide overgangsperioden fra år til  

 år såfremt Europa-Kommissionen tillader en sådan  

 videreførelse.«.
 Stk. 7 erstattes af:
 »Med henblik på nærværende aftale fastsættes  

 kursen for omregningen af euro til nationale valutaer i overensstemmelse med  

 artikel 10 i direktivet.«.
Artikel 6 I aftalens artikel 10, stk.2, erstattes »ECU« med: »euro«.
Artikel 7 I aftalens artikel 13, stk. 2, erstattes »ECU« med: »euro«.
Artikel 8 I den franske udgave af aftalens artikel 20 erstattes »2010« med:  

 »2019«.
Artikel 9 1)	Denne protokol træder i kraft den første dag i  

 måneden efter den dato, hvor den sidste af de omhandlede regeringer ad  

 diplomatisk vej skriftligt har meddelt Europa-Kommissionen, at de  

 påkrævede nationale forudsætninger for protokollens  

 ikrafttræden er opfyldt.
 2)	Depositaren notificerer aftaleparternes regeringer om de i  

 stk. 1 omhandlede meddelelser og informerer dem om datoen for aftalens  

 ikrafttræden.
 Udarbejdet i Bruxelles den 22. marts 2000 på det danske, hollandske,  

 tyske, franske og svenske sprog, der alle har samme gyldighed, i en  

 originaludgave, der deponeres i Europa-Kommissionens arkiv; Kommissionen  

 fremsender en bekræftet kopi til hver af aftalens parter.
For Regeringen i Kongeriget Belgien For Regeringen i Kongeriget Danmark For Regeringen i Forbundsrepublikken Tyskland For Regeringen i Storhertugdømmet Luxembourg For Regeringen i Kongeriget Nederlandene For Regeringen i Kongeriget Sverige Bemærkninger til lovforslaget Almindelige bemærkninger Med denne lovændring indføres en  

 differentiering af vejbenyttelsesafgiften for lastbiler til godstransport med  

 totalvægt over 12 tons.
Differentieringen sker på grundlag af de  

 udstødningsnormer, der er fastsat i bilaget til direktiv  

 88/77/EØF som ændret ved direktiv 91/542/EØF.
De  

 fastsatte udstødningsnormer, der populært betegnes EURO I og II,  

 har til formål af begrænse udstødning af forurenende  

 luftarter fra dieselmotorer til fremdrift af køretøjer, jf.  

 nærmere nedenfor.
 Det foreslås, at afgiften for de reneste  

 udstødningsnormer, EURO II, der blev obligatorisk d. 1. oktober 1996,  

 samt endnu renere normer, EURO III, IV osv., der endnu ikke er obligatoriske,  

 fastholdes på den nuværende sats (1.250 euro årligt for  

 køretøjer/vogntog med 4 eller flere aksler). For  

 køretøjer, der kun opfylde EURO I normen forhøjes den  

 årlig afgift til 1.400 euro, og for køretøjer, der ikke  

 opfylder nogen EURO-norm, IKKE-EURO, forhøjes afgiften til 1.550 euro.
Den foreslåede differentiering fremgår af  

 Europaparlamentets og Rådets direktiv 1999/62/EF af 17. juni 1999 om  

 afgifter på tunge lastvogne for benyttelse af visse infrastrukturer,  

 der afløser Rådets direktiv 93/89/EF af 25. oktober 1993 om  

 opkrævning i medlemsstaterne af afgifter på visse  

 køretøjer, samt af vejafgifter og brugsafgifter for benyttelse  

 af visse infrastrukturer.
Med vedtagelsen af det nye direktiv blev det  

 samtidig muligt for medlemslandene at forhøje afgiftssatserne for  

 tunge lastbiler, der ikke opfylder de bedste EU-normer for lastbilers  

 udstødning.
I direktivets præampel, punkt 6 understreges det, at  

 »der bør tilskyndes til anvendelse af mere miljø- og vejvenlige  

 køretøjer ved hjælp af en differentiering af afgifterne,  

 i det omfang differentieringen ikke påvirker det indre markeds  

 funktion«.
Den danske regering støtter fuldt ud denne intention.
 På grundlag af det nye direktiv har de 6 lande  

 (Danmark, Sverige, Tyskland og Beneluxlandene) i samarbejdet om den  

 fælles vejbenyttelsesafgift, populært kaldet Eurovignetten,  

 ændret den aftale af 9. februar 1994 om opkrævning af afgifter  

 for tunge erhvervskøretøjers benyttelse af visse veje, der var  

 grundlaget for indførelsen af den danske vejbenyttelsesafgift i 1995.  

 Bestemmelserne i det nye direktiv er indsat i 1994-aftalen ved en protokol,  

 der blev underskrevet i Bruxelles d. 22. marts 2000.
Lovforslaget fremsættes således med henblik  

 på at gennemføre ændringerne af aftalen om  

 Eurovignetsamarbejdet fra dansk side.
Protokollen er optaget som bilag til  

 lovforslaget.
En vedtagelse af lovforslaget skal samtidig betragtes som et  

 samtykke til ratifikation af aftalen, jf. grundlovens § 19,  

 stk. 1.
Som en konsekvens af vedtagelsen af det nye direktiv  

 foreslås endvidere en justering af vægtafgiftsloven, idet  

 henvisningen i lovens § 4a til direktiv 93/89/EF erstattes af en henvisning  

 til det nye direktiv 1999/62/EF.
Det nye direktiv ændrer ikke på  

 vægtafgiften, men bestemmelsen om den årlige justering af  

 nationale valutaer i forhold til euroen, jf. bemærkningerne til § 1,  

 nr. 3, omfatter også vægtafgiften, hvor satserne fremover ikke  

 vil skulle ændres, såfremt kursudsvinget i forhold til det  

 foregående år er mindre end 5 pct.
Da satserne for  

 vejbenyttelsesafgift nu er flyttet fra selve direktivet til et nyt bilag II  

 til direktivet, fremgår vægtafgiftssatserne nu af bilag I, der  

 tidligere bare var benævnt bilaget.
Provenumæssige konsekvenser Der er i øjeblikket ca 27.000 lastbiler med en  

 totalvægt over 12 ton totalvægt og ca 11.000  

 sættevognstrækkere.
Af de 27.000 lastbiler skønnes 11.000  

 at have et akselantal på mindst 4 aksler, når man lægger de  

 aksler til, som er på de påhængsvogne, som lastbilerne kan  

 sammenkobles med.
Sættevognstrækkerne vil stort set alle  

 indgå i sættevogntog med mindst 4 aksler.
 På grundlag af vognparken pr 1.1. 2000  

 skønnes køretøjerne med totalvægt over 12 ton  

 totalvægt at fordele sig på følgende  

 måde:
Udstødningsklasse Med indtil 3 aksler Med mindst 4 aksler IKKE-EURO 7.500 7.000 EURO I 2.500 4.000 EURO II og renere 6.000 11.000 I alt 16.000 22.000 Differentieringen af afgiftssatserne efter  

 EURO-normer medfører afgiftsstigninger for ca. 21.000 lastbiler og  

 vogntog og uændrede satser for ca 17.000 køretøjer.
Den  

 samlede provenuvirkning af afgiftsforhøjelserne skønnes at  

 blive på ca 30 mill. kr. på årsbasis.
Da  

 afgifsforhøjelserne får virkning for afgiftsperioder, der  

 begynder 1.1.2001 eller senere er virkningen for finansåret 2001  

 ligeledes på ca. 30 mill. kr.
Provenustigningen vil dog blive mindre  

 over tiden i takt med, at de ældre lastbiler erstattes af nyere og  

 renere lastbiler.
Erhvervsøkonomiske konsekvenser Differentieringen af vejbenyttelsesafgiften vil belaste  

 danske ejere af ældre lastbiler med ca. 30 mill. kr.  

 Afgiftsforhøjelserne vil også belaste udenlandske  

 vognmænd, som kører i såvel Danmark som i Tyskland,  

 Benelux og Sverige med ældre lastbiler.
Differentieringen af afgifterne  

 vil dog gøre det vanskeligere for lastbilejerne af de ældre  

 køretøjer at overvælte afgiftsforhøjelserne i  

 højere fragtrater, idet det må antages at fragtraterne i vidt  

 omfang vil blive sat af de vognmænd, som har de nyeste og mest  

 effektive lastbiler, som ikke får nogen afgiftsforhøjelser.  

 Vognmænd med nyere lastbiler må således forventes at vinde  

 markedsandele fra vognmænd med ældre biler.
Miljømæssige konsekvenser Differentieringen af vejbenyttelsesafgiften vil  

 medføre afgiftsforhøjelser for ejere af ældre lastbiler,  

 der ikke opfylder de nyeste EURO- normer.
Da differentieringen  

 vanskeliggør en overvæltning i højere fragtrater, vil der  

 komme et kraftigere incitament til at fremskynde udskiftningen af ældre  

 miljømæssigt forældede lastbiler med nyere og mere  

 miljøvenlige lastbiler i forhold til en forhøjelse af  

 vejafgiften, som havde ramt alle på en ensartet måde.
Da den  

 samlede meromkostning er af en beskeden størrelse i forhold til de  

 samlede omkostninger ved godstransport vil den samlede miljøvirkning  

 af forslaget være af beskedent omfang selvom den dog vil være  

 markant større end ved en ensartet afgiftsforhøjelse af samme  

 størrelse.
Administrative konsekvenser Forslaget skønnes at medføre engangsudgifter  

 for Centralregisteret for Motorkøretøjer på 140.000 til  

 edb-systemændringer og 85.000 til information samt engangsudgift for  

 Told*Skat på 50.000 kr til information.
 Udgifterne for Centralregisteret er knyttet til  

 omklassificering af ca 21.000 køretøjer, jf.  

 provenubemærkningerne, til de to nye, højere afgiftsklasser EURO  

 I og IKKE-EURO, samt til underretning af de berørte  

 køretøjsejere om klassificeringen og den afgift, der vil skulle  

 betales.
Dette skal ses på baggrund af, at Centralregisteret  

 ikke har registreret oplysninger om køretøjers  

 udstødningsnormer.
Disse oplysninger tilvejebringes af  

 Færdselsstyrelsen i samarbejde med bilimportører.
Det er hermed  

 ikke nødvendigt at rette henvendelse til de enkelte  

 køretøjsejere, men når klassifikationen er foretaget  

 udsendes meddelelse herom til ejer af køretøjer, der  

 klassificeres som EURO I eller IKKE-EURO, og som dermed vil stige i afgift.  

 Dermed får de berørte ejere mulighed for at reagere og få  

 ændret klassifikationen, hvis den viser sig ikke at være korrekt.
 Da disse udgiftskrævende foranstaltninger vil skulle  

 gennemføres inden den nye lov kan forventes vedtaget, er de  

 søgt dækket ved særskilt bevilling.
Forholdet til EU-retten Aftalen mellem de 6 lande har grundlag i artikel 8 i  

 direktiv 1999/62/EF, hvorefter to eller flere medlemsstater kan samarbejde om  

 at indføre en fælles afgiftsordning for deres samlede  

 område.
I protokollen af 22. marts 2000 er indsat direktivets  

 maksimumsatser for årlig afgift og dagafgift, og satserne pr uge og  

 måned er fastsat, så de er proportionelle med den  

 tidsmæssige udstrækning, jf. direktivets bilag II.
Høring Forslaget har været til høring hos Advokatsamfundet, Arbejderbevægelsens  

 Erhvervsråd, Centralregisteret for Motorkøretøjer,  

 Danmarks Automobilforhandler Forening, Dansk Arbejdsgiverforening, Dansk  

 Transport og Logistik, Dansk Industri, Dansk Speditør Forening,Dansk  

 Handel og Service, Danske Biludlejere, De Danske Bilimportører, Det  

 Danske Handelskammer, Distributionscenter Danmark,  

 Entreprenørforeningen, Erhvervenes Transport Udvalg,  

 Erhvervsministeriet, Finansministeriet, Foreningen af Registrerede Revisorer,  

 Foreningen af Statsautoriserede Revisorer, Færdselsstyrelsen,  

 Håndværksrådet, Justitsministeriet, Miljø- og  

 Energiministeriet, Told- og Skattestyrelsen og Trafikministeriet.
Dansk Transport og Logistik har beklaget, at  

 differentieringen efter udstødningsnormer kan udløse  

 afgiftsstigning på helt op til 28 pct for den enkelte lastbil og har  

 desuden udtrykt ønske om, at bedre udstødningsklasser end EURO  

 II, dvs. kommende normer EURO III, IV og V successivt pålægges  

 lavere afgift.
Hertil kan oplyses, at såvel afgiftsforhøjelsen  

 for de mest forurenende køretøjer og klassificeringen af EURO  

 II i samme afgiftsklasse som kommende, bedre EURO-normer følger  

 direkte af det nye direktiv 1999/62/EF.
Hertil kan oplyses, at såvel  

 afgiftsforhøjelsen for de mest forurenende køretøjer og  

 klassificeringen af EURO II i samme afgiftsklasse som kommende, bedre  

 EURO-normer følger direkte af det nye direktiv 1999/62/EF.  

 Transportministrene fra de 6 lande i Eurovignetsamarbejdet afgav på  

 Rådet (Transport) den 30. november   1. december 1998 en  

 erklæring om hurtigst muligt at tilpasse den fælles afgift til de  

 nye maksimumsatser i direktivet, jf. aftalens indledende bemærkninger  

 og artikel 1. Det kan i øvrigt bemærkes, at de satser, der blev  

 indført i 1993, og som videreføres uændret for EURO-II og  

 renere, ikke har været justeret siden indførelsen, hvilket  

 ellers var forudsat i direktiv 93/89/EF.
Med en inflation i Danmark på  

 ca. 15 pct. siden lovens gennemførelse er der realt tale om en  

 nedsættelse for EURO I og II og alene en mindre stigning på ca. 8  

 pct. for IKKE-EURO.
Vurdering af konsekvenser af  

 lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Indkomstårsvirkning:
Finansårsvirkning: ca 30 mill.
Kr.
- Administrative konsekvenser for stat, kommuner og  

 amtskommuner - Engangsudgifter for Centralregisteret: 225.000 kr Told Skat: 50.000 kr Økonomiske konsekvenser for erhvervslivet - ca. 30 mill.
Kr.
Administrative konsekvenser for erhvervslivet ingen ingen nævnrværdige Miljømæssige konsekvenser udskiftning til renere køretøjer - Administrative konsekvenser for borgerne ingen ingen Forholdet til EU-retten Gennemførelse af direktiv 1999/62/EF Bemærkninger til lovforslagets  

 enkelte bestemmelser Til § 1 Til nr. 1 I bestemmelsen fastsættes de nye afgiftssatser for  

 de forskellige kategorier af køretøjer og forskellige  

 tidsperioder - år, måned, uge eller dag.
Afgiften pr. år,  

 måned eller uge er i lighed med den eksisterende afgift differentieret  

 efter køretøjernes akselantal, så de højeste  

 satser anvendes for køretøjer eller vogntog med 4 aksler eller  

 flere, medens der anvendes lavere satser for køretøjer med  

 højst 3 aksler.
Inden for hver af de to kategorier er afgiften som det  

 nye differentieret efter EURO-normerne EURO I og II, så der for  

 køretøjer med EURO II eller bedre fortsat anvendes de  

 nuværende satser, medens der for EURO I køretøjer  

 anvendes højere satser og for IKKE-EURO anvendes de højeste  

 satser.
Dagafgiften er fastsat til samme beløb for alle klasser og  

 kategorier.
 Satserne i danske kroner er foreløbige, men skal  

 fastsættes endeligt på grundlag af kursforholdet mellem danske  

 kroner og euro pr. 2. oktober 2000. Såfremt kursforholdet pr. 2.  

 oktober 2000 mellem danske kroner og euro vil resultere i  

 afgiftsbeløb, der afviger fra de i forslaget anførte, vil der  

 blive fremsat ændringsforslag med de nødvendige  

 tilpasninger.
Til nr. 2 Krav til udstødningen fra tunge lastbiler er  

 fastlagt i EU-direktiver.
EU-direktiverne har harmoniseret de tekniske  

 forskrifter, som motorkøretøjer skal opfylde efter national  

 lovgivning.
Der er krav til motorerne til personbiler, varebiler og tunge  

 køretøjer.
Motorerne til nye biler udtages og underkastes en i  

 direktiverne nærmere beskreven test, hvorved det testes, at  

 carbonoxidmassen, carbonhydridmassen, nitrogenmassen og partikelmassen ikke  

 overskrider de mængder eller grænseværdier, som er fastlagt  

 gennem EU-direktiverne.
De første krav til lastbiler blev introduceret  

 i 1988 med vedtagelsen af Rådets direktiv 88/77/EØF af 3.  

 december 1987 om indbyrdes tilnærmelse af medlemsstaternes lovgivning  

 om foranstaltninger mod emission af forurenende luftarter og partikler fra  

 dieselmotorer til fremdrift af køretøjer.
Kravene er senere  

 blevet skærpet med Rådets direktiv 91/542 af 1. oktober 1991 om  

 ændring af direktiv 88/77/EØF, idet grænseværdierne  

 er blevet sænket.
 I nedenstående tabel er angivet indførelsen  

 af de forskellige EURO-standarder og deres ikrafttrædelsestidspunkter  

 for så vidt angår tunge lastbiler:
Kategori Benævnelse Direktiv I kraft Tunge lastbiler EURO I EURO II 91/542 91/542 1.10.1993 1.10.1996 Til nr. 3 Da direktivets og aftalens satser er fastsat i euro, er  

 det nødvendigt at fastsætte i hvilket omfang udsving i  

 valutakurser mellem euro og forskellige nationale valutaer skal føre  

 til ændringer i de afgiftssatser, der er fastsat i de nationale  

 valutaer.
Udsvinget måles hvert år på grundlag af kursen  

 den første arbejdsdag i oktober.
Medlemslandene kan undlade at  

 regulere satserne i national valuta, hvis udsvinget er på under 5 pct.  

 I direktivet fra 1993 var fastsat, at medlemslandene kunne undlade at  

 regulere hvis udsvinget var mindre end 5 pct. og 5 euro.
Den alternative grænse på 5 euro indebar, at  

 der stort set hvert år skulle reguleres på årsafgifterne,  

 idet der for de højeste satsers vedkommende godt kunne være et  

 udsving på over 5 euro, selv om det procentvise udsving lå langt  

 under 5 pct.
Ophævelsen af den alternative grænse på 5 euro  

 vil indebære, at Danmark fremover ikke vil skulle justere sine satser,  

 hvis kursudsvinget over for euro er under 5 pct.
Til nr. 4 I bestemmelsen indføres en henvisning til  

 protokollen af 22. marts 2000.
Til nr. 5 Der er tale om en ændring som konsekvens af, at  

 vejbenyttelsesafgiftslovens bestemmelse om gebyr for erindringsskrivelser er  

 overført til opkrævningsloven.
Til § 2 Henvisningen i vægtafgiftsloven til direktivet fra  

 1993 erstattes af en henvisning til det nye direktiv fra 1999.
Til § 3 Protokollen af 22. marts 2000 træder i kraft den 1.  

 i måneden efter at det sidste af de 6 lande i Eurovignetsamarbejdet har  

 givet Kommissionen meddelelse om, at aftalen er gennemført i den  

 nationale lovgivning.
Denne bestemmelse er indsat med henblik på, at de  

 forhøjede satser anvendes fra samme tidspunkt i alle 6 lande, så  

 der ikke i en overgangsperiode vil kunne købes billigere  

 afgiftsbeviser i nogle lande end i andre.
Det forventes for  

 indeværende, at alle 6 lande kan give denne meddelelse i løbet  

 af december 2000, hvorved de nye satser kan anvendes med virkning fra 1.  

 januar 2001. Skulle denne tidsplan imidlertid ikke kunne overholdes, fordi et  

 eller flere lande ikke har gennemført ændringerne i de nationale  

 lovgivninger inden årets udgang, er skatteministeren foreslået  

 bemyndiget til at udsætte virkningstidspunktet for forhøjelserne  

 ved beslutning mellem de 6 lande.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 956 af 25. november 1994 om afgift af vejbenyttelse, som  

 ændret senest ved lov nr. 463 af 31. maj 2000, foretages  

 følgende ændringer:
§ 3. Den årlige afgift udgør 5.649 kr. for  

 køretøjer med højst 3 aksler.
For  

 køretøjer med 4 aksler eller derover er den årlige afgift  

 9.416 kr.
 Stk. 2. For udenlandske køretøjer med  

 højst 3 aksler udgør afgiften pr.
 1. § 3, stk. 1 og 2, affattes således:
 »Den årlige afgift inklusive administrationsomkostninger, jf. dog  

 § 20, stk. 6, udgør for køretøjer:
1) måned 564 kr., pr. uge 150 kr. og pr. dag 45 kr.
For udenlandske  

 køretøjer med højst 3 aksler Udstødningsklasse Kr.
 med 4 aksler eller derover udgør afgiften 941 kr. pr. måned,  

 248 kr. pr. uge eller 45 kr. pr. dag.
IKKE-EURO EURO I EURO II og renere 7.158 6.338 5.592 Stk. 3-5. - - - 2) med højst 4 aksler Udstødningsklasse Kr.
IKKE-EURO EURO I EURO II og renere 11.557 10.439 9.320 Stk. 2. For køretøjer, der er indregistreret i  

 udlandet, udgør afgiften inklusive administrationsomkostninger, jf.  

 dog § 20, stk. 6,:
1) pr. måned med højst 3 aksler Udstødningsklasse Kr.
IKKE-EURO EURO I EURO II og renere 715 633 559 med højst 4 aksler Udstødningsklasse Kr.
IKKE-EURO EURO I EURO II og renere 1.155 1.043 932 2) pr. uge med højst 3 aksler Udstødningsklasse Kr.
IKKE-EURO EURO I EURO II og renere 193 171 149 med højst 4 aksler Udstødningsklasse Kr.
IKKE-EURO EURO I EURO II og renere 305 275 246 3) pr. dag Alle køretøjer 59 kr.« 2. I § 3 indsættes efter stk. 5 som  

 nyt stykke:
»Stk. 6. Ved »EURO I« og »EURO II« forstås  

 køretøjer med de karakteristika, som er anført i  

 henholdsvis række A og B i tabellen i afsnit 8.3.1.1 i bilag I til  

 Rådets direktiv 88/77/EØF af 3. december 1987 om indbyrdes  

 tilnærmelse af medlemsstaternes lovgivning om foranstaltninger mod  

 emission af forurenende luftarter og partikler fra dieselmotorer til  

 fremdrift af køretøjer.« § 4. - - - Stk. 2. Omregningen sker på grundlag af de afgiftssatser  

 i ECU, som fremgår af artikel 8 i den aftale om opkrævning af  

 afgifter for tunge er hvervskøretøjers benyttelse af visse  

 veje, der er optaget som bilag til denne lov.
Satsersne reguleres ikke, hvis  

 omregningen før nedrunding medfører en ændring, som  

 udtrykt i danske kroner er på under 5 pct. eller under 5 ECU omregnet  

 efter den kurs, der er nævnt i stk. 1.
Stk. 3. - - - 3. § 4, stk. 2, affattes således:
»Stk. 2. Omregningen sker på grundlag af de  

 afgiftssatser i euro, som fremgår af artikel 8 i aftalen af 9. februar  

 1994 om opkrævning af afgifter for tunge  

 erhvervskøretøjers benyttelse af visse veje, som ændret  

 ved artikel 5 i Protokol af 22. marts 2000, der er optaget som bilag til  

 denne lov, om ændring af nævnte aftale med henblik på  

 gennemførelse af Europa-Parlamentets og Rådets direktiv  

 1999/62/EF om afgifter på tunge godskøretøjer for  

 benyttelse af visse infrastrukturer.
Satserne reguleres ikke, hvis  

 omregningen før nedrunding medfører en ændring, som  

 udtrykt i danske kroner er på under 5 pct.«.
§ 7. - - - Stk. 2-3. - - - 4. § 7, stk. 4, affattes således:
 Stk. 4. Der betales ikke afgift af køretøjer,  

 der medfører et gyldigt bevis for betalt vejbenyttelsesafgift udstedt  

 i et andet europæisk land i overensstemmelse med den i Bruxelles den 9.  

 februar 1994 underskrevne aftale om opkrævning af afgifter for tunge  

 erhvervskøretøjers benyttelse af visse veje som ændret  

 ved protokol af 18. september 1997 om Kongeriget Sveriges tiltræden til  

 nævnte aftale samt tillægsaftale af 18. september 1997 til  

 nævnte aftale vedrørende en undtagelse for kombineret  

 transport.
 »Stk. 4. Der betales ikke afgift af køretøjer,  

 der medfører et gyldigt bevis for betalt vejbenyttelsesafgift udstedt  

 i et andet europæisk land i overensstemmelse med den i Bruxelles den 9.  

 februar 1994 underskrevne aftale om opkrævning af afgifter for tunge  

 erhvervskøretøjers benyttelse af visse veje, som ændret  

 senest ved Protokol af 22. marts 2000 om ændring af nævnte aftale  

 med henblik på gennemførelse af Europa-Parlamentets og  

 Rådets direktiv 1999/62/EF om afgifter på tunge  

 erhvervskøretøjer for benyttelse af visse  

 infrastrukturer.«.
 § 16. Afgift efter loven med påløbne renter og  

 omkostninger samt gebyr efter § 6, stk. 3, er tillagt  

 udpantningsret.
 5. I § 16 ændres »§ 6, stk. 3« til:
 »§ 6 i lov om opkrævning af skatter og afgifter m.v.«.
§ 2 I lov om vægtafgift af motorkøretøjer m.v., jf.  

 lovbekendtgørelse nr. 657 af 12. august 1999, som senest ændret  

 ved § 2 i lov nr. 463 af 31. maj 2000, foretages følgende  

 ændring:
§ 4a. - - - Stk. 2-3. - - - Stk. 4. Grundlaget for regulering efter stk. 2 er  

 de afgiftssatser i euro, som fremgår af bilaget til Rådets  

 direktiv 93/89/EØF af 25. oktober 1993.
 1. I § 4a, stk. 4, ændres »bilaget til Rådets  

 direktiv 93/89/EØF af 25. oktober 1993.« til; »bilag I til  

 Europaparlamentets og Rådets direktiv 1999/62/EF af 17. juni  

 1999.«.
