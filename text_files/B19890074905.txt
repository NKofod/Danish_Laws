I medfør af § 1, stk.1 og § 4 i Industriministeriets bekendtgørelse nr. 647 af 8. december 1982 om udstedelse og gennemførelse af måletekniske bestemmelser m.v. og efter forhandling med Boligselskabernes Landsforening, Danske Fjernvarmeværkers Forening, Forbrugerrådet, Grundejernes Landsorganisation, Industrirådet, Kommunernes Landsforening og Lejernes Landsorganisation fastsættes:
Almindelige bestemmelser § 1.  Måleudstyr, der anvendes til måling af  

 fjernvarme til brug for afregning af energi- eller volumenmængde mellem køber  

 og sælger, skal opfylde de krav og underkastes måleteknisk kontrol i det  

 omfang, det er fastsat i denne bekendtgørelse og i de måletekniske  

 forskrifter, hvortil bekendtgørelsen henviser.
 Stk. 2.  Fjernvarme er i denne bekendtgørelse begrænset  

 til kollektive varmeforsyningsanlæg, der benytter væske, herunder vand, som  

 varmebærende medium i et lukket system.
 Stk. 3.  Bestemmelserne finder ikke anvendelse på  

 måleudstyr i forbrugerejede varmeforsyningsanlæg, hvor den tilsluttede effekt  

 totalt er under 1 MW.
 Stk. 4.  Bestemmelserne finder heller ikke anvendelse på  

 måleudstyr, der benyttes for afregning af leveret energi eller volumen mellem  

 fjernvarmeproducent og fjernvarmeleverandør eller mellem  

 fjernvarmeleverandører indbyrdes.
§ 2.  Måleudstyr, der anvendes til afregning af energi  

 i henhold til § 1 skal være typegodkendt og verificeret som varmeenergimåler  

 i henhold til måleteknisk direktiv MDIR 27.01-01 »Varmeenergimålere for  

 fjernvarme.
Tekniske krav« jf. dog § 10, stk. 3.
 § 3.  Måleudstyr, der anvendes til afregning af  

 volumen i henhold til § 1, skal være typegodkendt og verificeret som  

 varmtvandsmåler i henhold til måleteknisk direktiv MDIR 32.41-01  

 »Varmtvandsmålere, EØF«, jf. dog § 10, stk. 3.
 Stk.2.  I stedet for de i stk. 1 nævnte  

 varmtvandsmålere, kan der anvendes varmeenergimålere i henhold til § 2, når  

 typegodkendelsen og verifikationen omfatter volumenregistreringen.
§ 4.  Bekendtgørelsen angår Definitioner I denne bekendtgørelse anvendes følgende definitioner:
§ 5.  Ved typegodkendelse forstås den beslutning, som  

 medfører anerkendelse af, at konstruktionen af et måleinstrument opfylder  

 forskriftsmæssige krav.
Ved EØF-typegodkendelse forstås en typegodkendelse  

 meddelt af en kompetent myndighed i en af De Europæiske Fællesskabers  

 medlemsstater i overensstemmelse med regler fastsat i et EØF-direktiv.
Ved  

 national typegodkendelse forstås en dansk typegodkendelse, der ikke er en  

 EØF-typegodkendelse.
Stk. 2.  Ved typeprøvning forstås den undersøgelse af  

 konstruktionen af et måleinstrument, som udføres med henblik på  

 typegodkendelse af instrumentet.
Undersøgelsen kan omfatte prøvning af et  

 eller flere eksemplarer af konstruktionen og vurdering af den tilsvarende  

 dokumentation.
 Stk. 3.  Autoriseret prøvning er teknisk prøvning udført  

 af et af Statens Tekniske Prøvenævn autoriseret prøvningslaboratorium i  

 henhold til laboratoriets autorisation.
 Stk. 4.  Som autoriseret prøvning anses også teknisk  

 prøvning foretaget af udenlandske laboratorier, der opfylder kravene i den  

 europæiske norm EN 45001 eller de internationale vejledninger ISO/IEC guide  

 25 og 38, og er akkrediteret i henhold til bestemmelserne i EN 45002 eller  

 ISO/IEC guide 55 af et organ, der opfylder betingelserne i EN 45003 eller  

 ISO/IEC guide 54.
 § 6.  Ved verifikation forstås de operationer, som  

 omfatter en identifikation, undersøgelse, kalibrering og mærkning/plombering  

 og som konstaterer og bekræfter, at udstyret opfylder forskriftsmæssige krav  

 specielt angående målenøjagtighed.
Stk. 2.  Ved førstegangsverifikation forstås  

 verifikation af et måleinstrument, som ikke har været verificeret før.
Ved  

 EØF-førstegangsverifikation forstås førstegangsverifikation udført af en  

 kompetent myndighed i en af De Europæiske Fællesskabers medlemsstater i  

 overensstemmelse med regler fastsat i et EØF-direktiv.
Ved national  

 førstegangsverifikation forstås en dansk førstegangsverifikation, der ikke er  

 en EØF-førstegangsverifikation.
 Stk. 3.  Ved reverifikation forstås en verifikation, som  

 følger efter førstegangsverifikation.
 § 7.  Ved kalibrering af et måleinstrument forstås den  

 fremgangsmåde, der under fastlagte betingelser kan vise, hvilken forskel der  

 er mellem værdierne på instrumentet og de tilsvarende kendte, korrekte  

 værdier.
 Stk. 2.  Autoriseret kalibrering er kalibrering udført  

 af et af Statens Tekniske Prøvenævn autoriseret kalibreringslaboratorium i  

 henhold til laboratoriets autorisation.
 Stk. 3.  Som autoriseret kalibrering anses også  

 kalibrering foretaget af udenlandske laboratorier, der opfylder kravene i den  

 europæiske norm EN 45001 eller de internationale vejledninger ISO/IEC guide  

 25 og 38, og er akkrediteret i henhold til bestemmelserne i EN 45002 eller  

 ISO/IEC guide 55 af et organ, der opfylder betingelserne i EN 45003 eller  

 ISO/IEC guide 54.
 Udstyrsleverandører m.fl.
 § 8.  Producenter, importører og forhandlere af  

 måleudstyr omfattet af § 1 må ikke sælge eller levere måleudstyret til  

 anvendelse efter § 1, stk. 1, medmindre måleudstyret er typegodkendt.
 Stk. 2.  Måleudstyret skal tillige være  

 førstegangsverificeret inden leveringen, medmindre det klart fremgår af  

 kontrakten vedrørende måleudstyrets levering, at køberen vil lade  

 førstegangsverifikationen udføre.
Fjernvarmeleverandører § 9.  De i § 4 nr. 2 omhandlede virksomheder må ikke  

 til afregningsformål installere måleudstyr eller betinge måleudstyr  

 installeret, der er omfattet af denne bekendtgørelse, medmindre måleudstyret  

 er verificeret.
 § 10.  Måleudstyr, der benyttes til det i § 1 anførte  

 formål og er i brug ved denne bekendtgørelses ikrafttræden, kan fortsat  

 anvendes uanset, at det ikke er typegodkendt og verificeret.
 Stk. 2.  Nedtages sådant måleudstyr, herunder nedtagning  

 som følge af turnusudskiftning jf. § 12, stk. 2, må det ikke genanvendes til  

 brug for afregning efter § 1, før det ved autoriseret kalibrering er  

 konstateret, at måleudstyrets nøjagtighed overholder kravene til  

 førstegangsverificerede varmeenergimålere eller varmtvandsmålere.
 Stk. 3.  Måleudstyr i henhold til stk. 2 verificeres på  

 grundlag af den autoriserede rapport for kalibreringen.
 § 11.  Måleudstyr i henhold til § 1, der er repareret  

 eller på anden måde udsættes for indgreb, der kan påvirke måleudstyrets  

 nøjagtighed eller dets plombe er blevet brudt, skal reverificeres, før det på  

 ny anvendes.
 § 12.  Fjernvarmeleverandøren skal etablere et  

 kontrolsystem til overvågning af samtlige måleres nøjagtighed.  

 Kontrolsystemet skal være således opbygget, at der gennem dets drift opnås  

 tilstrækkelig sikkerhed for, at de idriftværende målere ikke overskrider det  

 dobbelte af de maksimalt tilladelige fejl ved førstegangsverifikationen.
 Stk. 2.  Kontrolsystemet i henhold til stk. 1 kan  

 baseres på statistisk stikprøvekontrol af givne partier af målere eller på  

 turnusudskiftning af målere med statistisk stikprøvekontrol af de udskiftede  

 målere og variering af turnusperiode i afhængighed af resultatet af  

 kontrollen.
 Stk. 3.  Kontrolsystemet skal foreligge fuldt  

 dokumenteret i en kontrolmanual.
 Stk. 4.  Fjernvarmeleverandøren er forpligtet til at  

 bekendtgøre kontrolsystemets indhold over for de til varmeværket tilsluttede  

 fjernvarmeforbrugere, ligesom fjernvarmeforbrugerne skal orienteres, såfremt  

 der foretages ændringer af kontrolsystemet.
Fjernvarmeforbrugere § 13.  Forbrugere af fjernvarme må ikke uretmæssigt  

 foretage indgreb i måleudstyret eller på anden måde påvirke måleudstyrets  

 korrekte funktion.
Klageadgang § 14.  Tvister mellem fjernvarmeforbruger og  

 fjernvarmeleverandør om kontrolsystemets effektivitet kan indbringes for  

 Industri- og Handelsstyrelsen.
 Stk. 2.  Til brug for klagens behandling er  

 fjernvarmeleverandøren forpligtet til efter anmodning at give styrelsen alle  

 nødvendige oplysninger om kontrolsystemet og dets praktiske anvendelse.
 Stk. 3.  Kræver en klagebehandling i henhold til stk. 1  

 indhentning af ekspertudtalelser, vil omkostningerne hertil blive pålagt  

 fjernvarmeleverandøren.
 Stk. 4.  Viser klagebehandlingen, at  

 fjernvarmeleverandørens kontrolsystem ikke opfylder kravene i § 12, stk. 1,  

 kan Industriog Handelsstyrelsen pålægge fjernvarmeleverandøren at bringe  

 forholdene i orden inden for en given tidsfrist.
Typegodkendelse, verifikation og tilsyn § 15.  Typegodkendelse søges hos og meddeles af  

 Industri- og Handelsstyrelsen.
 Stk. 2.  Typegodkendelsen udstedes på grundlag af en  

 autoriseret prøvningsrapport, der viser, at måleudstyret opfylder kravene til  

 typegodkendelse.
 Stk. 3.  Hvor der ikke findes autoriserede laboratorier  

 med fornøden autorisation til de typeprøvninger, der kræves for et givet  

 måleudstyr, godkender Industri- og Handelsstyrelsen andre egnede  

 laboratorier.
 § 16.  Verifikation udføres på grundlag af en  

 autoriseret kalibreringsrapport af laboratorier bemyndiget af Industri- og  

 Handelsstyrelsen.
 Stk. 2.  Verificerede målere skal mærkes med  

 verifikationsmærke og årsmærke, som anført i bilag 1.
 § 17.  Måleinstrumenter, der benyttes som beskrevet i  

 § 1, er underkastet tilsyn i henhold til reglerne i Industriministeriets  

 bekendtgørelse nr. 648 af 8. december 1982 om tilsynet med overholdelse af  

 måletekniske bestemmelser.
Straffebestemmelser § 18.  Overtrædelse af § 8, § 9, § 10, stk.2, § 11, §  

 12, stk.4, § 13 samt § 14, stk. 4 straffes med bøde.
 Stk. 2.  Er overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Ikrafttrædelse § 19.  Bekendtgørelsen træder i kraft den 1. juli  

 1990.
 Stk. 2.  Det i § 12, stk. 1 nævnte kontrolsystem skal  

 dog først være etableret den 1. juli 1993.
 § 20.  Bekendtgørelsen gælder ikke for Grønland.
Statens Metrologiråd, den 7. november  

 1989 Chr.
Buhl / J.
Kaave Bilag 1 1. Verifikationsmærke eller - hvor YY angiver kendingsbogstaver for den stat, i hvilken verifikationen  

 er foretaget, og - hvor XXX angiver kendingsnummeret for det bemyndigede laboratorium, der  

 har foretaget verifikationen.
2. Årsmærke - Hvor ZZ angiver de 2 sidste cifre i verifikationsåret.
