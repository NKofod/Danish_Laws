 1.
Indledning 1.1 Ved lov nr. 580 af 19. december 1983 blev bistandslovens § 58, stk. 3, 5  

 og 6, om ydelse af støtte til køb af bil ændret.
 Loven trådte i kraft den. 1. januar 1984.
 Samtidig blev bekendtgørelse nr. 471 af 22. oktober 1980 om støtte til  

 erhvervelse af motorkøretøj ophævet og erstattet af bekendtgørelse nr. 645 af  

 19. december 1983 om støtte til køb af bil efter § 58.
1.2 Ved denne nye bekendtgørelse er der sket følgende ændringer:
 vedrørende tildeling:
 - Tildelingskriteriet er ændret således, at der lægges vægt på  

 funktionsevnen i stedet for invaliditetsgrad.
 - Tildeling af støtte til større eller dyrere bil er betinget af, at der  

 foreligger særlige forhold ved invaliditeten, jfr. bekendtgørelsens § 6. I  

 praksis vil tildeling forudsætte, at bilens pris overstiger lånerammen efter  

 § 4 med tillæg af provenu fra tidligere bil, hvortil der er ydet støtte og  

 eventuelt tilskud til automatisk transmission og andre særlige indretninger.
 - Der gælder ikke særlige regler for støtte til bil for personer, der er  

 optaget på døgninstitution, og efterfølgende optagelse på døgninstitution  

 medfører ikke i sig selv, at forudsætningerne for støtten er bistet.
 Vedrørende udmåling:
- Der er kun een låneramme, således at graden af nedsættelsen af  

 funktionsevnen er uden betydning for lånets størrelse i almindelige  

 bevillinger.
Lånerammen er pr. 1. januar 1984 kr. 85.000.
 - Hvis der stilles krav om automatisk transmission, ydes der et fast  

 tilskud hertil pr. 1. januar 1984 på kr. 11.400.
 - Provenureglen ved almindelige bevillinger ændres således, at provenuet  

 fra salg af tidligere invalidebil kan anvendes til køb af ny bil ud over  

 lånerammen.
 - Er der behov for hjælp til større eller dyrere bil ydes hele forskellen  

 mellem lånerammen og bilens anskaffelsespris med fradrag af eventuelt provenu  

 som et rente- og afdragsfrit lån.
 - socialindkomstgrænsen, der er afgørende for størrelsen af den  

 afdragspligtige del af lånet, er forhøjet pr. 1. januar 1984 til kr. 100.000.
 Vedrørende administration:
 - Egenbetalingen ved støtte til særlige indretninger og kørekort er  

 bortfaldet.
 - Kravet om at bilen kun må benyttes af eller med den invaliderede som  

 passager er ophævet.
 - Afgørelse om henstand med tilbagebetaling og eftergivelse af lån ved  

 manglende betalingsevne træffes af det sociale udvalg.
 - Revaliderings- og pensionsnævnet kan bemyndige det sociale udvalg til at  

 bevilge tilskud til indretning af bil, når politiet har krævet særlige  

 indretninger.
 1.3.
 Denne vejledning omhandler alene de ændrede tildelingskriterier, jfr.  

 bekendtgørelsens § 1 og § 2. Socialstyrelsen vil senere udsende en samlet  

 vejledning om sagsbehandling i bilsager.
 2.
 Tildelingskriterier.
 Efter bekendtgørelsens §§ 1 og 2, stk. 1 kan der ydes støtte til bil til  

 personer med en varie nedsættelse af funktionsevnen, som under hensyn til  

 ansøgerens kørselsbehov og formål i væsentlig grad forringer evnen til at  

 færdes uden bil.
 Formålet med at indføre funktionsevnenedsættelsen som tildelingsbetingelse  

 er at tilvejebringe et bedre beslutningsgrundlag i sager om støtte til bil  

 ved at ændre bedømmelsesgrundlaget fra en overvejende objektiv vurdering af  

 ansøgerens helbredstilstand (meget svær invaliditet, svær invaliditet,  

 invaliditet) til en mere rummelig vurdering af invaliditetens konsekvenser,  

 herunder ansøgerens mulighed for at tilrettelægge en så selvstændig og  

 selvhjulpen tilværelse som muligt.
Som grundlag for vurderingen af ansøgerens funktionsevne skal der derfor  

 ske en bred belysning af, hvordan ansøgeren rent faktisk klarer sin daglige  

 tilværelse med sit handicap.
Denne beskrivelse af ansøgerens funktionsniveau,  

 der er baseret på de sociale myndigheders og ansøgerens egen beskrivelse, må  

 sammenholdes med oplysninger om det objektive helbredsmæssige grundlag.
Der kan ikke gives faste retningslinier for, hvornår der er tale om en  

 væsentlig nedsættelse af funktionsevnen.
Dette beror på en samlet vurdering  

 af ansøgerens sociale og helbredsmæssige forhold.
 2.1.
 Sociale forhold.
 Som grundlag for vurderingen af ansøgerens sociale forhold ingår en række  

 oplysninger om ansøgerens familie, bolig, uddannelse, erhverv, økonomi,  

 fritidsaktiviteter, oplysninger om kørselsbehovet og om tilgængelige  

 offentlige transportmidler og afstanden fra hjemmet til disse samt om  

 muligheden for andre kørselsordninger.
Oplysningerne bør på samme måde som ved pensionsansøgningen i første række  

 komme fra ansøgeren selv.
Kan dette ikke lade sig gøre, må den kommunale  

 sagsbehandler bistå ved oplysningsindsamlingen.
Det forudsættes, at  

 beskrivelsen af ansøgerens situation foretages af den kommunale sagsbehandler  

 og ansøgeren i fællesskab.
 I beskrivelsen af de sociale forhold bør der endvidere tages hensyn til  

 den forventede fremtidige udvikling, således at det sikres, at indsatsen vil  

 have optimal effekt i hele perioden (6 år). Eksempelvis må der tages højde  

 for, at børns behov og dermed behovet for at medtage hjælpemidler ændres.
I der følgende kommenteres en række forhold, der hver for sig eller i  

 indbyrdes sammenspil kan have betydning for den samlede vurdering.  

 Opregningen er ikke udtømmende, dvs. der kan godt i en konkret sag lægges  

 vægt på andre forhold end de her nævnte.
Der kan heller ikke på forhånd siges  

 noget om den indbyrdes vægtning - altså om, hvor meget der skal lægges vægt  

 på de enkelte forhold.
 2.1.1.
 Familieforhold.
Familiens størrelse og sammensætning har betydning for ansøgerens  

 funktionsniveau og dermed kørselsbehov.
Det er især ressource/manglende  

 ressourcer hos de øvrige familiemedlemmer, der har betydning i denne  

 sammenhæng.
Fx. om ansøgeren er henvist til selv at købe ind m.v., i hvilket  

 omfang en eventuel ægtefælle kan bistå ansøgeren, om der er andre personer  

 med handicap i familien, herunder om der er børn med et stort plejebehov.
 Såfremt ansøgeren har behov for hjælp ved ind- og udstigning bør det  

 klarlægges om ansøgeren kan disponere over fornøden bistand hertil fra andre,  

 eventuelt fører af bilen.
 2.1.2.
 Boligforhold.
Boligens placering i forhold til offentlige trafikmidler,  

 indkøbsmuligheder, lægebesøg og offentlige kontorer m.v. vil ofte være af  

 afgørende betydning for vurderingen af ansøgerens funktionsevne.
Der bør  

 således tages hensyn til om ansøgeren bor i et område med dårlig dækning  

 (slet ingen dækning) af offentlige trafikmidler, og der bør som udgangspunkt  

 stilles større krav til nedsættelsen af funktionsevnen til ansøgere, der bor  

 i et område med tæt offentlig trafik, end til ansøgere, der bor i et område  

 uden eller med dårlig offentlig trafikdækning.
Boligens etageplacering kan ligeledes være af betydning for ansøgerens  

 funktionsniveau, fx. kan mange trapper i forbindelse med den daglige  

 befordring m.v., tære så meget på kræfterne, at ansøgerens mulighed for at få  

 dækket sit kørselsbehov uden brug af bil bliver forringet.
Hvis en ansøger  

 kun har en ubetydelig gangevne eller kun med betydelige vanskelighed kan nå  

 frem til offentlige transportmidler, m.v. bør det få afgørende indflydelse på  

 ansøgningens afgørelse.
 2.1.3.
 Arbejds- og uddannelsesmæssige forhold.
 Der vil normalt altid være et kørselsbehov forbundet med et arbejde eller  

 en uddannelse.
Det er her vigtigt at være opmærksom på, hvor belastende det vil være for  

 en ansøger at bruge andre befordringsmidler end egen bil for at komme til og  

 fra arbejde eller uddannelse.
Er ansøgeren udmattet ved ankomsten til  

 bestemmelsesstedet, vil det være vanskeligt at forestille sig en  

 tilfredsstillende arbejdssituation.
Der skal endvidere være tale om et arbejde, der skaffer ansøgeren et  

 væsentligt bidrag til forsørgelsen.
Dette vil være tilfældet, hvis indtægten  

 overstiger mellemste invalidepension (grundbeløb og invaliditetsbeløb, pr. 1.  

 april 1984 kr. 49,944). Er indtægten mindre, beror det på en konkret  

 vurdering, hvori bl.a. må indgå arbejdstidens længde, om der er tale om et  

 væsentligt bidrag til forsørgelsen.
I nogle tilfælde kan en indtægt på fx.  

 kr. 40.000 meget vel udgøre et væsentligt bidrag til forsørgelsen, selv om  

 det - trods støtte - kan være dyrt at holde bil.
 2.1.4.
 Fritidsaktiviteter.
Støtte til bil drejer sig også om at forøge pågældendes  

 udfoldelsesmuligheder og dermed livskvalitet.
I den forbindelse er en persons  

 fritidsaktiviteter, hvad enten det drejer sig om sport, skolegang,  

 familiebesøg, sommerhusbesøg og lignende en væsentlig del af livskvaliteten.
 Det afgørende er, at ansøgeren vil kunne udnytte bilen i et sådant omfang,  

 at der reelt bliver tale om en lettelse i den daglige tilværelse.
 2.1.5.
 Særligt om personer med ophold på institution.
 Personer, der varigt bor på institution, skal sidestilles med alle andre.  

 De skal opfylde de samme kriterier for støtte, hvilket alt andet lige vil  

 være mindre hyppigt forekommende for disse personer, da flere af de  

 funktioner, de ikke selv kan klare, herunder fx. befordring i forbindelse med  

 ferie og weekend, udføres af andre, og dermed ikke har indflydelse på  

 vurderingen af vedkommendes funktionsniveau i relation til spørgsmålet om  

 støtte til bil.
 Såfremt en person allerede ved optagelsen på institution er i besiddelse  

 af en bil, må udgangspunktet imidlertid være, at denne bevares på hidtidige  

 vilkår, hvis der er mulighed for at bilen stadig i et vist omfang kan  

 anvendes efter sit formål.
 Dette kan have væsentlig betydning i forbindelse med overgangen til  

 institutionstilværelsen og kan være medvirkende til at bevare kontakten til  

 de pårørende uden for institutionen.
 2.2.
 Helbredsmæssige forhold.
 Udgangspunktet for den samlede helbredsmæssige bedømmelse er ansøgerens  

 egne klager over evnen til at færdes, suppleret med oplysninger om  

 kørselsformål og ansøgerens sociale forhold, jfr. pkt. 2.1. foran, det vil  

 sige, at der til belysning af ansøgerens helbredsmæssige forhold, herunder af  

 gangevnen som udgangspunkt vil foreligge en bred beskrivelse af, hvordan  

 ansøgeren rent faktisk klarer sin daglige tilværelsen med sig handicap.
 Formålet med den helbredsmæssige beskrivelse er at tilvejebringe så  

 dækkende helbredsmæssige oplysninger, at det er muligt at vurdere, om der er  

 en sådan sammenhæng mellem beskrivelsen af ansøgerens faktiske funktion og de  

 objektive helbredsmæssgie forhold, at det kan forklare ændringerne i  

 funktionsniveauet.
De objektive helbredsoplysninger skal endvidere danne grundlag for at  

 vurdere, om tilstanden kan betegnes som varig og om behandlingsmulighederne  

 er udtømte. ..BI.-Ansøgeren har pligt til selv at medvirke til sagens  

 oplysning.
Kommunens social- og sundhedsforvaltning må tage stilling til,  

 hvilke helbredsmæssige oplysninger der må tilvejebringes, som grundlag for  

 vurderingen af de objektive helbredsmæssige forhold.
Er der tvivl om, hvilke  

 helbredsoplysninger, der er relevante i sagen, herunder om der bør indhentes  

 speciallægeerklæring, bør der indhentes vejledning i amtskommunens  

 socialcenter.
 Ofte vil udskrift af sygehusjournal eller udskrivningsbrev og/eller  

 foreliggende eller indhentet generel helbredsundersøgelse være tilstrækkelig  

 for vurderingen af de objektive helbredsmæssige forhold.
 Ved ansøgning om udskiftning af bil kan en statusbedømmelse være  

 hensigtsmæssig.
 2.2.1.
 Objektiv beskrivelse.
Det centrale i den objektive beskrivelse er funktionsniveauet.
Det vil her  

 være hensigtsmæssigt at opgive gangdistance, beskrive skridtlængde samt  

 tiden, det tager at tilbagelægge gangdistancen.
Endvidere  

 sikkerhed/usikkerhed i vendinger samt igangsætningsbesvær og evnen til  

 trappegang (op og ned), bestige høje trin og til at komme på og af offentlige  

 transportmidler.
Endvidere beskrivelse af om gangen foregår med eller uden  

 hjælpemidler, om den er sikker i ansøgerens eget tempo eller om små  

 niveauforskelle, glat føre eller lignende kan medføre væsentlig øget risiko  

 for fald.
I hvor lang tid ansøgeren kan stå.
Er der særlige skånehensyn under  

 hensyn til lidelsens art.
 2.2.2.
 Årsagen til det nedsatte funktionsniveau.
 Det er væsentligt at få en beskrivelse af den tilgrundliggende lidelse for  

 det nedsatte funktionsniveau, herunder den indskrænkede gangfunktion.  

 Lidelsens kliniske manifestation kan ofte være lokaliseret til ben og fødder,  

 mens grundlidelsen kan være lokaliseret til rygmarv, hjerne eller det  

 perifere nervesystem.
 I årsagsbeskrivelsen bør det oplyses om der eksempelvis findes:
 2.2.3.
 Diagnose/prognose.
Sygdommens diagnose bør anføres.
Det er vigtigt, at tilstanden er  

 diagnosticeret, og at der er taget stilling til behandlingsmulighederne og om  

 tilstanden er varig.
Prognosen, herunder specielt med henblik på  

 gangfunktionen, bør vurderes.
 2.2.4.
 Vurderingen af konstaterede ændringer i funktionsniveauet.
På grundlag at relevante helbredsmæssige oplysninger må det vurderes, om  

 der er sammenhæng mellem sygehistorie og de objektive fund og ændringen i  

 funktionsniveauet, herunder specielt gangfunktionen.
Er dette ikke tilfældet  

 må det overvejes om ændringen i funktionsniveauet overvejende er socialt  

 betinget eller om de helbredsmæssige oplysninger er utilstrækkelige.
 Ved vurdering af omfanget af den konstaterede ændring i funktionsniveauet  

 må der bl.a. tages hensyn til, hvilket formål bilen skal tjene for ansøgeren.
 Betydningen af den konstaterede funktionsnedsættelse må derfor beskrives i  

 forhold til kørselsformål (arbejde, uddannelse, fritidsaktiviteter), boligens  

 og arbejds- og uddannelsesstedets placering i forhold til offentlige  

 trafikmidler, eventuelle særlige skånehensyn som følge af lidelsens art m.v.
 Der vil således stadig være en vis sammenhæng mellem omfanget af den  

 konstaterede nedsættelse af funktionsniveauet og muligheden for støtte til  

 køb af bil, idet der i den samlede vurdering af funktionsnedsættelsen klart  

 bør stilles større krav til de helbredsmæssige forholds betydning for  

 ansøgeren ved kørsel til fritidsformål end ved daglig kørsel til arbejde  

 eller uddannelse.
 2.3.
 Samlet vurdering af funktionsevnenedsættelsen.
 Beskrivelsen af ansøgerens funktionsniveau gennem oplysninger om de  

 objektive helbredsmæssige forhold, og om ansøgerens sociale situation,  

 herunder oplysninger om kørselsbehov og -formål, hjemmets palcering i forhold  

 til arbejds- og uddannelsessted og pågældendes sociale og familiemæssige  

 situation i øvrigt indgår i en samlet vurdering af ansøgerens funktionsevne.  

 Denne vurdering danner grundlag for det sociale udvalgs indstilling og  

 revaliderings- og pensionsnævnets afgørelse af, om der skal ydes hjælp eller  

 ej.
Ved at fokusere på den enkelte ansøgers funktionsevne, kan afgørelsen  

 vedrørende to ansøgere med samme lidelse (diagnose) godt falde forskelligt  

 ud.
Det afgørende er, at der foretages en konkret samlet afvejning af den  

 vægt, hvormed de enkelte sociale og helbredsmæssige momenter påvirker  

 funktionsevnen.
Skal bilen fx. anvendes ved befordring til og fra arbejde  

 eller under uddannelse og og boligens, arbejds- eller uddannelsesstedets  

 placering i forhold til offentlige trafikmidler eller belastningen ved  

 benyttelse af offentlige trafikmidler taler for tildeling af støtte til bil,  

 kan kravene til de helbredsmæssige forhold og eventuelle andre delmomenter  

 nedsættes.
 3.
 Forholdet til andre befordringsordninger.
 Efter bekendtgørelsens § 2, stk. 2 kan der ydes støtte til bil, hvis  

 ansøgerens samlede kørselsbehov ud fra en vurdering af alder, almentilstand  

 og forholdene i øvrigt mere hensigtsmæssigt tilgodeses ved andre ordninger.
 Ved vurderingen af kørselsbehovet må det overvejes, om ansøgerens samlede  

 kørselsbehov er af et sådant omfang, at det i det enkelte tilfælde ikke i  

 rimeligt omfang kan dækkes ved andre befordringsmidler.
 3.1.
 Hvis hovedformålet fx. er kørsel i forbindelse med en uddannelse, men det  

 fremtidige kørselsbehov må forekomme usikkert, vil transportbehovet eventuelt  

 kunne dækkes ved andre foranstaltninger (fx. hyrevognskørsel eller lejet bil)  

 med støtte efter bistandslovens § 42.
 Tilsvarende gælder det, at hvis der efter anden lovgivning eller som led i  

 en institutions ydelser gives ret til befordring under uddannelsen, kan dette  

 udelukke støtte til bil.
 Der henvises herved til Undervisningsministeriets regler om befordring af  

 syge og invaliderede elever i folkeskolen mellem hjem og skole, om  

 befordringsgodtgørelse til visse grupper uddannelsessøgende (fx.  

 HF-studerende og visse grupper mellemteknikerstuderende), om  

 befordringsgodtgørelse til lærlinge og efg-elever i forbindelse med  

 skoleundervisning, samt i forbindelse med praktikophold (her ydes dog kun  

 almindelig befordringsgodtgørelse), samt om befordring af voksne, der  

 modtager specialundervisning og speicalpædagogisk bistand efter lov om  

 specialundervisning for voksne.
 I disse situationer må det imidlertid indgå i vurderingen, om de nævnte  

 befordringsordninger i rimeligt omfang tilgodeser ansøgerens samlede  

 kørselsbehov såvel i forbindelse med uddannelse, herunder i eventuel  

 praktikperiode, som øvrige rimelige kørselsbehov.
I vurderingen kan også indgå hvilken befordringsløsning, der på længere  

 sigt må anses for den økonomisk mest hensigtsmæssige.
Som økonomisk kriterium  

 for hvornår ydelse af bil i disse situationer bør foretrækkes, kan angives,  

 at bilen og dens drift i uddannelsestiden er den samfundsmæssigt billigste  

 befordringsløsning.
De nævnte hensyn kan således efter en konkret vurdering føre til, at  

 ydelse af støtte til køb af bil må anses for den mest hensigtsmæssige måde at  

 tilgodese ansøgerens samlede kørselsbehov på.
Jfr. iøvrigt  

 bilbekendtgørelsens § 11, hvor det som vilkår for støtte til bil er fastsat,  

 at bilen i videst muligt skal anvendes til at dække ansøgerens totale  

 kørselsbehov.
 3.2.
 Hvis anvendelse af bil sigter mod opfyldelse af kørselsbehov til  

 fritidsaktiviteter m.v. jfr. bekendtgørelsens § 2, stk. 1, nr. 3, bør det  

 ligeledes overvejes, om ansøgerens samlede kørselsbehov ud fra en vurdering  

 af ansøgerens alder, almentilstand og forholdene i øvrigt effektivt kan løses  

 på forsvarlig måde gennem kollektive kørselsordninger for personer med  

 handicap og/eller ved faktisk etableret befordring med andre individuelle  

 befordringsmidler, jfr. bistandslovens § 61.
 Såfremt en tilbudt anden befordringsordning efter en konkret vurdering må  

 anses for en mere hensigtsmæssig måde at tilgodese ansøgerens samlede  

 kørselsbehov på, kan der ikke ydes støtte til bil.
