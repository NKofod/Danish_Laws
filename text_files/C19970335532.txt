 Redegørelse for sagen:
 En person fik afslag på kursusgodtgørelse under deltagelse i kurser  

 benævnt »Betjening af storballepressere« og  

 »Landbrugsmaskiner, hydraulik« i perioden 13. til 17. januar og 20.  

 til 24. januar 1997.
 Arbejsformidlingen begrundede sin afgørelse meed, at vedkommende ikke har  

 stået tilmeldt Arbejdsformidlingen som arbejdssøgende i ovennævnte  

 kursusperioder.
 Afgørelse:
 Arbejdsmarkedets Ankenævn tiltrådte på sit møde den 18. juni 1997, j. nr.  

 1997-3-1307, Arbejdsformidlingens afgørelse.
 Nævnet lagde til grund, at personen ikke i kursusperioderne var tilmeldt  

 arbejdsformidlingen som arbejdssøgende.
 Nævnet har samtidig lagt til grund, at det fremgår af vejledningen til den  

 underskrevne ansøgningsblanket vedrørende kursusgodtgørelse, at en ledig skal  

 være tilmeldt arbejdsformidlingen som arbejdssøgende.
