 I henhold til § 8, stk. 2 og 3, § 9, stk. 4. og § 44, stk. 2 og 3 i lov om  

 lægemidler, jf. lovbekendtgørelse nr. 452 af 10. juni 1992 og til §§ 38, 43  

 og 72, stk. 2 og 3, i lov nr. 279 af 6. juni 1984 om apoteksvirksomhed, som  

 senest ændret ved lov nr. 280 af 6. maj 1993, fastsættes:
Bekendtgørelsens område § 1.  Denne bekendtgørelse omfatter lægemidler,  

 herunder farmaceutiske specialiteter, blod og blodkomponenter, radioaktive  

 lægemidler, gasser til medicinsk brug, færdigfremstillede veterinære  

 lægemidler, der ikke er farmaceutiske specialiteter, magistrelt fremstillede  

 lægemidler, samt lægemidler til klinisk afprøvning.
 Stk. 2.  Bekendtgørelsen omfatter fremstilling af  

 lægemidler, herunder fremstilling til eksport, samt import, engros- og  

 detailforhandling, herunder lagerhold af lægemidler.
 § 2.  Bekendtgørelsen gælder for virksomheder og  

 personer, der har Sundhedsstyrelsens tilladelse til håndtering af lægemidler,  

 samt for apoteker og sygehusapoteker.
Definitioner og generelle bestemmelser § 3.  I denne bekendtgørelse anvendes nedenstående  

 udtryk i de anførte betydninger:
 § 4.  Udover reglerne i denne bekendtgørelse gælder  

 endvidere de bestemmelser, der er bekendtgjort i Danske Lægemiddelstandarder  

 samt i Sundhedsstyrelsens bekendtgørelse nr. 49 af 8. januar 1987 om  

 lægemidlers kvalitet.
Fremstilling § 5.  Enhver fremstiller skal have mindst een  

 sagkyndig person til sin rådighed.
 § 6.  Alle fremstillingsprocesser skal gennemføres i  

 overensstemmelse med god fremstillingspraksis.
 § 7.  Detaljerede retningslinier for fremstilling  

 fremgår af »Vejledning i god fremstillingspraksis vedrørende  

 lægemidler« offentliggjort af Kommissionen i »Regler for Lægemidler  

 gældende i Det Europæiske Fællesskab, bind IV«.
 § 8.  De fremstillingsprocesser, som ligger til grund  

 for markedsføringstilladelsen, skal følges.
Stk. 2.  Med jævne mellerum skal fremstilleren i lyset  

 af den videnskabelige og tekniske udvikling foretage en gennemgang af  

 fremstillingsmetoderne.
Når det er nødvendigt at foretage en ændring af de  

 fremstillingsprocesser, som ligger til grund for markedsføringstilladelsen,  

 skal anmodning herom forelægges Sundhedsstyrelsen.
Kvalitetsstyring § 9.  Enhver fremstiller skal etablere og gennemføre  

 et effektivt kvalitetssikringssystem for lægemidler, der aktivt involverer de  

 berørte afdelingers ledelse og ansatte.
Organisation og personale § 10.  Enhver fremstillervirksomhed skal råde over et  

 kompetent og tilstrækkeligt kvalificeret personale, som er stort nok til, at  

 målsætningerne for kvalitetssikringen af lægemidlerne kan opfyldes.
Stk. 2.  Ansvarsområderne for ledelsen og det ledende  

 personale, herunder den eller de sagkyndig person(er), som står for  

 gennemførelsen og udførelsen af god fremstillingspraksis, skal være fastlagt  

 i stillingsbeskrivelser.
De hierarkiske forhold skal være fastlagt i en  

 organisationsplan.
 Stk. 3.  De i stk. 2 omhandlede stillingsbeskrivelser og  

 organisationsplanen skal godkendes i overensstemmelse med fremstillerens  

 internt fastlagte procedurer.
 § 11.  Det i § 10, stk. 2, omhandlede personale skal  

 tillægges tilstrækkelig myndighed til, at det kan varetage sit ansvarsområde  

 korrekt.
 § 12.  De ansatte skal gennemgå en grundlæggende og  

 fortsat træning, som omfatter teori og praktisk anvendelse af begreberne  

 kvalitetssikring og god fremstillingspraksis.
 § 13.  Enhver virksomhed skal etablere og efterleve  

 hygiejneinstruktioner tilpasset de aktiviteter, der skal gennemføres.
 Stk. 2.  Instruktionerne skal omfatte procedurer for  

 personalets sundhed, hygiejne og påklædning.
Lokaler og udstyr § 14.  Lokaler og udstyr skal placeres, designes,  

 konstrueres, indrettes og vedligeholdes, således at de er velegnede til deres  

 formål og således, at effektiv rengøring kan foretages.
 Stk. 2.  Indretning og design af lokaler og udstyr samt  

 arbejdsoperationer skal udføres på en sådan måde, at risikoen for fejl er så  

 lille som muligt, og således, at sammenblanding, krydskontaminering og enhver  

 anden handling, der har en uheldig indvirkning på produkternes kvalitet  

 undgås.
 § 15.  Udstyr og lokaler, der skal anvendes til  

 fremstillingsprocesser med afgørende indflydelse på produkternes kvalitet,  

 skal underkastes en passende kvalificering.
Dokumentation § 16.  Enhver fremstiller skal have et  

 dokumentationssystem.
Systemet skal være baseret på specifikationer for  

 råvarer og færdigvarer, på hovedforskrifter vedrørende sammensætning,  

 produktion og kontrol af færdigvarer samt på generelle instruktioner for  

 procedurer vedrørende udstyr, hygiejne, produktion og kontrol.
 Stk. 2.  Der skal foreligge hovedforskrifter for hver af  

 de batchstørrelser, der fremstilles.
 Stk. 3.  Dokumenterne skal være tydelige, fejlfri og  

 ajourførte.
 § 17.  Der skal foreligge dokumentation for  

 fremstillingen af den enkelte batch, som gør det muligt at følge  

 fremstillingsforløbet.
 Stk. 2.  Alt dokumentationsmateriale vedrørende den  

 fremstillede batch skal opbevares i mindst et år længere end den fastsatte  

 udløbsdato for batchen eller mindst 5 år efter lægemidlets frigivelse til  

 salg eller distribution, afhængig af hvilken periode, der er den længste.
 § 18.  Anvendes elektroniske, fotografiske eller andre  

 databehandlingssystemer, skal fremstilleren validere systemet og bevise, at  

 data vil blive lagret på passende vis og beskyttet mod tab eller beskadigelse  

 i den forventede opbevaringsperiode.
 Stk. 2.  Data, der er lagret i disse systemer, skal  

 umiddelbart kunne stilles til rådighed i læselig form.
Produktion § 19.  Alle produktionsprocesser skal gennemføres i  

 overensstemmelse med fastlagte instruktioner og procedurer i overensstemmelse  

 med god fremstillingspraksis.
Der skal være egnede og tilstrækkelige  

 ressourcer til rådighed til proceskontrol.
 Stk. 2.  Der skal træffes foranstaltninger for at undgå  

 krydskontaminering og sammenblanding.
Stk. 3.  Enhver ny fremstillingsproces eller væsentlig  

 ændring af fremstillingsprocessen skal valideres.
Kritiske trin i  

 fremstillingsprocessen skal regelmæssigt valideres påny.
Kvalitetskontrol § 20.  Enhver fremstiller skal etablere og opretholde  

 en kvalitetskontrolafdeling.
Denne afdeling skal ledes af en person, der har  

 de fornødne kvalifikationer, og afdelingen skal være uafhængig af andre  

 afdelinger.
 Stk. 2.  Kvalitetskontrolafdelingen skal råde over et  

 eller flere kvalitetskontrollaboratorier med tilstrækkeligt personale og  

 udstyr til at gennemføre den nødvendige undersøgelse og afprøvning af  

 råvarer, trykt emballage, emballagedele, mellemprodukter og færdigvarer.
 Stk. 3.  Laboratorier uden for virksomheden kan benyttes  

 i overensstemmelse med denne bekendtgørelses regler om lønarbejde.
 § 21.  Ved den endelige kontrol af færdigvaren inden  

 frigivelse til salg eller distribution skal kvalitetskontrolafdelingen  

 vurdere alle væsentlige oplysninger i batchdokumentationen såsom  

 produktionsforløb, resultater fra proceskontrollen, analyseresultater,  

 produkternes overensstemmelse med færdigvarespecifikationen samt den færdige  

 pakning.
§ 22.  Den sagkyndige person skal før frigivelse af  

 hver enkelt batch attestere, at batchen er fremstillet i henhold til denne  

 bekendtgørelse samt at registrerede farmaceutiske specialiteter opfylder de  

 krav, der ligger til grund for markedsføringstilladelsen.
Attesteringen skal  

 ske i et register eller lignende, som er oprettet til dette formål og som  

 løbende føres ajour.
Registeret skal opbevares i mindst 6 år og være til  

 Sundhedsstyrelsens rådighed i denne periode.
 Stk. 2.  Såfremt batcher af immunologiske,  

 veterinærmedicinske præparater skal eksporteres til EF-medlemsstater, skal  

 der tillige udarbejdes et kontrolbevis, som skal følge varen.
 § 23.  Referenceprøver af hver enkelt batch af  

 færdigvaren skal opbevares i mindst et år efter den fastsatte udløbsdato.
Stk. 2.  Prøver af anvendte råvarer, skal opbevares i  

 mindst to år efter frigivelsen af produktet.
Denne periode kan afkortes, hvis  

 deres holdbarhed er kortere.
For opløsningsmidler, gasser og vand samt andre  

 råvarer, hvor der findes væsentlige forhold, der taler for det, kan  

 opbevaring af referenceprøver undlades.
 Stk. 3.  De i stk. 1 og 2 nævnte prøver skal være  

 tilgængelige for Sundhedsstyrelsen.
 § 24.  Ved magistrel fremstilling af lægemidler i een  

 enkelt eller nogle få pakninger kan prøveudtagning, afprøvning og opbevaring  

 af referenceprøver af det færdige lægemiddel undlades.
 Stk. 2.  Sundhedsstyrelsen kan tillade, at der for andre  

 lægemidler, som fremstilles enkeltvis eller i små mængder, eller når der kan  

 opstå specielle problemer i forbindelse med deres oplagring, fastsættes  

 særlige betingelser for prøveudtagning, afprøvning og opbevaring af  

 referenceprøver af det færdige lægemiddel.
Lønarbejde § 25.  Lønarbejdsgivere, som får fremstillet  

 lægemidler i lønarbejde i eller uden for EF-medlemsstater, skal have  

 Sundhedsstyrelsens tilladelse hertil.
 Stk. 2.  Der skal foreligge en skriftlig  

 lønarbejdsaftale mellem lønarbejdsgiver og lønarbejdstager for hver  

 fremstillingsproces eller proces i tilknytning til fremstillingen, som  

 udføres i lønarbejde.
 Stk. 3.  Hver parts ansvarsområde skal klart fremgå af  

 aftalen, navnlig lønarbejdstagers forpligtelse til at overholde god  

 fremstillingspraksis samt den måde, hvorpå den sagkyndige person, der har  

 ansvaret for at frigive hver enkelt batch, udfører sit hverv.
 § 26.  Lønarbejdstager må ikke indgå aftale med  

 tredjemand om lønarbejde for det arbejde, som han skal udføre i henhold til  

 aftalen, uden skriftlig tilladelse fra lønarbejdsgiver.
 § 27.  I tilfælde af, at lønarbejdstager er et  

 laboratorium, som ikke har Sundhedsstyrelsens tilladelse til håndtering af  

 lægemidler, skal dette underkaste sig kontrol af Sundhedsstyrelsen.
Reklamationer og tilbagekaldelser § 28.  Fremstilleren skal registrere og undersøge  

 enhver reklamation vedrørende mangler samt indføre et system til registrering  

 og undersøgelse af reklamationerne.
 Stk. 2.  Fremstilleren skal underrette Sundhedsstyrelsen  

 om enhver mangel, som kan resultere i tilbagekaldelse eller ekstraordinære  

 leveringsrestriktioner i Danmark eller i et eksportland samt indføre et  

 effektivt system, som gør det muligt at tilbagekalde lægemidler i  

 distributionsnettet omgående og på ethvert tidspunkt.
Selvinspektion § 29.  Fremstilleren skal med jævne mellemrum foretage  

 selvinspektion som led i kvalitetssikringssystemet for at kontrollere  

 gennemførelsen og overholdelsen af principperne for god fremstillingspraksis  

 samt for at foreslå ændringer, der måtte være nødvendige.
 Stk. 2.  Der skal føres journaler over udførte  

 selvinspektioner og korrigerende handlinger.
Import § 30.  Der skal forefindes dokumentation for alle  

 importerede lægemidler.
Denne skal indeholde oplysning om dato, antal, navn,  

 lægemiddelform, styrke, pakningsstørrelse, batchnummer, udløbsdato og  

 leverandørens navn og adresse.
 Stk. 2.  Der skal foretages kontrol af, at mærkning  

 (etiket m.v.) er i overensstemmelse med gældende regler.
§ 31.  Ved import af lægemidler skal importøren sikre,  

 at lægemidlerne er fremstillet af behørigt godkendte fremstillere og i  

 overensstemmelse med standarder for god fremstillingspraksis, som mindst  

 svarer til De Europæiske Fællesskabers standarder herfor.
Kopi af  

 fremstillertilladelse skal foreligge.
Import af lægemidler fra lande uden for De Europæiske Fællesskaber § 32.  Importører af registrerede, farmaceutiske  

 specialiteter fra lande uden for De Europæiske Fællesskaber skal råde over en  

 sagkyndig person.
 Stk. 2.  Den sagkyndige person skal sikre, at enhver  

 batch af en registreret farmaceutisk specialitet, der importeres fra lande  

 uden for De Europæiske Fællesskaber, er fremstillet af behørigt godkendte  

 fremstillere i overensstemmelse med standarder for god fremstillingspraksis  

 som mindst svarer til denne bekendtgørelse samt opfylder de krav, der ligger  

 til grund for markedsføringstilladelsen.
 Stk. 3.  Kontrollen efter stk. 2 skal foregå i Danmark  

 og tillige omfatte en fuldstændig kvalitativ analyse samt en kvantitativ  

 analyse af i det mindste alle virksomme bestanddele og enhver anden prøve og  

 kontrol, der er nødvendig for at sikre kvaliteten af lægemidlet.
Stk. 4.  Den sagkyndige person hos importøren skal før  

 frigivelse af hver enkelt batch attestere, at batchen er fremstillet i  

 henhold til denne bekendtgørelse og opfylder de krav, der ligger til grund  

 for markedsføringstilladelsen.
Attesteringen skal ske i et register eller  

 lignende, som er oprettet til dette formål og som løbende føres ajour.
 Stk. 5.  Kravet i stk. 1 om sagkyndig person gælder dog  

 ikke i tilfælde, hvor lægemidlet er kontrolleret efter bestemmelserne i stk.  

 3 i en anden EF-medlemsstat og er ledsaget af et kontrolbevis.
 Stk. 6.  Kontrollen efter stk. 3 kan undlades, når  

 lægemidlet ledsaget af et kontrolbevis skal forblive i Danmark og der med  

 eksportlandet er truffet egnede ordninger, som sikrer, at denne kontrol er  

 foretaget i dette land.
 § 33.  Ovennævnte kontrolbeviser ordnet i kronologisk  

 orden og register skal opbevares i mindst 6 år og være til Sundhedsstyrelsens  

 rådighed i denne periode.
 § 34.  Ved import af immunologiske,  

 veterinærmedicinske præparater skal importøren sikre sig, at der findes  

 repræsentative prøver af hver batch på lager i tilstrækkelige mængder mindst  

 indtil seneste anvendelsesdato og på anmodning omgående fremlægge dem for  

 Sundhedsstyrelsen ledsaget af kontrolbeviser.
Import af lægemidler fra lande, der er medlem af De Europæiske  

 Fællesskaber § 35.  En importør af registrerede farmaceutiske  

 specialiteter fra EF-medlemsstater skal råde over en sagkyndig person.
 Stk. 2.  Den sagkyndige person skal sikre, at enhver  

 batch af en registreret farmaceutisk specialitet, der importeres fra en anden  

 EF-medlemsstat, er fremstillet i overensstemmelse med den gældende lovgivning  

 om god fremstillingspraksis i pågældende medlemsstat samt opfylder de krav,  

 der ligger til grund for markedsføringstilladelsen.
Stk. 3.  Den sagkyndige person hos importøren skal før  

 frigivelse af hver enkelt batch attestere, at batchen er fremstillet i  

 henhold til denne bekendtgørelse og opfylder de krav der ligger til grund for  

 markedsføringstilladelsen.
Attesteringen skal ske i et register eller  

 lignende, som er oprettet til dette formål og som løbende føres ajour.
 Stk. 4.  Kontrollen efter stk. 2 samt § 30, stk. 2, kan  

 undlades i tilfælde, hvor lægemidlet er kontrolleret i en anden  

 EF-medlemsstat, og lægemidlet ledsages af et kontrolbevis.
 Stk. 5.  I sådanne tilfælde gælder kravet i stk. 1 om  

 sagkyndig person ikke.
 § 36.  Ovennævnte kontrolbeviser ordnet i kronologisk  

 orden og register skal opbevares i mindst 6 år og være til Sundhedsstyrelsens  

 rådighed i denne periode.
 § 37.  Ved import af immunologiske,  

 veterinærmedicinske præparater skal importøren sikre sig, at der findes  

 repræsentative prøver af hver batch på lager i tilstrækkelige mængder mindst  

 indtil seneste anvendelsesdato og på anmodning omgående fremlægge dem for  

 Sundhedsstyrelsen ledsaget af kontrolbeviset.
Engros- og detailforhandling § 38.  Besiddelse af en fremstillertilladelse eller en  

 importørtilladelse giver også tilladelse til engrosforhandling.
 § 39.  Besiddelse af en importørtilladelse, en  

 engrosforhandlertilladelse eller en detailforhandlertilladelse omfatter ikke  

 tilladelse til fremstilling, herunder fremstilling af multipakninger,  

 ometikettering og brydning af færdigvarepakninger.
Organisation og personale § 40.  Enhver engros- og detailforhandler skal råde  

 over et kompetent og tilstrækkeligt kvalificeret personale.
Heraf skal  

 udpeges en person, som er ansvarlig for, at virksomheden udøves i  

 overensstemmelse med denne bekendtgørelses regler.
§ 41.  De hierarkiske forhold skal være fastlagt i en  

 organisationsplan.
Ansvarsområde for det personale, der håndterer lægemidler,  

 skal være fastlagt i stillingsbeskrivelser.
 Stk. 2.  De ansatte skal være bekendt med de principper  

 og retningslinier, der gælder for god distributionspraksis.
Lokaler og udstyr § 42.  Lokaler og udstyr skal placeres, designes,  

 konstrueres, indrettes og vedligeholdes således, at de er velegnede til deres  

 formål, og således at effektiv rengøring kan foretages.
§ 43.  Lagerlokaler skal være tilstrækkeligt store til  

 at muliggøre opretholdelse af god orden, og efterlevelse af først ind først  

 ud princippet.
Et særligt område skal være dediceret varer til destruktion.
 § 44.  Lagerhold skal foregå ved de  

 opbevaringsbetingelser, der er fastsat i markedsføringstilladelsen m.v.  

 Temperaturen i lagerlokaler og køleudstyr skal registreres periodisk.
 § 45.  Lægemidler skal opbevares utilgængeligt for  

 uvedkommende.
Indkøb § 46.  Der må kun modtages lægemidler fra  

 virksomheder, der er i besiddelse af en fremstiller-, importør- eller  

 engrosforhandlertilladelse.
 § 47.  Der skal forefindes dokumentation for alle  

 modtagne lægemidler, jf. § 52.
 § 48.  §§ 49, 50, 51 og 52, stk. 3, 4, 5 og 6 gælder  

 ikke for detailforhandling af lægemidler.
Salg § 49.  Der må kun leveres lægemidler til virksomheder,  

 der enten selv er i besiddelse af en fremstiller-, importør- eller  

 engrosforhandlertilladelse eller til apoteker og personer, der ifølge dansk  

 lovgivning har tilladelse til at udlevere lægemidler til forbrugere.
 § 50.  Der skal forefindes dokumentation for alle  

 leverede lægemidler, jf. § 52.
 § 51.  Ved enhver levering til apoteker og personer,  

 der ifølge dansk lovgivning har tilladelse til at udlevere lægemidler til  

 forbrugere, skal engrosforhandleren vedlægge dokumentation for de leverede  

 lægemidler, jf. § 52.
Dokumentation § 52.  Den i § 47, 50 og 51 nævnte dokumentation skal  

 mindst indeholde oplysning om dato, antal, navn, lægemiddelform, styrke og  

 pakningsstørrelse, samt leverandørens og modtagerens navn og adresse; for  

 levering fra fremstiller, importør eller engrosforhandler til  

 engrosforhandler endvidere bachnummer og udløbsdato.
 Stk. 2.  Dokumentationen kan foreligge i form af  

 indkøbs-/salgsfakturaer, EDB-data eller en hvilken som helst anden form.
 Stk. 3.  For veterinærmedicinske præparater skal der  

 mindst een gang årligt foretages en nøjagtig gennemgang, hvor fortegnelsen  

 over modtagne og leverede præparater skal sammenholdes med lagerbeholdningen,  

 og en rapport skal udarbejdes over eventuelle uoverensstemmelser.  

 Dokumentationen skal være til rådighed for Sundhedsstyrelsen i 6 år.
 Stk. 4.  Ved eksport af lægemidler skal der udover det i  

 stk. 1 nævnte forefindes oplysning om batchnummer.
 Stk. 5.  Ved eksport til EF-medlemsstater af  

 immunologiske, veterinærmedicinske præparater skal disse følges af et  

 kontrolbevis.
 Stk. 6.  Ved eksport til EF-medlemsstater af  

 veterinærmedicinske præparater importeret fra tredielande, skal lægemidlerne  

 endvidere ledsages af en fremstillertilladelse.
Reklamationer og tilbagekaldelser § 53.  Der skal indføres et effektivt system, som gør  

 det muligt at tilbagekalde lægemidler i distributionsnettet omgående og på  

 ethvert tidspunkt efter anmodning fra Sundhedsstyrelsen eller i samarbejde  

 med fremstilleren, importøren eller indehaveren af markedsføringstilladelsen  

 for pågældende produkt.
Diverse § 54.  Udelukkende sygehusapoteker, medicindepoter og  

 distribuerende dyrlæger må bryde multipakninger.
 § 55.  Lægemidler, der ikke mere kan antages at svare  

 til de gældende kvalitetskrav, eller som ikke må udleveres til forbrugere,  

 fordi opbevaringstiden er overskredet, eller som af anden grund ikke kan  

 udleveres, skal af engros- og detailforhandleren returneres til  

 fremstilleren/importøren eller destrueres på forsvarlig måde.
Særlige bestemmelser § 56.  Sundhedsstyrelsen kan kræve foretaget ændringer  

 og fastsætte tidsfrister for ændringers gennemførelse i enhver virksomhed,  

 som ikke opfylder kravene i denne bekendtgørelse.
§ 57.  Enhver virksomhed, der har tilladelse til at  

 fremstille, importere, engrosforhandle eller detailforhandle lægemidler,  

 underkastes kontrol af Sundhedsstyrelsen jf. § 9 i lov om lægemidler og § 65,  

 stk. 2, i lov om apoteksvirksomhed.
De rapporter, der udfærdiges i  

 forbindelse med Sundhedsstyrelsens inspektioner, skal opbevares af  

 virksomheden.
 Stk. 2.  Sundhedssstyrelsen kan efter begrundet  

 anmodning fra en myndighed i en anden EF-medlemsstat udlevere de i stk. 1  

 omhandlede inspektionsrapporter.
 § 58.  På anmodning fra Kommissionen eller en  

 EF-medlemsstat kan den i § 2 nævnte tilladelse til håndtering af lægemidler  

 udleveres af Sundhedsstyrelsen.
 § 59.  Såfremt Sundhedsstyrelsen midlertidigt eller  

 permanent trækker den i § 2 nævnte tilladelse til håndtering af lægemidler  

 tilbage, skal Sundhedsstyrelsen underrette de øvrige medlemsstater og  

 Kommissionen herom.
 § 60.  Såfremt en anden medlemsstat skønner, at  

 indehaveren af den i § 2 nævnte tilladelse til håndtering af lægemidler ikke  

 længere opfylder forudsætningerne for tilladelsen og underretter  

 Sundhedsstyrelsen herom, skal Sundhedsstyrelsen derefter træffe de fornødne  

 foranstaltninger og underrette den førnævnte medlemsstat og Kommissionen om  

 de afgørelser, der er truffet og begrundelsen herfor.
 § 61.  Sundhedsstyrelsen kan dispensere fra en eller  

 flere af de i denne bekendtgørelse anførte bestemmelser, for så vidt ganske  

 særlige forhold taler herfor.
Strafbestemmelser § 62.  Medmindre højere straf er forskyldt efter anden  

 lovgivning straffes med bøde den, der Stk. 2.  Er en overtrædelse begået af et aktieselskab,  

 anpartselskab, andelsselskab eller lignende, kan der efter § 44, stk. 3, i  

 lov om lægemidler og § 72, stk. 3, i lov om apoteksvirksomhed, pålægges  

 selskabet/apoteket som sådant bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der efter samme bestemmelse pålægges staten, kommunen eller det  

 kommunale fællesskab bødeansvar.
Ikrafttrædelses- og overgangsbestemmelser § 63.  Bekendtgørelsen træder i kraft den 1. januar  

 1994.
 § 64.  Bekendtgørelse nr. 796 af 21. september 1992 om  

 fremstilling, import og forhandling m.v. af lægemidler ophæves.
