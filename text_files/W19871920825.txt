 Ved beregningen af betalingen for M's ophold på plejehjem blev der  

 foretaget en opgørelse af M's og hans hustru H's indtægter og udgifter.  

 Ankestyrelsen kritiserede, at social- og sundhedsforvaltningen ikke overfor M  

 og H havde redegjort for beregningen og fastsættelsen af forsørgelsesbeløbet  

 for H og betalingen for opholdet.
Ved beregningen af betalingen burde der have været lagt vægt på  

 oplysningerne om H's faste udgifter.
Udgifter til rateforsikring og  

 indexkontrakt kunne ikke anses som forsørgelse, men som opsparing, og kunne  

 derfor ikke medregnes blandt H's udgifter.
Til H's forsørgelse blev afsat et  

 beløb på godt 170.800 kr.
Heraf var et beløb på godt 46.000 kr. til H's  

 underhold, og et anslået beløb på 20.000 til varme og vedligeholdelse af H's  

 bolig.
 REDEGØRELSE FOR SAGEN:
Social- og sundhedsforvaltningen fastsatte M's betaling for ophold på  

 plejehjem til 3.225 kr. om måneden.
Betalingen var fastsat på grundlag af  

 slutopgørelsen for årene 1983-85 og den forventede for 1986:
Af denne indtægt blev 170.819 kr. - beregnet som et gennemsnit af de 3  

 forudgående års nettoindtægter - afsat til H's forsørgelse.
Resten, det vil  

 sige 38.700 kr. blev betragtet som M's indtægt.
Betalingen blev fastsat til  

 hele beløbet på 38.700 kr. (38.700:12= 3.225).
M's betaling blev fastsat til 60% af 38.700 kr.
Herudover blev det pålagt  

 H at betale forskellen mellem M's betaling og beløbet 38.700 kr.
Som hjemmel  

 hertil anvendtes bistandslovens § 85, stk. 3. Pålægget til H om betaling var  

 bl.a. begrundet i, at H, hvis dette beløb tilkom hende, ville få et større  

 forsørgelsesbeløb end det fastsatte.
Det blev oplyst af kommunens skatteforvaltning, at M i 1986 af en A-  

 indkomst på 227.000 kr., betalte skat på 125.000 kr.
H betalte, af en  

 A-indkomst på 270.000 kr., i skat 128.000 kr.
Den samlede foreløbige  

 nettoindkomst for 1986 var således ca. 240.000 kr.
 KLAGEN TIL ANKESTYRELSEN:
Det blev bl.a. oplyst, at af samlede bruttoindtægter på 453.000 kr. havde  

 H udgifter på 240.000 kr.
Det blev gjort gældende, at plejehjemsbetalingen i  

 henhold til Socialministeriets cirkulære af 29. marts 1976, pkt. 127, burde  

 beregnes af et beløb på ca. 16.000 kr., for at H kunne bevare sine hidtidige  

 levevilkår.
 LOVGRUNDLAG:
 Bistandslovens § 84, stk.1, 1. pkt., § 84, stk. 1, 5. pkt., § 84, stk. 1.,  

 sidste pkt., § 85, stk. 2 og 3.
 ANKESTYRELSENS AFGØRELSE:
 Ankestyrelsen finder ikke at kunne tiltræde social- og  

 sundhedsforvaltningens beregningsmåde vedrørende det fastsatte  

 forsørgelsesbeløb.
 Ankestyrelsen finder i øvrigt grundlag for at kritisere, at der ikke i  

 forbindelse med fastsættelsen af forsørgelsesbeløbet og betalingen for  

 plejehjemsophold er redegjort for, hvorledes de omhandlede beløb er beregnet  

 og fastsat.
 Ankestyrelsen finder, at der ved beregningen af forsørgelsesbeløbet burde  

 være lagt vægt også på de oplysninger, som revisionsfirmaet har givet om H's  

 faste omkostninger.
 Ved en gennemgang af disse finder Ankestyrelsen, at der, når  

 forsørgelsesbeløbet fastsættes til 170.819 kr., er et beløb på godt 46.000  

 kr. til dækning af H's underhold, når de faste udgifter, herunder et anslået  

 beløb på 20.000 kr. til varme og vedligeholdelse, er dækket.
 Det bemærkes herved, at udgifter til rateforsikring og indexkontrakt ikke  

 anses som forsørgelse, men som opsparing, og derfor ikke kan medtages ved  

 fastsættelsen af forsørgelsesbeløbet.
 På dette grundlag finder Ankestyrelsen ikke at kunne kritisere det  

 fastsatte forsørgelsesbeløb.
 Ankestyrelsen finder, at social- og sundhedsforvaltningens fastsættelse af  

 H's betaling er i overensstemmelse med reglen i bistandslovens § 85, stk. 3.
 Med denne begrundelse tiltræder Ankestyrelsen størrelsen af de fastsatte  

 beløb til forsørgelse og plejehjemsbetaling.
