Cirkulære om dekoncentreret sagsudlægning1) 1. I samtlige skatte-, told- og afgiftslove er indført en  

 bestemmelse om, at skatteministeren kan fastsætte bestemmelser om  

 adgangen til at klage over afgørelser, herunder om at  

 afgørelsen ikke kan indbringes for en højere administrativ  

 myndighed (klageafkortning).
 Bestemmelserne er udmøntet ved  

 bekendtgørelse nr. 336 af 10. juni 1998 om sagsudlægning  

 (sagsudlægningsbekendtgørelsen) som ændret ved  

 bekendtgørelse nr. 362 af 19. juni 1998, bekendtgørelse nr. 968  

 af 16. december 1998 samt bekendtgørelse nr. 565 af 2. juli 1999.
 I den seneste ændring af  

 sagsudlægningsbekendtgørelsen ophæves bl.a. den hidtidige  

 § 2 B, hvorefter told- og skatteregion Esbjerg bemyndiges til at  

 træffe afgørelse i 1. instans om indkomstansættelser efter  

 kulbrinteopkrævningsloven § 2, stk. 3. Den kompetence som  

 told- og skatteregion Esbjerg har ifølge denne bestemmelse  

 indgår nu i nærværende cirkulære om dekoncentreret  

 sagsudlægning, jf. pkt. 3, nr. 2 in fine.
Der er sket ændringer i organiseringen af kontrollen  

 med foreninger mv. godkendt efter ligningslovens § 8 A og § 12,  

 stk. 3. Før skulle den godkendte almennyttige forening mv.  

 indsende regnskab og andet materiale til den lokale told- og skatteregion,  

 som skulle checke om godkendelsesbetingelserne stadig var opfyldte.
Fra og  

 med 1. juli 1999 står told- og skatteregion Nærum for denne  

 kontrol for alle landets godkendte foreninger mv.
Tilsvarende er  

 tilfældet for de almennyttige institutioner mv., som er godkendt efter  

 boafgiftslovens § 3, stk. 2. Nærværende cirkulære  

 ændres i overensstemmelse hermed, jf. pkt. 3, nr. 1 og 4.
 I cirkulærets pkt. 3, nr. 17 og 18 præciseres  

 en allerede gældende praksis, hvorefter told- og skatteregion  

 Høje-Taastrup træffer visse afgørelser i henhold til  

 registreringsafgiftsloven og i pkt. 5 klargøres det, at visse  

 afgørelser skal påklages til Landsskatteretten.
 2. Efter bekendtgørelsens § 2, stk. 3 kan  

 direktøren for Told- og Skattestyrelsen i de i § 2, stk. 1  

 og 2 nævnte tilfælde, dvs. tilfælde, hvor kompetencen i 1.  

 instans ligger hos told- og skatteregionerne, respektive Københavns  

 eller Frederiksberg kommuner, bemyndige en enkelt eller enkelte told- og  

 skatteregioner samt toldcentre til at træffe afgørelse i 1.  

 instans vedrørende alle sager på et bestemt område  

 (dekoncentreret opgavevaretagelse).
 3. Direktøren for Told- og Skattestyrelsen har efter  

 § 2, stk. 3 i sagsudlægningsbekendtgørelsen henlagt  

 afgørelsen i følgende sagstyper til følgende told- og  

 skatteregioner og toldcentre:
 1)	Afgørelser om fritagelse for boafgift for  

 almenvelgørende institutioner mv. efter boafgiftsloven,  

 § 3, stk. 2, træffes af Told- og Skatteregion Nærum.  

 Region Nærum træffer endvidere afgørelse i sager om  

 optagelse i kommende cirkulærer om almengørende eller på  

 anden måde almennyttige fonde, foreninger, stiftelser, institutioner  

 mv. samt religiøse samfund som er godkendt i henhold til  

 boafgiftslovens § 3, stk. 2, ligesom regionen foretager den  

 løbende kontrol med, at betingelserne for optagelse på listen  

 fortsat er til stede.
2)	Afgørelser i forbindelse med administrationen af  

 kulbrinteopkrævningsloven, § 2, stk. 3, træffes af  

 Told- og Skatteregion Esbjerg.
Bemyndigelsen omfatter registrering af de  

 skattepligtige, information og vejledning, arbejdsgiverkontrolfunktioner samt  

 forberedelse af Ligningsrådssager.
Endvidere opkrævning af  

 indeholdt skat i henhold til kulbrinteskattelovens § 21, stk. 2 og  

 stk. 4. For så vidt angår indkomstansættelse  

 bemyndiges region Esbjerg til at træffe afgørelse i 1. instans.  

 Denne bemyndigelse gælder ikke sager, der vedrører principielle  

 spørgsmål og sager, hvor der ikke er skabt fast praksis.
 3) Afgørelser i forbindelse med opkrævning af  

 afgift af udbyttedeling (medarbejderobligationer), jf. ligningsloven,  

§ 7 N, stk. 1 og stk. 3-4, træffes af Told- og  

 Skatteregion Maribo.
4)	Afgørelser om godkendelse af foreninger, fonde, stiftelser,  

 institutioner mv. efter ligningsloven, § 8 A, stk. 2, 1.  

 pkt. og § 12, stk. 3, træffes af Told- og Skatteregion  

 Nærum.
Region Nærum forestår ligeledes kontrollen med de  

 godkendte foreninger mv.
 5) Afgørelser i forbindelse med opkrævning af  

 afgift af frigivne lejeforhøjelsesbeløb fra Grundejernes  

 Investeringsfond, jf. ligningsloven, § 14 C, træffes af  

 Told- og Skatteregion Maribo.
 6)	Afgørelser om tilbagebetaling af afgift i henhold til 8. og  

 13. momsdirektiv efter momsloven, § 45, stk. 1 og  

 stk. 3-4, træffes af Told- og Skatteregion Sønderborg.
7) Afgørelser i forbindelse med opkrævning af  

 afgift efter pensionsbeskatningsloven, § 14 A, § 18  

 A, stk. 3, § 25, § 28, § 29 A, § 29 B, § 30,  

 § 40 A, § 41, stk. 4-6, § 42, stk.2 og §§ 33-39 i  

 bekendtgørelse nr. 1 af 2. januar 1995, træffes af Told- og  

 Skatteregion Maribo.
Told- og Skatteregion Maribo træffer endvidere  

 afgørelser i forbindelse med opkrævning af afgift efter  

 § 50, stk. 3 i lovbekendtgørelse nr. 580 af 7. august  

 1991.
 8)	Afgørelser i forbindelse med opkrævning af afgift efter  

realrenteafgiftsloven træffes af Told- og Skatteregion  

 Maribo.
 9)	Afgørelser i forbindelse med administrationen af  

 skattekontrolloven, § 11 A, stk. 6-7, § 11 B,  

 stk. 6-7 og § 11 C, stk. 5-6, træffes af Told- og  

 Skatteregion Sønderborg.
 10) Afgørelser om afgiftsfritagelser efter  

 stempelafgiftsloven, § 62, stk. 5, sidste punktum og  

 stk. 6, sidste punktum, § 77, stk. 2, sidste punktum,  

 § 79, stk. 2 og § 84, stk. 2, træffes af Told- og  

 Skatteregion Høje Taastrup.
 11) Afgørelser om dispensation efter  

 sømandsfradragsloven, § 5, stk. 1, træffes af  

 Told- og Skatteregion Frederiksberg.
12) Afgørelser om TIR-godkendelse af  

 køretøjer ved Toldcenter København efter  

toldloven, § 2, stk. 1, jf.
Rådsforordning nr. 2112/78  

 af 25. juli 1978 om tiltrædelse af TIR-konventionen, træffes af  

 Told- og Skatteregion Køge,Toldcenter Sydvestsjælland.
 13) Afgørelser om told- og afgiftsfrihed for varer  

 til internationale organisationer, institutioner og de dertil knyttede  

 personer, jf. toldloven, § 2, stk. 1, jf.  

 Rådsforordning nr. 918/83 af 28. marts 1983 om fritagelse for import-  

 og eksportafgifter, i henhold til konkrete aftaler med de  

 pågældende internationale organisationer og institutioner og  

toldloven, § 4, nr. 3 samt moms-, punktafgifts- og  

 miljøafgiftslovgivningen, træffes af Toldcenter  

 København.
 Undtaget herfra er afgørelser om told- og afgiftsfrihed for  

varer til NATO-hovedkvarterer og -personel, udenlandske militære  

 NATO-styrker på øvelser samt til udenlandske officerer på  

 udveksling, herunder personel ved det multinationale hovedkvarter i  

 Nordsjælland (SHIRBRIG), der træffes af Told- og Skatteregion  

 Århus,Toldcenter Østjylland.
14) Afgørelser om told- og afgiftsfrihed for  

motorkøretøjer til internationale organisationer,  

 institutioner og de dertil knyttede personer, jf. toldloven, § 2,  

 stk. 1, jf.
Rådsforordning nr. 918/83 af 28. marts 1983 om  

 fritagelse for import- og eksportafgifter, i henhold til konkrete aftaler med  

 de pågældende internationale organisationer og institutioner og  

toldloven, § 4, nr. 3 samt  moms-, punktafgifts- og  

 miljøafgiftslovgivningen, træffes af Told- og Skatteregion  

 Høje-Taastrup.
 Undtaget herfra er afgørelser om told- og afgiftsfrihed for  

motorkøretøjer til NATO-hovedkvarterer og -personel samt  

 til udenlandske officerer på udveksling, herunder personel ved det  

 multinationale hovedkvarter i Nordsjælland (SHIRBRIG), der  

 træffes af Told- og Skatteregion Århus, Toldcenter  

 Østjylland.
15)	Afgørelser om told- og afgiftsfrihed for  

motorkøretøjer til diplomatiske og konsulære  

 repræsentationer og de dertil knyttede personer, jf. toldloven,  

 § 2, stk. 1, jf.
Rådsforordning nr. 918/83 af 28. marts 1983  

 om fritagelse for import- og eksportafgifter, lov om diplomatiske  

 forbindelser, lov om konsulære forbindelser, og toldloven,  

 § 4, nr 1. og 2., samt moms-, punktafgifts- og  

 miljøafgiftslovgivningen, træffes af Told- og Skatteregion  

 Høje-Taastrup.
 16)	Afgørelser om depositum for registreringsafgift af  

 udenlandske køretøjer, jf. registreringsafgiftsloven,  

 jf. cirkulære nr. 139 af 19. juni 1991 om vurdering af  

 motorkøretøjer mv., hvor henvendelsen fra udlandet ikke kan  

 henføres til én bestemt region, træffes af Told- og  

 Skatteregion Høje-Taastrup.
 17)	Afgørelser i forbindelse med administration af  

 standardpriser for fabriksnye køretøjer, jf.  

 registreringsafgiftsloven, træffes af told- og skatteregion  

 Høje-Taastrup.
 18)	Afgørelser om optagelse af køretøjer på  

 last- og varevognsfortegnelsen, herunder fortegnelsen over autocampere, jf.  

 registreringsafgiftsloven, træffes af told- og skatteregion  

 Høje-Taastrup.
 19) Afgørelser i forbindelse med administrationen af  

 lov nr. 956 af 25.11.1994 om vejbenyttelsesafgift træffes af Told-  

 og Skatteregion Frederikshavn.
4. Cirkulæret træder i kraft den 23. juli 1999 Samtidig bortfalder cirkulære nr. 25 af 17. februar  

 1998.2) 5. Regionernes og toldcentrenes afgørelse kan, for så  

 vidt der ikke er klageadgang til Landsskatteretten, påklages til Told-  

 og Skattestyrelsen, jf. § 11 i  

 sagsudlægningsbekendtgørelsen.
 Fristen for klage er, for så vidt andet ikke er  

 bestemt, 3 måneder, jf. § 10 i  

 sagsudlægningsbekendtgørelsen.
