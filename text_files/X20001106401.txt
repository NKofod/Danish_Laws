Nyt om arbejdsskader - vurdering af  

 erhvervsevnetabet efter erstatningsansvarsloven for personer med  

 piskesmældsskader Baggrund Arbejdsskadestyrelsen bliver ofte anmodet om en vejledende  

 udtalelse om størrelsen af erhvervsevnetabet efter  

 erstatningsansvarslovens § 5 i anledning af færdselsulykker, hvor  

 skadelidte har pådraget sig en piskesmældsskade.
Sagen En 43-årig mand pådrog sig en  

 piskesmældsskade ved en færdselsulykke i december 1992.
 Ved udtalelse i november 1996 vurderede  

 Arbejdsskadestyrelsen erhvervsevnetabet til 35%.
 Forsikringsselskabets advokat meddelte september 1999, at  

 skadelidte havde udtaget stævning mod selskabet med påstand om  

 betaling af erhvervsevnetabserstatning svarende til 75%, subsidiært et  

 efter rettens skøn fastsat mindre beløb.
 Arbejdsskadestyrelsen erklærede sig villig til at  

 fremkomme med en ny udtalelse om erhvervsevnetabet inden retsmødet og  

 bad om at få fremsendt retssagens akter, da styrelsen ikke var bekendt  

 med, om der siden udtalelsen fra november 1996 var indtrådt  

 væsentlige ændringer i skadelidtes erhvervsmæssige  

 situation.
 Det var bl.a. oplyst, at skadelidte havde fået  

 afslag på førtidspension i august 1996. Efter anke blev han i  

 november 1997 tilkendt forhøjet almindelig førtidspension.
 Styrelsen gennemgik herefter spørgsmålet om  

 erhvervsevnetabet på ny og vurderede ved udtalelse i november 1999 nu  

 erhvervsevnetabet til skønsmæssigt 60%.
 Det var Arbejdsskadestyrelsens aktuelle vurdering -  

 næsten 7 år efter ulykkestilfældet og 3 år efter  

 første udtalelse i sagen - at skadelidtes erhvervsmæssige  

 situation kunne betragtes som betydelig mere afklaret og permanent end  

 tidligere.
 Det var nu fastslået, at han var berettiget til  

 forhøjet almindelig førtidspension svarende til, at  

 erhvervsevnen var nedsat med mindst halvdelen og med mindre end 2/3.
 Efter Arbejdsskadestyrelsens nye udtalelse oplyste  

 forsikringsselskabets advokat, at der i sagen var indgået forlig mellem  

 parterne i overensstemmelse med styrelsens nye udtalelse fra november  

 1999.
Kommentar Der er tale om to forskellige regelsæt i lov om  

 social pension og i erstatningsansvarsloven.
De myndigheder, som  

 træffer afgørelser/afgiver vejledende udtalelser er ikke bundet  

 af  bedømmelsen i den anden sag.
Efter lov om social pension, § 14, stk. 3, nr. 1, kan  

 der tilkendes forhøjet almindelig førtidspension, når  

 erhvervsevnen er nedsat med mindst halvdelen.
Efter lovens § 14, stk. 2,  

 kan der tilkendes mellemste førtidspension, hvis erhvervsevnen er  

 nedsat med omkring 2/3.
Efter erstatningsansvarsloven fastsættes erstatning  

 for tab af erhvervsevne på grundlag af forholdene i den enkelte sag.
I  

 den omtalte retssag blev niveauet for tab af erhvervsevnen forhøjet  

 på baggrund af nye oplysninger i sagen.
 Yderligere oplysninger kan fås hos kontorchef  

 Christen Christensen eller fuldmægtig Jan Ib Kolbjørn.
 Vi udsender hvert kvartal oplysninger om udviklingen i  

 antallet af anmeldte arbejdsskader og om sagsbehandlingstiden for forskellige  

 typer af sager, der behandles i Arbejdsskadestyrelsen - se vedlagte  

 bilag.
 Yderligere oplysninger kan fås hos budget- og  

 statistikchef Carl Georg Röser.
