Nr BTB 34 Betænkning over Forslag til folketingsbeslutning om reelt elevdemokrati i  

 folkeskolen   

 Nr B 34 1985-86, 1. samling Afgivet af uddannelsesudvalget Afgivet: 19860429 Udvalget har behandlet beslutningsforslaget i nogle møder.
Herefter indstiller et flertal (det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) forslaget til forkastelse ved 2. (sidste) behandling.
Ikke fordi man er uenig med forslagsstillerne om det værdifulde i at udbygge elevdemokratiet, men fordi folketinget siden dette forslags fremsættelse netop har gennemført ændringer i skolestyrelsesloven, som tilgodeser hovedønsket i nærværende forslag, således f.eks. en lovfæstelse af elevråd, retningslinjer for høring af disse m.v.
Herudover har undervisningsministeren efter drøftelse med folketingets partier udsendt en vejledning om elevdemokrati, hvorfor der altså allerede er iværksat en lang række foranstaltninger til styrkelse af elevdemokratiet i folkeskolen.
Et mindretal (socialdemokratiets og socialistisk folkepartis medlemmer af udvalget) indstiller forslaget til vedtagelse uændret.
Eva Møller (KF) fmd.
Karen Højte Jensen (KF) Kirkegaard (KF) Per Stig Møller (KF) Povl Brøndsted (V) Helge Sander (V) Bente Juncker (CD) nfmd.
Steffensen (KrF) Jytte Andersen (S) J.
K.
Hansen (S) Lykketoft (S) Nørgaard-Sørensen (S) Erling Olsen (S) Søgaard (S) Stillinger (SF) Hanne Thanning Jacobsen (SF) Ole Vig Jensen (RV) Partierne VS, FP og FD havde ikke medlemmer i udvalget.
