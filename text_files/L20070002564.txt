Bekendtgørelse  

 om aftale af 19. oktober 2005 med Det Europæiske Fællesskab om retternes  

 kompetence og om anerkendelse og fuldbyrdelse af retsafgørelser på det civil-  

 og handelsretlige område Der er i Bruxelles den 19. oktober 2005 undertegnet en  

 aftale mellem det Europæiske Fællesskab og Kongeriget Danmark om retternes  

 kompetence og om anerkendelse og fuldbyrdelse af retsafgørelser på det civil-  

 og handelsretlige område.
Aftalen er bekendtgjort som bilag til lov nr. 1563  

 af  

 20. december 2006, Lovtidende A.
Aftalen indebærer, at Danmark ved en såkaldt parallelaftale på  

 mellemstatsligt grundlag tilknyttes reglerne i Rådets forordning (EF) nr.  

 44/2001 af 22. december 2000 om retternes kompetence og om anerkendelse og  

 fuldbyrdelse af retsafgørelser på det civil- og handelsretlige område  

 (Bruxelles I-forordningen), således at reglerne i Bruxelles I-forordningen,  

 som  

 hidtil ikke har omfattet Danmark, kommer til at gælde mellem Danmark og de  

 øvrige EU-medlemsstater.
Bruxelles I-forordningen indeholder regler mellem  

 EU-medlemsstaterne om, hvilke retter der er kompetente i internationale  

 civile  

 sager (værneting), og om gensidig anerkendelse og fuldbyrdelse af  

 retsafgørelser  

 i civile sager.
Mellem EU-medlemsstaterne erstatter aftalen dels  

 EF-domskonventionen af 27. september 1968 om retternes kompetence og om  

 fuldbyrdelse af retsafgørelser i borgerlige sager, herunder handelssager, jf.  

 Udenrigsministeriets bekendtgørelse nr. 26 af 2. maj 1996, Lovtidende C; dels  

 konvention af 11. oktober 1977 mellem Danmark, Finland, Island, Norge og  

 Sverige om anerkendelse og fuldbyrdelse af afgørelser om privatretlige krav,  

 jf.
Udenrigsministeriets bekendtgørelse nr. 39 af 7. juni 1978, Lovtidende C.  

 Der henvises samtidig til Bruxelles I-forordningens artikel 68 og 69, jf.  

 bilag  

 til lov nr. 1563 af 20. december 2006, Lovtidende A.
 Aftalen, som ikke gælder for Færøerne og Grønland, trådte i medfør  

 af artikel 12, stk. 2, i kraft den 1. juli 2007.
 For yderligere oplysninger om aftalen henvises til:
