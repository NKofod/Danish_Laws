 I henhold til § 2, stk. 3, i lov nr. 362 af 13. juni 1973 om styrelse af  

 højere uddannelsesinstitutioner som ændret ved lov nr. 328 af 10. juni 1976  

 og lov nr. 247 af 27. maj 1981 fastsættes:
Uddannelsens struktur og formål § 1.  På Ålborg Universitetscenter oprettes som et  

 forsøg en uddannelse i musikterapi.
Stk.2.  Uddannelsen varer 4 år.
Den består af en  

 basisuddannelse og en overbygningsuddannelse på 3 år.
Stk.3.  Om basisuddannelsen henvises til bekendtgørelse  

 om basisuddannelser ved Ålborg Universitetscenter.
Om fælles bestemmelser  

 henvises til de almindelige bestemmelser om uddannelserne, herunder om  

 evalueringen, i bekendtgørelse om uddannelser ved Ålborg Universitetscenter  

 (fællesbekendtgørelsen).
§ 2.  Overbygningsuddannelsen tilrettelægges som  

 overbygning på den musisk-æstetiske basisuddannelse.
Ved udformningen af  

 overbygningsuddannelsen forudsættes det, at de studerende, inden de begynder  

 på overbygningsuddannelsen, har bestået en optagelsesprøve, der afholdes af  

 universitetscentret.
 § 3.  Uddannelsen i musikterapi har til formål på  

 videnskabeligt og praktisk grundlag at give den studerende de nødvendige  

 forudsætninger for at virke som musikterapeut samt at indgå i et  

 behandlingsmæssigt og pædagogisk samarbejde, hvor det udgør helheden af  

 terapeutisk indsats over for en klient eller en gruppe af klienter.
Uddannelsens indhold og tilrettelæggelse § 4.  I overbygningsuddannelsen skal den studerende  

 opnå:
- den nødvendige erfaring til at kunne beherske den musikterapeutiske  

 arbejdssituation samt til at kunne redegøre for tilgrundliggende metoder og  

 teknikker, - træning i musikterapeutiske færdigheder med vægt på  

 improvisationsteknikker og analysemetoder i en sådan grad, at den studerende  

 kan omsætte dem i det konkrete musikterapeutiske arbejde, - færdighed i at inddrage den erhvervede viden i udøvelsen og beskrivelsen  

 af det musikterapeutiske arbejde samt i at anvende denne viden kritisk over  

 for musikterapiens teoretiske problemstillinger.
§ 5.  I uddannelsens 3.-6. semester er der 4  

 projektenheder med tilknyttede projektenhedskurser.
Emnerne for  

 projektenhederne behandles integreret med musikvidenskabelige emneområder.  

 Emnerne ligger inden for følgende områder:
1. medicin, 2. psykologi-pædagogik, 3. videnskabsteori, 4. terapiteori.
Stk.2.  I uddannelsens 3.-6. semester er der  

 studieenhedskurser i musikterapeutiske færdigheder - inden for integrerede teoretisk og praktisk musikterapeutiske  

 discipliner, - i terapirettet soloundervisning, herunder klaver og sang og brug af  

 musik som aktivt terapeutisk virkemiddel, musikterapi-udøvelse inden for følgende hovedområder: - observationspraktik ved institutioner, der anvender musikterapi, - kendskab til musikterapiteknikker ud fra praksistræning og -erfaring, - kropsbevidsthed.
§ 6.  I 7. semester gennemføres et praktikforløb, og  

 praktikerfaringerne bearbejdes.
Praktikken skal omfatte mindst to forskellige  

 målgrupper.
Praktikstederne skal være godkendt af centret.
 Stk.2.  I praktikperioderne skal den studerende under  

 vejledning fra centret tilrettelægge, udøve og evaluere musikterapeutiske  

 behandlingsforløb.
 Stk.3.  De nærmere bestemmelser om praktikken fastsættes  

 ved studieordning.
§ 7.  I 8. semester udarbejder den studerende en  

 større, selvstændig afhandling, en specialeafhandling.
Specialet skal  

 dokumentere den studerendes færdighed i at anvende fagets videnskabelige  

 teorier og metoder under arbejdet med et afgrænset emne.
Emnet skal godkendes  

 af centret.
Ved godkendelsen lægges der vægt på, at der kan tilbydes den  

 nødvendige vejledning.
Stk.2.  Specialet kan udarbejdes individuelt eller af en  

 gruppe på indtil 5 studerende i fællesskab.
Den enkelte deltagers bidrag skal  

 kunne bedømmes for sig.
Evaluering § 8.  Der foretages intern evaluering af  

 projektenhederne, jfr. fællesbekendtgørelsens § 20.
§ 9.  I forbindelse med den interne evaluering i  

 henhold til § 8 tages der stilling til, om de omfattede studieaktiviteter kan  

 godkendes for den enkelte studerende.
Dette afgøres af lærerne og for  

 projektenhedernes vedkommende tillige af den lærer, der efter  

 fællesbekendtgørelsens § 20, stk. 4, deltager i evalueringen uden at have  

 vejledt eller undervist ved projektenheden.
Stk.2.  Der skal tages stilling til, om den studerendes  

 studieenhedskurser kan godkendes som tilfredsstillende gennemført.
Denne  

 afgørelse træffes enten på grundlag af en selvstændig prøve ved kursets  

 afslutning eller i form af lærerens attestation for, at kurset er  

 tilfredsstillende gennemført.
I studieordningen gives der nærmere regler om,  

 hvordan afgørelsen træffes for de enkelte kurser.
Det kan derved bestemmes,  

 at afgørelsen træffes i forbindelse med projektenhedsevaluering, hvor kursets  

 stof naturligt kan inddrages i drøftelsen af projektet.
Stk.3.  En studerende kan højst 3 gange deltage i hver  

 af projektenhederne eller studieenhedskurserne.
Centret kan tillade, at den  

 studerende 2. eller 3. gang, vedkommende søger godkendelse, aflægger prøve i  

 stedet for at deltage i projektenheden eller studieenhedskurset. 3. gang en  

 studerende søger godkendelse, kan vedkommende forlange prøve afholdt med  

 censor udefra.
Stk.4.  Centret kan tillade, at der søges godkendelse en  

 4. gang, hvis der foreligger usædvanlige forhold, der begrunder dette.
I så  

 fald finder stk. 3, sidste punktum, tilsvarende anvendelse.
 § 10.  Deltagelse i eksamen efter 6. semester, jfr. §  

 11, er betinget af, at projektenhederne i 3.-5. semester er godkendt og  

 studieenhedskurserne tilfredsstillende afviklet.
 § 11.  Eksamen består af følgende prøver:
 1. En mundtlig prøve, der tager udgangspunkt i  

 projektrapporten vedrørende terapiteori, og som prøver den studerendes evne  

 til at belyse forskellige terapiteorier.
2. En samlet mundtlig prøve i de integrerede teoretisk  

 og praktisk musikterapeutiske discipliner.
Prøven skal vise, om den  

 studerende har et fornødent teknisk improvisatorisk og kompositorisk  

 færdighedsniveau - instrumentalt og vokalt - og fornødent kendskab til  

 musikanalyse til at kunne indgå i og analysere den musikterapeutiske  

 praksissituation.
 3. En prøve i forberedt og improvisatorisk klaverspil.
 4. En prøve i forberedt og improvisatorisk stemmebrug.
5. En mundtlig praktisk/teoretisk prøve i  

 musikterapi-udøvelse.
Prøven skal vise den studerendes evne til at  

 demonstrere og redegøre for valgte teknikker og metoder i et  

 musikterapi-praksisforløb.
 6. En bedømmelse af specialet.
 Stk.2.  Prøve 1-4 afholdes ved afslutningen af 6.  

 semester, prøve 5 ved afslutningen af 7. semester, og bedømmelsen af  

 specialet foretages ved afslutningen af 8. semester.
 § 12.  I prøve 1 og 6 gives karakterer efter  

 13-skalaen efter de fælles bestemmelser om karaktergivning ved de højere  

 uddannelsesinstitutioner.
 Stk.2.  I prøve 2-5 gives bedømmelsen Bestået/ikke  

 bestået.
 § 13.  På eksamensbeviset gives oplysning om  

 gennemførte praktikforløb, herunder oplysning om praktiksteder.
 § 14.  Den, der har gennemført uddannelsen, har ret  

 til at betegne sig kandidat i musikterapi.
 § 15.  Bekendtgørelsen træder i kraft ved  

 bekendtgørelsen i Lovtidende og har virkning for studerende, der er begyndt  

 på overbygningsuddannelsen i musikterapi pr. 1. september 1983.
