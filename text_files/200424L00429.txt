Betænkning afgivet af Kommunaludvalget den 2. juni 2005 Betænkning over Forslag til lov om regional statsforvaltning [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 24. februar 2005 og var til 1.  

 behandling den 15. marts 2005. Lovforslaget blev efter 1. behandling henvist  

 til behandling i Kommunaludvalget.
Møder Udvalget har behandlet lovforslaget i 6 møder.
Udvalgets arbejde før lovforslagets  

 fremsættelse Før fremsættelsen af lovforslaget har følgende mundtligt over  

 for udvalget redegjort for deres holdning til spørgsmålet om placeringen af  

 statslige arbejdspladser i en ny struktur:
Borgmestre fra  

 Sønderborgområdet, Foreningen af  

 Pantefogder og Medarbejdere fra  

 Sønderborgområdets Skatteforvaltning.
Teknisk gennemgang Mandag den 28. februar 2005 afholdt Indenrigs- og  

 Sundhedsministeriet teknisk gennemgang af lovforslagene vedrørende  

 kommunalreformen i Kommunaludvalgets regi, herunder dette lovforslag.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 1. december 2004 dette  

 udkast til udvalget, jf. folketingsåret 2004-05, 1. samling, alm. del - bilag  

 62.  

 Indenrigs- og sundhedsministeren har som svar på udvalgets alm. del   

 spørgsmål  

 20 fra folketingsåret 2004-05, 1. samling, løbende oversendt kopi af de  

 indkomne høringssvar, og den 24. februar 2005 sendte indenrigs- og  

 sundhedsministeren et notat om høringssvarene til udvalget.
Politisk aftale Lovforslaget er en del af den samlede lovgivningsmæssige  

 gennemførelse af kommunalreformen.
Lovforslaget er en udmøntning af aftalen  

 fra  

 juni 2004 mellem regeringen og Dansk Folkeparti om en strukturreform og  

 aftalen  

 om en udmøntningsplan fra september 2004 mellem regeringen og Dansk  

 Folkeparti.
Sammenhæng med andre lovforslag Lovforslaget skal ses i sammenhæng med især følgende lovforslag:
forslag til lov om regioner m.v. (L 65), forslag til  

 lov om visse proceduremæssige spørgsmål i forbindelse med kommunalreformen  

  

 (L 67), forslag til lov om revision af den kommunale inddeling  

 (L 68), forslag til lov om forpligtende kommunale samarbejde  

 (L 69), forslag til lov om regionernes finansiering (L 71) og forslag til lov om kommunale borgerservicecentre (L  

 72).
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra ansatte i  

 jordbrugskommissionernes sekretariater, ansatte i Statsamtet Fyn, ansatte i Statsamtet Vejle, ansatte i Statsamtet Århus og Skattecenter Fjorden.
 Indenrigs- og sundhedsministeren har over for udvalget  

 kommenteret de skriftlige henvendelser.
Deputationer Endvidere har følgende mundtligt over for udvalget redegjort for  

 deres holdning til lovforslaget:
ansatte i Statsamtet Fyn, ansatte i Statsamtet Århus og Skattecenter Fjorden.
Spørgsmål Udvalget har stillet 22 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
3. Politiske bemærkninger Socialdemokratiets og Det Radikale Venstres medlemmer af  

 udvalget stemmer for lovforslaget om oprettelse af regionale  

 statsforvaltninger.
Der er ikke gennemført egentlige detailforhandlinger om  

 lovforslaget, hvorfor det ikke har været muligt for mindretallet at få  

 modvirket eller afklaret nogle af de problemer, gennemførelsen af forslaget  

 efter S og RVs opfattelse vil medføre, jf. nedenfor.
Lovforslaget er et led i den samlede strukturreform.
S og RV har  

 i forbindelse med forhandlingerne om de enkelte lovforslag efter  

 folketingsvalget taget til efterretning, at regeringspartierne og DF ikke har  

 ønsket at ændre på hovedkonstruktionen i reformen.
S og RVs  

 holdning  

 til bl.a. denne hovedkonstruktion fremgår af betænkningsbidraget  

 til  

 L 65 (regionsloven). Der henvises hertil.
S og RV mener, at den opgaveportefølje, der er tilskrevet  

 statsforvaltningerne, virker fornuftig, og henviser i øvrigt til  

 betænkningsbidrag vedr.
L 39 (sociale nævn m.m.) og L 28 (vedrørende  

 forældremyndighed),  

 hvori der redegøres for den indholdsmæssige side af statsforvaltningernes  

 virke.
At nedlægge de nuværende statsamter og i stedet oprette de fem  

 nye statsforvaltninger er en stor forandring både for ansatte og for de  

 borgere,  

 der skal betjenes.
Der er mange medarbejdere, der skal have ny arbejdsplads,  

 og  

 skal det lykkes på en fornuftig måde, kræver det omtanke, inddragelse af de  

 ansatte og dialog.
Der vil komme til at være borgere, der vil få meget langt til  

 deres statsforvaltning, og her har mindretallet hæftet sig ved de svar, der  

 er  

 givet af ministeren om mulighed for at betjene borgere andetsteds end i  

 hovedkontoret og afdelingskontorer, nemlig i filialer, der normalt er  

 ubemandede, men som det skal være muligt for en borger at aftale møde i,  

 såfremt borgeren har langt til hovedkontoret eller afdelingskontoret.
Det er  

 afgørende, at ændringerne ikke fører til en dårligere betjening af de  

 borgere,  

 der har brug for et personligt fremmøde for at få en tilfredsstillende  

 sagsbehandling.
S og RV er bekymrede over, at der ikke er reserveret særlige  

 midler til filialbetjeningen, og over, at flertallet har besluttet, at  

 udgifter  

 til filialer skal påhvile de enkelte statsforvaltninger at afholde.
S og RV  

 er  

 bekymrede for, hvorvidt den stramme økonomi i statsforvaltningerne vil føre  

 til  

 en afskaffelse af midler til betjening uden for hoved- og afdelingskontorer.
 S og RV vil holde godt øje med, at de penge, der skal bruges til  

 at betjene filialerne, ikke bliver sparet væk, når statsforvaltningerne  

 kommer  

 i funktion.
 S og RV har lagt vægt på udsagn i høringsnotatet fra den 24.  

 februar 2005, hvori det om  

 medarbejderne  

 anføres, at »der vil  så langt det er muligt  blive taget hensyn  

 til den  

 enkeltes behov og ønsker  både med hensyn til opgaver og arbejdssted«.
Medarbejdere fra mange af de nuværende statsamter har i  

 deputationer og på skrift påpeget mange problemstillinger vedrørende  

 omplacering af medarbejdere.
S og RV vil gerne kraftigt opfordre flertallet  

 til  

 at sørge for, at den omflytning af arbejdspladser, der skal ske, kommer til  

 at  

 forløbe gradvis, sådan at den stærke faglige kompetence inden for området  

 fastholdes, samtidig med at borgerne hele tiden kan blive betjent.
Det vil  

 være  

 stærkt utilfredsstillende med øgede ventetider på betjening i  

 statsforvaltningerne som følge af omstruktureringen.
Afslutningsvist vil S og RV gerne påpege de forslag, S og RV i  

 fællesskab har stillet for at sikre medarbejderne ordentlige  

 arbejdsbetingelser.
Holdningen til de resultater, S og RV har opnået under  

 forhandlingerne om strukturreformen generelt, og de ønsker, S og RV ikke fik  

 imødekommet, fremgår af vores betænkningsbidrag til L 67 (procedureloven).  

 Der  

 henvises hertil.
Særlig skal det dog bemærkes, at den store koncentration af  

 opgaver i meget færre enheder vil kunne medføre forflyttelser af medarbejdere  

 over store afstande.
Her er der derfor grund til at understrege, at S og RV  

 har  

 stillet generelle ændringsforslag om sikring af tjenestemændenes rettigheder.  

 Regeringen og DF har afvist disse ændringsforslag.
Der kan derfor imødeses et  

 større antal retssager på området, som det burde være en klar ambition for  

 enhver lovgiver at undgå.
Socialistisk Folkepartis medlem af udvalget vil stemme imod  

 lovforslaget ved 3. behandling.
SF har tidligere foreslået de nuværende  

 statsamter nedlagt og deres opgaver bortset fra det kommunale tilsyn henlagt  

 til de nuværende amter.
Derfor er SF selvfølgelig også kritisk over for  

 oprettelsen  

 af fem nye statsforvaltninger med en række nye opgaver, der lige så godt  

 kunne  

 være henlagt til et demokratisk og direkte valgt styre i de fem nye regioner.
Nu vil styringen af forvaltningerne primært ske via  

 ministerbeføjelser og embedsmandstyre i ministerierne.
Dette strider imod den  

 decentrale styreform, der indtil nu har kendetegnet det danske folkestyre,  

 men  

 det vil formentlig også blive fordyrende, fordi man nu vælger at opbygge en  

 fordyrende parallelforvaltning i landets fem regioner.
 Men derudover fraskriver man sig også muligheden for at få nogle  

 stærkere faglige miljøer, som kunnet have været tilfældet, hvis eksempelvis  

 regionernes og statsforvaltningernes personale var kommet til at arbejde  

 under  

 samme tag og ledelse på social- og miljøområdet, herunder  

 jordbrugskommissionerne.
 Med hensyn til indholdet i det kommende arbejde inden for de  

 forskellige ressortområder i statsforvaltningerne henvises til SFs  

 bemærkninger til de forskellige lovforslag på bl.a. social- og miljøområdet  

 m.v.
Enhedslistens medlem af udvalget indstiller lovforslaget til  

 forkastelse ved 3. behandling.
EL henviser til betænkningsbidragene vedr.
L  

 65 og  

 skal om det konkrete lovforslag bemærke, at forslaget om at etablere  

 regionale  

 statsforvaltninger til erstatning for statsamterne betyder, at de borgere,  

 der  

 har ærinder ved statsforvaltningerne, risikerer længere transporttid og  

 dårligere service.
Statsamterne nedlægges, og de regionale statsforvaltninger  

 etableres med et hovedkontor pr. region, og flere afdelingskontorer.  

 Lovforslaget betyder, at flere borgere vil få væsentligt længere  

 transporttid, når  

 de skal frem til enten hoved- eller afdelingskontoret.
Det gælder eksempelvis  

 borgere fra trekantsområdet, og er altså en klar forringelse af servicen.
De ansatte i statsamterne kan se frem til at skulle flytte langt,  

 f.eks. fra Odense til Aabenraa.
Det kan komme til  

 at betyde, at det bliver sværere at rekruttere  

 personale til de nye strukturer, hvilket igen kan komme til at betyde ringere  

 service for borgerne.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Erling Bonnesen (V)   

 Troels Christensen (V)   

 Michael Aastrup Jensen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Arne Toft (S)   

 Karen Hækkerup (S)   

 Magnus Heunicke (S)   

 Ole Stavad (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Tjóðveldisflokkurin, Inuit Ataqatigiit, Siumut og Fólkaflokkurin  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 70 Bilagsnr.
Titel 1 Høringsnotat, fra indenrigs- og sundhedsministeren 2 Henvendelse af 28/2-05 fra ansatte i Statsamtet Århus 3 Henvendelse af 3/3-05 fra ansatte i Statsamtet Århus 4 Materiale fra teknisk gennemgang den 11/3-05 i  

 Retsudvalget 5 Tidsplan for besvarelse af skriftlige spørgsmål 6 Henvendelse af 21/3-05 fra ansatte i Statsamtet Fyn 7 Oversigt over spørgsmål, der er stillet på lovforslaget  

 pr. 18/4-05 8 Henvendelse af 31/3-05 fra ansatte i Statsamtet Vejle 9 Henvendelse af 15/4-05 fra ansatte i Statsamtet Vejle 10 Oversigt over spørgsmål, der er stillet på lovforslaget  

 pr. 27/4-05 11 Henvendelse af 28/4-05 fra Skattecenter Fjorden 12 Oversigt over spørgsmål, der er stillet på lovforslaget  

 pr. 11/5-05 13 Materiale modtaget af Skattecenter Fjorden ved foretrædet  

 den 12/5-05 14 1. udkast til betænkning 15 Oversigt over spørgsmål, der er stillet på lovforslaget  

 pr. 23/5-05 16 Henvendelse af 26/5-05 fra ansatte i  

 jordbrugskommissionernes sekretariater Oversigt over spørgsmål og svar vedrørende L 70 Spm.nr.
