Fremsat den 5. februar 1999 af skatteministeren (Ole  

 Stavad) Forslag til Lov om ændring af  

 arbejdsmarkedsfondsloven, ligningsloven og pensionsbeskatningsloven (Fradrag for bidrag til efterlønsordningen og  

 beskatning af tilbagebetalinger fra efterlønsordningen m.v.) § 1 I lov om en arbejdsmarkedsfond, jf. lovbekendtgørelse nr. 728 af 7.  

 oktober 1998, som ændret ved § 4 i lov nr. 838 af 2. december 1998  

 og § 1 i lov nr. 1033 af 23. december 1998, foretages følgende  

 ændring:
 1. I § 8, stk. 1, litra f, udgår: »eller delefterløn«.
§ 2 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som senest ændret  

 ved lov nr. 1033 af 23. december 1998, foretages følgende  

 ændringer:
 1. § 7, litra y, affattes således:
» 2. I § 9, stk. 2, ændres »§ 49, stk. 1, i lov om beskatningen af  

 pensionsordninger m.v.« til: »§ 49, stk. 1, og § 49 A, stk. 1, i  

 lov om beskatningen af pensionsordninger m.v.«.
§ 3 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 776 af 22.  

 august 1996, som senest ændret ved § 8 i lov nr. 1026 af 23.  

 december 1998, foretages følgende ændring:
 1. Efter § 49 indsættes:
»§ 49 A.
Ved opgørelsen af den skattepligtige indkomst  

 for et medlem af en arbejdsløshedskasse kan der fradrages udgifter til  

 bidrag til efterlønsordningen, jf. lov om  

 arbejdsløshedsforsikring m.v. § 77, stk. 4.
 Stk. 2. Af tilbagebetalinger af bidrag til  

 efterlønsordningen, jf. lov om arbejdsløshedforsikring m.v.  

 § 77a, svares en afgift på 30 pct.
Stk. 3. Forinden afgiftsberegningen efter stk. 2 afrundes  

 det afgiftspligtige beløb nedad til det nærmeste  

 kronebeløb, der kan deles med 100 kr.
Er beløbet mindre end 100  

 kr., svares der ingen afgift.
 Stk. 4. Der svares afgift efter stk. 2, selv om medlemmet  

 ikke har været skattepligtig her i landet i den periode, hvor bidragene  

 til efterlønsordningen har fundet sted.
Stk. 5. Når afgiftspligt indtræder som  

 følge af en tilbagebetaling, påhviler afgiftspligten den eller  

 dem, der efter lov om arbejdsløshedsforsikring m.v. er berettiget til  

 tilbagebetalingen.
Afgiften tilbageholdes ved tilbagebetalingen, og den  

 afgiftspligtige underrettes om tilbageholdelsen. §§ 38, stk. 5 og  

 6, og 39 finder tilsvarende anvendelse.
Skatteministeren kan fastsætte  

 de nærmere regler for afgiftens indbetaling.
 Stk. 6. Afgiften tilfalder staten.«.
§ 4 Loven træder i kraft den 1. april 1999. § 1 og § 2, nr. 1,  

 træder dog i kraft den 1. juli 1999.
Bemærkninger til lovforslaget Almindelige bemærkninger Lovforslaget er en del af opfølgningen på den  

 del af aftalen om finansloven for 1999 mellem Regeringen, Venstre, Det  

 Konservative Folkeparti, Centrum-Demokraterne og Kristeligt Folkeparti, der  

 vedrører et nyt tilbagetrækningssystem med virkning fra 1. juli  

 1999.
 Lovforslaget skal navnlig ses i sammenhæng med det  

 af arbejdsministeren samtidigt fremsatte forslag til lov om ændring af  

 lov om arbejdsløshedsforsikring m.v., lov om seniorydelse og lov om en  

 aktiv arbejdsmarkedspolitik (Fleksibel efterløn m.v.).
 Lovforslaget indeholder de nærmere regler for den  

 skattemæssige behandling af indbetaling og eventuel tilbagebetaling af  

 efterlønsbidrag samt præmieordningen.
 Ved lov nr. 1000 af 23. december 1998 om ændring af  

 lov om arbejdsløshedsforsikring m.v. og lov om seniorydelse  

 (Efterlønsbevis, medlemsbidrag) indføres fra og med 1. april  

 1999 i lov om arbejdsløshedsforsikring m.v. § 77, stk. 1,  

 jf. stk. 4, et selvstændigt bidrag til  

 efterlønsordningen.
Det foreslås, at sådanne bidrag til  

 efterlønsordningen bliver fradragsberettigede ved opgørelsen af  

 den skattepligtige indkomst som et ligningsmæssigt fradrag på  

 linje med bidrag til arbejdsløshedsforsikring.
Dette indebærer  

 bl.a., at fradraget ikke bliver omfattet af begrænsningsreglen for  

 lønmodtageres fradrag på 4.100 kr. (1999-niveau).
Arbejdsministerens ovennævnte lovforslag indeholder  

 muligheder for tilbagebetaling af indbetalte efterlønsbidrag i visse  

 situationer.
Ved nærværende lovforslag foreslås det, at der  

 af disse tilbagebetalinger fra efterlønsordningen svares en afgift  

 på 30 pct.
Dette er modstykket til, at bidraget har været  

 fradragsberettiget ved opgørelsen af den skattepligtige indkomst ved  

 indbetalingen.
I arbejdsministerens lovforslag foreslås der  

 endvidere en præmie, som efterlønsberettigede opnår ret  

 til ved arbejde i mere end 2 år efter efterlønsbevisets  

 virkningsdato.
Forudsætningen for at opnå præmie er, at den  

 efterlønsberettigede i 2-årsperioden har haft lønarbejde  

 i mindst 3.120 timer - deltidsforsikrede dog i mindst 2.496 timer - eller har  

 drevet selvstændig virksomhed i væsentligt omfang.
Er disse  

 betingelser opfyldt, optjenes en »portion« præmie for hver 481 timers arbejde efter  

 2-årsperiodens udløb, dog maksimalt 12 »portioner« i løbet af tre år.
 I dette lovforslag foreslås det, at den nævnte  

 præmie ikke medregnes i den skattepligtige indkomst.
 Der henvises i øvrigt til lovforslagets  

 nærmere omtale af de enkelte elementer.
 For så vidt angår hele  

 efterlønsordningens provenumæssige, erhvervsøkonomiske,  

 administrative, miljømæssige og EU-retlige konsekvenser,  

 herunder den del af ordningen, som er indeholdt i dette lovforslag, henvises  

 i det hele til arbejdsministerens lovforslag.
Bemærkninger til lovforslagets enkelte  

 bestemmelser Til § 1 Til nr. 1 Ændringen er en konsekvens af, at  

 delefterlønsordningen forslås ophævet i arbejdsministerens  

 lovforslag.
Til § 2 Til nr. 1 Det foreslås, at præmie efter de i  

 arbejdsministerens lovforslag foreslåede bestemmelser i  

 arbejdsløshedsforsikringslovens § 74 k eller § 75 c,  

 stk. 10-13, ikke medregnes til den skattepligtige indkomst.
Til nr. 2 Bestemmelsen vedrører fradrag for indbetalinger af  

 efterlønsbidrag.
 Ved opgørelsen af den skattepligtige indkomst for  

 lønmodtagere kan fradrages udgifter i forbindelse med udførelse  

 af det indtægtsgivende arbejde i det omfang, de samlede  

 fradragsberettigede udgifter overstiger 4.100 kr. (1999-niveau), jf.  

 ligningslovens § 9, stk. 1. Begrænsningen på de  

 nævnte 4.100 kr. omfatter dog ikke udgifter, som lønmodtageren  

 kan fradrage for befordring (ligningslovens § 9 B, stk. 3, og  

 §§ 9 C og 9 D), faglige kontingenter (ligningslovens § 13) og  

 bidrag til arbejdsløshedsforsikring (pensionsbeskatningslovens  

 § 49).
Det foreslås, at fradrag for indbetalinger af  

 efterlønsbidrag i forhold til bundgrænsen på 4.100 kr.  

 bliver undergivet samme skattemæssige behandling som bidrag til  

 arbejdsløshedsforsikring.
Det vil sige, at heller ikke fradrag for  

 efterlønsbidrag bliver omfattet af bundgrænsen på 4.100  

 kr. efter ligningslovens § 9, stk. 1.
Til § 3 Til nr. 1 Bestemmelsen vedrører fradrag for indbetalinger af  

 efterlønsbidrag og beskatningen af tilbagebetalinger af bidrag fra  

 efterlønsordningen.
 Efter de nuværende regler har lønmodtagere og  

 selvstændigt erhvervsdrivende et ligningsmæssigt fradrag for  

 udgifter til arbejdsløshedsforsikring, jf. pensionsbeskatningslovens  

 § 49, stk. 1. Det ligningsmæssige fradrag er ikke omfattet af  

 bundgrænsen på 4.100 kr. efter ligningslovens § 9,  

 stk. 1.
 Det foreslås, at fradrag for indbetalinger af  

 efterlønsbidrag på samme måde som fradrag for bidrag til  

 arbejdsløshedsforsikring bliver et ligningsmæssigt fradrag, som  

 ikke er omfattet af bundgrænsen på 4.100 kr. efter ligningslovens  

 § 9, stk. 1, jf. forslaget ovenfor under § 2, nr. 2.
Lovforslaget indebærer, at fiskere, der foretager  

 det særlige fiskerfradrag efter ligningslovens § 9 G, og  

 sømænd, der foretager fradrag efter sømandsfradragsloven,  

 vil kunne foretage fradrag for bidrag til efterlønsordningen ved siden  

 af disse fradrag.
Det vil med andre ord sige, at de udgiftsfradrag, som disse  

 særlige fradrag træder i stedet for, ikke omfatter fradraget for  

 efterlønsbidrag.
 Arbejdsløshedskasserne, der modtager indbetaling af  

 efterlønsbidrag, skal på samme måde som vedrørende  

 betaling af kontingent til arbejdsløshedskasserne foretage  

 årlige indberetninger herom til Told?Skat efter § 8 U i  

 skattekontrolloven.
Et medlem af en arbejdsløshedskasse, som har  

 indbetalt efterlønsbidrag, eller boet efter medlemmet har ret til at  

 få bidraget tilbagebetalt, hvis medlemmet tilkendes  

 førtidspension efter lov om social pension eller tilsvarende  

 udenlandsk lovgivning på grund af nedsat erhvervsevne eller afgår  

 ved døden inden det fyldte 65. år, jf. lov om  

 arbejdsløshedforsikring m.v. § 77a i arbejdsministerens  

 lovforslag.
Direktøren for Arbejdsløshedsforsikringen skal  

 efter arbejdsministerens lovforslag desuden kunne fastsætte regler om,  

 at direktøren i særlige tilfælde kan tillade  

 tilbagebetaling, selvom medlemmet ikke får tilkendt  

 førtidspension eller er afgået ved døden.
 De nærmere regler om beregningen af  

 tilbagebetalingsbeløbet fremgår af arbejdsministerens  

 lovforslag.
 Det foreslås, at der af disse tilbagebetalinger fra  

 efterlønsordningen svares en afgift på 30 pct., som et modstykke  

 til det ligningsmæssige fradrag for indbetalingerne.
Det foreslås, at når afgiftspligt  

 indtræder som følge af en tilbagebetaling, påhviler  

 afgiftspligten den eller dem, der efter arbejdsløshedsforsikringsloven  

 er berettiget til tilbagebetalingen.
Afgiften tilbageholdes ved  

 tilbagebetalingen, og den afgiftspligtige underrettes om tilbageholdelsen.  

 For lidt erlagte afgiftsbeløb kan inddrives hos den afgiftspligtige  

 efter lovgivningens almindelige regler om inddrivelse af skyldige skatter.  

 Endvidere foreslås det, at skatteministeren kan fastsætte  

 nærmere regler for afgiftens indbetaling til statskassen.
 Desuden foreslås det, at lovgivningens regler om  

 straf for urigtig selvangivelse m.v. skal kunne anvendes tilsvarende på  

 oplysninger, der afgives til brug for afgiftsberegningen, herunder  

 oplysninger afgivet til arbejdsløshedskassen.
 Pensionsbeskatningslovens § 39 om tilsyn og  

 klageadgang foreslås ligeledes at skulle finde tilsvarende anvendelse.  

 Det indebærer, at de statslige told- og skattemyndigheder fører  

 tilsyn med afgiftsberegningen, at afgørelser om afgiftberegning kan  

 påklages til de statslige told- og skattemyndigheder, at  

 Landsskatteretten påkender klager over de statslige told- og  

 skattemyndigheders afgørelser i 1. instans, samt at der ydes en  

 skattefri rentegodtgørelse, hvis en klage medfører  

 tilbagebetaling af afgift.
Til § 4 Det foreslås, at lovforslagets ændringer i  

 § 2, nr. 2, af ligningslovens § 9, stk. 2, og i § 3 af  

 pensionsbeskatningsloven vedrørende den skattemæssige behandling  

 af efterlønsbidrag træder i kraft den 1. april 1999 samtidigt  

 med, at de første efterlønsbidrag kan indbetales.
Lovforslagets  

 § 1 om ændring af lov om en arbejdsmarkedsfond vedrørende  

 delefterløn og § 2, nr. 1, om ændring af ligningsloven  

 vedrørende præmien foreslås først at skulle  

 træde i kraft den 1. juli 1999 i overensstemmelse med  

 ikrafttrædelsestidspunktet for arbejdsministerens lovforslag om  

 fleksibel efterløn.
Bilag Lovforslaget sammenholdt med gældende lov Gældende formulering Lovforslaget § 1 § 8. For personer omfattet af lønmodtagerbidraget, jf.  

 § 7, stk. 1, udgør bidragsgrundlaget:
--- I lov om en arbejdsmarkedsfond, jf. lovbekendtgørelse nr. 728 af 7.  

 oktober 1998, som ændret ved § 4 i lov nr. 838 af 2. december 1998  

 og § 1 i lov nr. 1033 af 23. december 1998, foretages følgende  

 ændring:
 f)	indbetalinger til Arbejdsmarkedets Tillægspension, bortset fra  

 indbetalinger som nævnt i stk. 5, som foretages af de kommunale  

 dagpenge- og socialmyndigheder for modtagere af dagpenge i henhold til lov om  

 dagpenge ved sygdom eller fødsel, modtagere af delpension eller  

 førtidspension i henhold til lov om social pension, modtagere af  

 kontanthjælp og revalideringsydelse efter §§ 25 og 52 i lov om  

 aktiv socialpolitik, og af arbejdsløshedskasserne for modtagere af  

 dagpenge i henhold til lov om arbejdsløshedsforsikring m.v. og  

 modtagere af godtgørelse i henhold til lov om  

 arbejdsmarkedsuddannelser, samt af Direktoratet for  

 Arbejdsløshedsforsikringen og arbejdsløshedskasserne for  

 modtagere af overgangsydelse, efterløn eller delefterløn i  

 henhold til lov om arbejdsløshedsforsikring m.v. og modtagere af  

 uddannelsesgodtgørelse i henhold til lov om en aktiv  

 arbejdsmarkedspolitik, jf. § 11, stk. 5.
 1. I § 8, stk. 1, litra f, udgår: »eller delefterløn«.
Stk. 2-7. --- § 2 I lov om påligningen af indkomstskat til staten  

 (ligningsloven), jf. lovbekendtgørelse nr. 819 af 3. november 1997,  

 som senest ændret ved lov nr. 1033 af 23. december 1998, foretages  

 følgende ændring:
 1. § 7, litra y, affattes således:
» § 9 --- Stk. 2. Begrænsningen af fradraget efter stk. 1  

 omfatter ikke udgifter, som lønmodtagere kan fradrage efter § 9  

 B, stk. 3, og §§ 9 C og 9 D, § 13 i denne lov eller § 49,  

 stk. 1, i lov om beskatningen af pensionsordninger m.v.
 2. I § 9, stk. 2, ændres »§ 49, stk. 1, i lov om beskatningen af  

 pensionsordninger m.v.« til : »§ 49, stk. 1, og § 49 A, stk. 1, i  

 lov om beskatningen af pensionsordninger m.v.«.
--- § 3 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 776 af 22.  

 august 1996, som senest ændret ved § 8 i lov nr. 1026 af 23.  

 december 1998, foretages følgende ændring:
 1. Efter § 49 indsættes:
» Stk. 2. Af tilbagebetalinger af bidrag til  

 efterlønsordningen, jf. lov om arbejdsløshedforsikring m.v.  

 § 77a, svares en afgift på 30 pct.
Stk. 3. Forinden afgiftsberegningen efter stk. 2 afrundes  

 det afgiftspligtige beløb nedad til det nærmeste  

 kronebeløb, der kan deles med 100 kr.
Er beløbet mindre end 100  

 kr., svares der ingen afgift.
 Stk. 4. Der svares afgift efter stk. 2, selv om medlemmet  

 ikke har været skattepligtig her i landet i den periode, hvor bidragene  

 til efterlønsordningen har fundet sted.
Stk. 5. Når afgiftspligt indtræder som  

 følge af en tilbagebetaling, påhviler afgiftspligten den eller  

 dem, der efter lov om arbejdsløshedsforsikring m.v. er berettiget til  

 tilbagebetalingbetalingen.
Afgiften tilbageholdes ved tilbagebetalingen, og  

 den afgiftspligtige underrettes om tilbageholdelsen. §§ 38, stk. 5  

 og 6, og 39 finder tilsvarende anvendelse.
Skatteministeren kan  

 fastsætte de nærmere regler for afgiftens indbetaling.
 Stk. 6. Afgiften tilfalder staten.«.
