Fremsat den 8. februar 2001 af  

 Hans Christian Schmidt (V), Kim Andersen (V),  

 Helga Moos (V), Bodil Thrane (V),  

 Jens Vibjerg (V), Jørgen Winther (V),  

 Henriette Kjær (KF), Eva Møller (KF),  

 Gitte Seeberg (KF), Ebbe Kalnæs (CD),  

 Ole M.
Nielsen (KRF) og Thorkild B.&nbsp  

 ;Fransgaard (UP) Forslag til folketingsbeslutning om renovering af kloakker Siden 1994 er der kun sket meget små fremskridt i  

 forbindelse med renovering af de kommunale kloakker, og en del kommuner har  

 et renoveringsbehov på 50 pct. eller derover på deres  

 kloakledningsnet.
Da der er tale om et stort miljøproblem,  

 pålægges regeringen at udarbejde en revideret tids- og  

 handlingsplan for renovering af kloakkerne.
Bemærkninger til forslaget Regeringen har siden 1994 været bekendt  

 med, at det står dårligt til med det danske kloaknet.
Men hidtil  

 har regeringen ikke gjort en tilstrækkelig indsats for at løse  

 de alvorlige miljømæssige problemer, som den manglende  

 vedligeholdelse af kloaknettet har medført.
 En aftale fra 1994 mellem regeringen og Kommunernes  

 Landsforening om renovering af utætte kloakker har ikke givet de  

 nødvendige resultater   kloakkerne er i lige så dårlig  

 forfatning i dag som for seks år siden.
Således viser en redegørelse om det  

 fremtidige behov for kloakrenovering, som Kommunernes Landsforening  

 udarbejdede i 1999, at knap en fjerdedel af kloaknettet trænger til  

 renovering.
En tiendedel af kloakledningerne er i meget dårlig  

 tilstand, jf.
Miljø- og Planlægningsudvalget (1999-2000) alm.  

 del   bilag 702.
Samtidig viser redegørelsen, at situationen i 24  

 kommuner er så alvorlig, at over 50 pct. af kloaknettet er utæt.  

 Utætheden vil kunne udgøre en væsentlig  

 miljømæssig og sundhedsmæssig risiko.
Dertil kommer det  

 for borgerne stærkt utilfredsstillende forhold, at regeringen ikke har  

 været i stand til at offentliggøre kommunenavnene, jf.  

 Miljø- og Planlægningsudvalget (1999-2000) alm. del   bilag  

 795.
Yderligere viser undersøgelser, at det giftige stof  

 dibuthylphthalat, som stammer fra rengøringsmidler og hudplejemidler,  

 er fundet i store mængder i en række  

 grundvandsundersøgelser i perioden 1989-1998, jf.
Miljø- og  

 Planlægningsudvalget (1999-2000) alm. del   bilag 646. Sandsynligvis  

 skyldes disse fund, at stofferne er sivet ud i grundvandet fra utætte  

 kloakker, eftersom dibuthylphthalat ikke bruges i landbruget.
 Man må således af redegørelsen  

 konkludere, at regeringens manglende indsats har haft som konsekvens, at det  

 utætte kloaknet nu udgør en trussel mod vandløb,  

 havmiljøet og grundvand og dermed også en alvorlig  

 sundhedsrisiko.
Miljø- og energiministeren har udtalt, at han  

 mener, Derfor pålægger Folketinget regeringen at  

 fastsætte en revideret tids- og handlingsplan for renovering af det  

 kommunale kloakledningsnet.
Skriftlig fremsættelse Hans Christian Schmidt (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om renovering af  

 kloakker.
(Beslutningsforslag nr.
B 116).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
