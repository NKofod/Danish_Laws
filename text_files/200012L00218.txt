Fremsat den 5. april 2001 af  

 skatteministeren (Frode Sørensen) Forslag til Lov om ændring af lov om  

 indgåelse af dobbeltbeskatnings-  

 overenskomst mellem de nordiske lande (Lempelse af dobbeltbeskatning for danske søfolk  

 på skibe indregistreret i Finland,  

 Island, Norge eller Sverige) § 1 I lov nr. 190 af 12. marts 1997 om indgåelse af  

 dobbeltbeskatningsoverenskomst mellem de nordiske lande, som ændret ved  

 lov nr. 861 af 30. november 1999, foretages følgende  

 ændring:
 1. I § 1 a indsættes som stk. 3:
» § 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven har virkning for indkomstår, der  

 påbegyndes den 1. januar 2001 eller senere.
Bemærkninger til lovforslaget Almindelige bemærkninger Det foreslås at nedsætte beskatningen for  

 søfolk, som er hjemmehørende i Danmark og arbejder på  

 skibe i international trafik, indregistreret i Sverige, Norge, Finland eller  

 Island.
På samme måde skal beskatningen nedsættes for  

 søfolk, som er hjemmehørende i Danmark og arbejder på  

 supplyskibe for en arbejdsgiver, der er hjemmehørende i et af disse  

 nordiske lande.
Skattenedsættelsen gælder kun, hvis  

 søfolkene i overensstemmelse med Rådets forordning nr. 1408/71  

 betaler sociale bidrag til det pågældende land i forbindelse med  

 erhvervelsen af deres indkomst.
Forordning nr. 1408/71 angår  

 anvendelsen af sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for Fællesskabet.
Forordningen fastsætter regler for, i  

 hvilket land de personer, som den omfatter, har ret til at modtage sociale  

 ydelser og pligt til at betale sociale bidrag.
 Sverige, Norge, Finland og Island opkræver typisk  

 sociale bidrag, der er højere end de tilsvarende danske bidrag, samt  

 indkomstskat, der til gengæld er lavere end den danske skat.
Nedsættelsen af den danske beskatning skal ske ved  

 en ændring af den metode, som Danmark anvender til at ophæve  

 dobbeltbeskatning for en sømand, der er omfattet af forslaget.
Den  

 pågældende person skal nemlig medregne den udenlandske løn  

 for arbejdet på skibet ved opgørelsen af sin danske  

 skattepligtige indkomst.
Efter de gældende regler ophæves  

 dobbeltbeskatningen efter den såkaldte creditmetode.
Denne metode  

 medfører, at den danske skat af den skattepligtige indkomst  

 nedsættes med den del, som forholdsmæssige falder på  

 lønnen for arbejdet på skibet, dog højst det  

 beløb, som personen har betalt i udenlandsk skat af denne indkomst.  

 Creditlempelse medfører altså, at den danske skat højst  

 nedsættes med den skat, der faktisk er betalt i udlandet.
Efter forslaget skal dobbeltbeskatningen ophæves  

 efter metoden eksemption med progressionsforbehold.
Efter denne metode  

 nedsættes den danske skat med den del, som forholdsmæssigt falder  

 på lønnen for arbejdet på skibet, uanset størrelsen  

 af det beløb, som personen har betalt i udenlandsk skat af denne  

 indkomst.
 Baggrunden for lovforslaget er, at ved lov nr. 861 af 30.  

 november 1999 blev lempelsesprincippet for lønindkomst i forhold til  

 Sverige, Norge, Finland eller Island ændret fra eksemptionslempelse til  

 creditlempelse, jf. § 1 a, stk. 1. Imidlertid blev  

 eksemptionslempelsen bevaret, såfremt lønmodtageren, der er  

 bosat i Danmark, både arbejder og er socialt sikret i disse lande, jf.  

 § 1 a, stk. 2.
Lovændringen i 1999 medførte derfor kun et  

 skift til creditlempelse for personer med bopæl i Danmark, som arbejder  

 i Sverige, Norge, Finland eller Island, men fortsat er omfattet af den danske  

 lovgivning om social sikring og betaler sociale bidrag her til landet,  

 ifølge forordning 1408/71. Det ændrede lempelsesprincip betyder,  

 at det ikke længere er muligt for disse personer både at betale  

 lave danske sociale bidrag og lav udenlandsk skat af løn optjent i et  

 af disse nordiske lande.
Den lave udenlandske skat hænger nøje  

 sammen med de høje sociale bidrag i disse lande, og lovændringen  

 var derfor nødvendig for at undgå en utilsigtet  

 skattemæssig begunstigelse af disse personer.
 Efter § 1 a, stk. 2, kan personer, som har  

 bopæl her i landet og arbejde i Sverige, Norge, Finland eller Island,  

 derimod fortsat anvende eksemptionsmetoden, såfremt de er socialt  

 sikret i det pågældende land. § 1 a, stk. 2, omfatter  

 imidlertid kun personer, der er omfattet af den nordiske  

 dobbeltbeskatningsoverenskomsts artikel 15, stk. 1 eller artikel 21,  

 stk. 7, litra a, dvs. personer, som udfører arbejde på land  

 eller som udfører arbejde i tilknytning til kulbrintevirksomhed.
§ 1 a, stk. 2, omfatter derimod ikke  

 søfolk, som har bopæl i Danmark, og som arbejder om bord  

 på et svensk, norsk, finsk eller islandsk skib i international trafik  

 eller om bord på supplyskibe for en arbejdsgiver, der er  

 hjemmehørende i Sverige, Norge, Finland eller Island.
Disse personer  

 er omfattet af artikel 15, stk. 3, eller artikel 21, stk. 7, litra  

 c, og efter de nuværende regler kan de således ikke få  

 eksemptionslempelse i Danmark, selvom de både betaler sociale bidrag og  

 skat i det pågældende land.
For at undgå, at disse danske søfolk  

 både skal betale de høje udenlandske sociale bidrag og den  

 høje danske skat af deres udenlandske løn, foreslås det,  

 at de ligestilles med folk, som arbejder på land i Sverige, Norge,  

 Finland eller Island.
Søfolkene vil herefter på lige fod med  

 andre lønmodtagere kunne få eksemptionslempelse, såfremt  

 de opfylder betingelsen om at være socialt sikrede i det  

 pågældende land.
Provenumæssige konsekvenser Den foreslåede overgang til at lempe  

 dobbbeltbeskatningen af danske søfolk på nordiske skibe i  

 international trafik efter eksemptionsprincippet i stedet for  

 creditprincippet skønnes at berøre ca. 250-300 danske  

 søfolk og skønnes at medføre et årligt provenutab  

 i størrelsesordenen 5 mill. kr., hvoraf ca. 4 mill. kr.  

 vedrører de kommunale skatter.
Finansårsvirkningen i 2001  

 skønnes at blive ca. 4 mill. kr.
Det er udelukkende de selvbudgetterende kommuner og amter  

 i 2001, som vil få provenutab.
Tabet anslås  

 skønsmæssigt til ca. 2 mill. kr. og skal ses i sammenhæng  

 med de øvrige lovforslag, der gennemføres.
 De samlede virkninger på det kommunale  

 udskrivningsgrundlag for 2001 vil blive neutraliseret i forbindelse med  

 efterreguleringerne for de selvbudgetterende kommuner og amter i 2003.
Miljømæssige konsekvenser Lovforslaget har ingen miljømæssige  

 konsekvenser.
Administrative konsekvenser for borgerne Lovforslaget skønnes ikke at have  

 nævneværdige administrative konsekvenser for de berørte  

 personer.
Forholdet til EU-retten Lovforslaget skønnes ikke at indeholde EU-retlige  

 aspekter.
Høring Lovforslaget har ikke været sendt til  

 høring.
 Sammenfatning af økonomiske og administrative  

 konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Forslaget skønnes at medføre et provenutab  

 på 5 mill. kr. årligt, hvoraf ca. 4 mill. kr. vedrører de  

 kommunale skatter.
I finansåret 2001 skønnes provenutabet til 4  

 mill. kr.
Administrative konsekvenser for stat, amter og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Efter § 1 a, stk. 2, i loven om den nordiske  

 dobbeltbeskatningsoverenskomst (lov nr. 190 af 12. marts 1997, som  

 ændret ved lov nr. 861 af 30. november 1999) giver Danmark  

 eksemptionslempelse for lønindkomst fra Sverige, Norge, Island eller  

 Finland, såfremt lønmodtageren er socialt sikret i  

 arbejdslandet.
 Dette gælder imidlertid kun for lønmodtagere  

 omfattet af artikel 15, stk. 1, i den nordiske  

 dobbeltbeskatningsoverenskomst, dvs. lønmodtagere med personligt  

 arbejde i tjenesteforhold, udført på land, samt  

 lønmodtagere omfattet af samme overenskomsts artikel 21, stk. 7,  

 litra a, dvs. lønmodtagere med personligt arbejde i tjenesteforhold i  

 forbindelse med kulbrintevirksomhed.
Søfolk, der arbejder på svenske, norske,  

 islandske eller finske skibe i international trafik, er omfattet af artikel  

 15, stk. 3, i den nordiske dobbeltbeskatningsoverenskomst.  

 Søfolk, der arbejder på supplyskibe for en arbejdsgiver, der er  

 hjemmehørende i Sverige, Norge, Finland eller Island, er omfattet af  

 overenskomstens artikel 21, stk. 7, litra c.
De kan derfor kun få  

 creditlempelse, selvom de både betaler skat og sociale bidrag i det  

 pågældende nordiske land.
Efter den foreslåede ny bestemmelse i § 1 a,  

 stk. 3, skal disse søfolk sidestilles med lønmodtagere,  

 der udfører arbejde på land, så de også kan få  

 eksemptionslempelse, såfremt de både betaler skat og sociale  

 bidrag i et af de nordiske lande.
Herved undgås det, at disse  

 søfolk både kommer til at betale de høje udenlandske  

 sociale bidrag og den høje danske skat, af deres udenlandske  

 løn.
Til § 2 § 1 skal have virkning for indkomstår, der  

 påbegyndes den 1. januar 2001 eller senere.
Bilag Lovforslaget sammenholdt med gældende lov Gældende formulering Lovforslaget § 1 a.
Artikel 25, stk. 1, litra c, i den i § 1,  

 stk. 1, nævnte overenskomst, finder ikke anvendelse i Danmark, jf.  

 punkt X, stk. 1, i protokollen til overenskomsten.
 Stk. 2. Artikel 25, stk. 1, litra c, finder dog  

 anvendelse for personer hjemmehørende i Danmark, som i Finland,  

 Island, Norge eller Sverige oppebærer indkomst som omhandlet i  

 overenskomstens artikel 15, stk. 1, eller artikel 21, stk. 7, litra  

 a, og som i medfør af reglerne i Rådets forordning (EØF)  

 Nr. 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer,  

 der flytter inden for Fællesskabet, er omfattet af lovgivningen om  

 social sikring i henholdsvis Finland, Island, Norge eller Sverige i  

 forbindelse med erhvervelsen af indkomsten, og som betaler sociale bidrag i  

 disse lande.
 I § 1 a indsættes som stk. 3:
