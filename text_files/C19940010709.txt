§ 1.  Redningsberedskabets Medalje tildeles ansatte,  

 værnepligtige og frivillige i redningsberedskabet, der har udført en fortjenstfuld humanitær indsats uden for Danmarks grænser.
 Stk. 2.  Tildeling af medaljen foretages af direktøren  

 for Beredskabsstyrelsen.
§ 2.  Medaljen præges i sølv.
På aversen gengives en  

 egekrans omkring et kronet skjold med Dannebrog.
På reversen indgraveres sted  

 og årstal indskrevet i en trekant.
 Stk. 2.  Medaljen bæres i et rød-hvid stribet bånd på  

 venstre side af brystet indplaceret i overensstemmelse med Ordenskapitlets  

 afgørelse.
 § 3.  Medaljen tildeles som personlig ejendom.
 § 4.  Beredskabsstyrelsen fastlægger de nærmere vilkår  

 i forbindelse med tildeling af medaljen.
 § 5.  Cirkulæret træder i kraft den 1. juli 1994 og  

 har virkning for indsats efter 1. marts 1991.
Indenrigsministeriet, den 13. juni 1994 P.M.V.
 E.B.
