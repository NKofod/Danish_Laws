Nr LSF 149 Forslag til Lov om ændring af lov om en realrenteafgift af visse  

 pensionskapitaler m.v.
Fremsat af skatteministeren (Peter Brixtofte) den 8. december 1992 Vedtaget ved tredjebehandling den 18. december 1992 Lov nr. 1034 af 19/12/1992 § 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 867 af 22. oktober 1992, foretages følgende ændringer:
 1. §§ 3 b og 3 c affattes således:
»§ 3 b.
En institution, der er realrenteafgiftspligtig efter  

 § 2, nr. 1-3 og 5-8, kan foretage investeringer, der er fritaget for  

 realrenteafgift efter stk. 2 og 3, hvis udgifterne til investeringerne ikke  

 overstiger den afgiftspligtiges kvote, jf. § 3 c, og når investeringerne  

 foretages i 1) nybyggeri af erhvervsejendomme, der opføres af den afgiftspligtige, 2) ejendomme omfattet af en beslutning efter kapitel II i lov om  

 byfornyelse og boligforbedring, når den realrenteafgiftspligtige institution  

 afholder forbedringsudgifter, der medfører en værdiforøgelse på ejendommen på  

 mindst 100 pct., 3) nybyggeri, der opføres af den afgiftspligtige i områder, der er  

 omfattet af en beslutning efter kapitel II i lov om byfornyelse og  

 boligforbedring, eller 4) byfornyelse omfattet af lov om privat byfornyelse.
 Stk. 2. I de tilfælde, der omfattes af stk. 1, nr. 1, 2 og 3, er  

 alt afkast fra ejendommen undtaget fra afgift.
Stk. 3. I de tilfælde, der omfattes af stk. 1, nr. 4, er den  

 lejeforhøjelse, der opkræves efter § 5 i lov om privat byfornyelse, og det  

 statstilskud, der ydes efter § 6 a i samme lov, undtaget fra afgift.
Den  

 afgiftspligtige kan ikke fradrage eventuelle vedligeholdelsesudgifter, der er  

 omfattet af tilsagnsgrundlaget efter § 9 a i lov om privat byfornyelse.
Stk. 4. Den afgiftspligtige institution opgør sine årlige udgifter  

 til investering i de i stk. 1 nævnte tilfælde efter § 3 c, stk. 5 og 6. Hvis  

 den afgiftspligtiges kvote overskrides, kan den afgiftspligtige selv vælge,  

 til hvilke af årets udgifter på en eller flere af de i stk. 1, nr. 1, 2, 3  

 eller 4, nævnte ejendomme overskridelsen skal henføres.
I det omfang  

 overskridelsen henføres til udgifter på en af de i stk. 1, nr. 1, 2 eller 3,  

 nævnte ejendomme, bortfalder realrenteafgiftsfritagelsen for den pågældende  

 ejendom fra og med det år, hvori overskridelsen sker.
I det omfang  

 overskridelsen henføres til udgifter på en af de ejendomme, der omfattes af  

 stk. 1, nr. 4, nedsættes det beløb, der efter stk. 3 er fritaget for afgift,  

 efter forholdet mellem overskridelsen og den samlede udgift til byfornyelsen  

 på den pågældende ejendom.
Stk. 5. En ejendom som nævnt i stk. 1, nr. 1, 2 og 3, der i et  

 afgiftsår ikke omfattes af fritagelsen, kan ikke inddrages under denne i et  

 senere afgiftsår.
Denne regel gælder fra og med det første år, hvor der  

 afholdes byggeomkostninger.
 Stk. 6. Hvis en byfornyelse efter lov om privat byfornyelse  

 omfattes af stk. 1, nr. 4, skal alle udgifter til byfornyelsen afholdes inden  

 for den afgiftspligtiges kvote, medmindre den afgiftspligtiges samlede  

 udgifter til investeringerne i stk. 1 overstiger kvoten, jf. stk. 4.
§ 3 c.
Den afgiftspligtiges kvote beregnes som en så stor del af  

 en samlet årlig kvote, som svarer til forholdet mellem den afgiftspligtiges  

 selvangivne aktiver ved udgangen af afgiftsåret tre år før det år, som kvoten  

 gælder for, og de selvangivne aktiver på samme tidspunkt hos alle  

 realrenteafgiftspligtige som nævnt i § 2, nr. 1-3 og 5-8. Kvoten afrundes  

 nedad til nærmeste kronebeløb, der kan deles med 1000.
Stk. 2. Den samlede årlige kvote udgør et grundbeløb på 1.530 mio.  

 kr.
Grundbeløbet reguleres efter personskattelovens § 20, dog således at det  

 regulerede kronebeløb afrundes opad til nærmeste kronebeløb, der kan deles  

 med en million.
Stk. 3. En afgiftspligtig kan overdrage uudnyttede andele af sin  

 kvote efter stk. 1 til en anden afgiftspligtig.
Overdragelsen skal ske senest  

 den 15. juli i det følgende år.
Stk. 4. Den afgiftspligtige kan fremføre en uudnyttet del af  

 kvoten efter eventuel overdragelse efter stk. 3 til det følgende år.
Der kan  

 dog højst overføres et beløb svarende til 50 pct. af kvoten efter stk. 1.
Stk. 5. Som udgift til investering regnes i de under § 3 b, stk.  

 1, nr. 1, 2 og 3, omtalte tilfælde ejendommens handelsværdi i det afgiftsår,  

 hvor de første byggeomkostninger afholdes.
Allerede afholdte  

 projekteringsomkostninger medregnes i dette år.
Som udgift til investering i  

 de enkelte afgiftsår regnes endvidere afholdte byggeomkostninger, herunder  

 udgifter til forbedring og vedligeholdelse, og afholdte  

 projekteringsomkostninger.
Udgifter til genopførelse eller genanskaffelse af  

 en skadelidt ejendom i det omfang, der er udbetalt en skadeserstatning eller  

 en forsikringssum, medregnes dog ikke.
Handelsværdi opgøres som kontantværdi.
Stk. 6. Som udgift til investering regnes i de under § 3 b, stk.  

 1, nr. 4, omtalte tilfælde udgifter, der er omfattet af tilsagnsgrundlaget  

 efter § 9 a i lov om privat byfornyelse.« 2. Efter § 4 c indsættes:
»§ 4 d.
Hvis en ejendoms hele afkast, der tidligere var  

 realrenteafgiftsfrit, jf. § 3 b, stk. 1, nr. 1, 2 og 3, bliver  

 afgiftspligtigt, betragtes ejendommen som anskaffet for handelsværdien ved  

 begyndelsen af det afgiftsår, hvori afgiftspligten indtræder.
Stk. 2. Hvis en ejendoms hele afkast, der tidligere var  

 realrenteafgiftspligtigt, bliver afgiftsfrit, jf. § 3 b, stk. 1, nr. 1, 2 og  

 3, opgøres en avance efter § 4 c ved udgangen af det sidste afgiftsår, hvori  

 afgiftspligten består, som om ejendommen blev solgt for handelsværdien på  

 dette tidspunkt.« 3. I § 28, stk. 1, nr. 3, indsættes efter »og den  

 afgiftspligtige del heraf«: »herunder oplysninger vedrørende  

 kvoten, jf. §§ 3 b og 3 c,».
§ 2 Stk. 1. Loven finder anvendelse fra og med afgiftsåret 1993.
 Stk. 2. En uudnyttet tildelt kvote for 1992 kan overdrages til en  

 anden institution, hvis overdragelsen sker til brug i afgiftsåret 1993. Den  

 resterende del af den uudnyttede tildelte kvote for 1992 kan den  

 afgiftspligtige fremføre til 1993. Der kan dog højst fremføres et beløb  

 svarende til 50 pct. af den tildelte kvote for 1992.
 Stk. 3. Afkast fra ejendomme, som var fritaget fra realrenteafgift  

 efter reglerne i realrenteafgiftslovens § 3 b, jf. lovbekendtgørelse nr. 867  

 af 22. oktober 1992, er fritaget for realrenteafgift efter de regler, der  

 gælder for ejendomme, der er omfattet af § 3 b, stk. 1, nr. 1 og 2, som  

 affattet ved denne lovs § 1, nr. 1.
 Stk. 4. Realrenteafgiftslovens § 3 c, stk. 5, 1. pkt., som  

 affattet ved denne lovs § 1, nr. 1, gælder ikke for fast ejendom, som den  

 afgiftspligtige har erhvervet inden 1. januar 1993, og som er medregnet i den  

 afgiftspligtiges kvote efter de hidtil gældende regler.
Stk. 5. For 1993 udgør den samlede kvote 1,8 mia. kr.
For 1994  

 udgør den samlede kvote 1,9 mia. kr.
Størrelsen af den enkelte  

 afgiftspligtige kvote for de to år beregnes efter de regler, der følger af §  

 3 i bekendtgørelse nr. 663 af 29. september 1986.
Oprindeligt fremsat forslag § 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 867 af 22. oktober 1992, foretages følgende ændringer:
 1. §§ 3b og 3c affattes således:
§ 3b En institution, der er realrenteafgiftspligtig efter § 2, nr.  

 1-3 og 5-8 , kan foretage investeringer, der er fritaget for realrenteafgift  

 efter stk. 2 og 3, hvis udgifterne til investeringerne ikke overstiger den  

 afgiftspligtiges kvote jf. § 3c, og når investeringerne foretages i 1) nybyggeri af erhvervsejendomme, der opføres af den afgiftspligtige, 2) ejendomme omfattet af en beslutning efter kapitel II i lov om  

 byfornyelse og boligforbedring, når den realrenteafgiftspligtige institution  

 afholder forbedringsudgifter, der medfører en værdiforøgelse på ejendommen på  

 mindst 100 pct., 3) nybyggeri, der opføres af den afgiftspligtige i områder, der er  

 omfattet af en beslutning efter kapitel II i lov om byfornyelse og  

 boligforbedring, eller 4) byfornyelse omfattet af lov om privat byfornyelse.
 Stk. 2. I de tilfælde, der omfattes af stk. 1, nr. 1, 2 og 3, er  

 alt afkast fra ejendommen undtaget fra afgift.
Stk. 3. I de tilfælde, der omfattes af stk. 1, nr. 4, er den  

 lejeforhøjelse, der er aftalt efter § 5 i lov om privat byfornyelse, undtaget  

 fra afgift.
Den afgiftspligtige kan ikke fradrage de udgifter, der danner  

 grundlag for den nævnte lejeforhøjelse.
Stk. 4. Den afgiftspligtige institution opgør sine årlige udgifter  

 til investering i de i stk. 1 nævnte tilfælde efter § 3c, stk. 5 og 6. Hvis  

 den afgiftspligtiges kvote overskrides, kan den afgiftspligtige selv vælge,  

 til hvilke af årets udgifter på en eller flere af de i stk. 1, nr. 1, 2, 3  

 eller 4 nævnte ejendomme overskridelsen skal henføres.
I det omfang  

 overskridelsen henføres til udgifter på en af de i stk. 1, nr. 1, 2 eller 3,  

 nævnte ejendomme, bortfalder realrenteafgiftsfritagelsen for den pågældende  

 ejendom fra og med det år, hvori overskridelsen sker.
I det omfang  

 overskridelsen henføres til udgifter på en af de ejendomme, der omfattes af  

 stk. 1, nr. 4, nedsættes det beløb, der efter stk. 3 er fritaget for afgift,  

 efter forholdet mellem overskridelsen og den samlede udgift til byfornyelsen  

 på den pågældende ejendom.
Stk. 5. En ejendom, som nævnt i stk. 1, nr. 1, 2 og 3, der i et  

 afgiftsår ikke omfattes af fritagelsen, kan ikke inddrages under denne i et  

 senere afgiftsår.
Denne regel gælder fra og med det første år, hvor der  

 afholdes byggeomkostninger.
 Stk. 6. Hvis en byfornyelse efter lov om privat byfornyelse  

 omfattes af stk. 1, nr. 4, skal alle udgifter til byfornyelsen afholdes  

 indenfor den afgiftspligtiges kvote, medmindre den afgiftspligtiges samlede  

 udgifter til investeringerne i stk. 1 overstiger kvoten, jf. stk. 4.
 § 3c Den afgiftspligtiges kvote beregnes som en så stor del af en  

 samlet årlig kvote, som svarer til forholdet mellem den afgiftspligtiges  

 selvangivne aktiver ved udgangen af afgiftsåret to år før det år, som kvoten  

 gælder for, og de selvangivne aktiver på samme tidspunkt hos alle  

 realrenteafgiftspligtige som nævnt i § 2, nr. 1-3 og 5-8. Kvoten afrundes  

 nedad til nærmeste kronebeløb, der kan deles med 1000.
Stk. 2. Den samlede årlige kvote udgør et grundbeløb på 1.530  

 mill. kr.
Grundbeløbet reguleres efter personskattelovens § 20, dog således  

 at det regulerede kronebeløb afrundes opad til nærmeste kronebeløb, der kan  

 deles med en million.
Stk. 3. En afgiftspligtig kan overdrage uudnyttede andele af sin  

 kvote efter stk. 1 til en anden afgiftspligtig.
Overdragelsen skal ske senest  

 den 15. juli i det følgende år.
Stk. 4. Den afgiftspligtige kan fremføre en uudnyttet del af  

 kvoten efter evt. overdragelse efter stk. 3, til det følgende år.
Der kan dog  

 højst overføres et beløb svarende til 50 pct. af kvoten efter stk. 1.
Stk. 5. Som udgift til investering regnes i de under § 3b, stk. 1,  

 nr. 1, 2 og 3, omtalte tilfælde ejendommens handelsværdi i det afgiftsår,  

 hvor de første byggeomkostninger afholdes.
Allerede afholdte  

 projekteringsomkostninger medregnes i dette år.
Som udgift til investering i  

 de enkelte afgiftsår regnes endvidere afholdte byggeomkostninger, herunder  

 udgifter til forbedring og vedligeholdelse, samt afholdte  

 projekteringsomkostninger.
Udgifter til genopførelse eller genanskaffelse af  

 en skadelidt ejendom i det omfang, der er udbetalt en skadeserstatning eller  

 en forsikringssum, medregnes dog ikke.
Handelsværdi opgøres som kontantværdi.
 Stk. 6. Som udgift til investering regnes i de under § 3b, stk. 1,  

 nr. 4, omtalte tilfælde udgifter, der danner grundlag for den afgiftsfritagne  

 lejeforhøjelse efter § 5 i lov om privat byfornyelse.
 2. Efter § 4c indsættes:
 § 4d Hvis en ejendoms hele afkast, der tidligere var  

 realrenteafgiftsfrit jf. § 3b, stk. 1, nr. 1, 2 og 3, bliver afgiftspligtigt,  

 betragtes ejendommen som anskaffet for handelsværdien ved begyndelsen af det  

 afgiftsår, hvori afgiftspligten indtræder.
 Stk. 2. Hvis en ejendoms hele afkast, der tidligere var  

 realrenteafgiftspligtigt, bliver afgiftsfrit, jf. § 3b, stk. 1, nr. 1, 2 og  

 3, opgøres en avance efter § 4c ved udgangen af det sidste afgiftsår, hvori  

 afgiftspligten består, som om ejendommen blev solgt for handelsværdien på  

 dette tidspunkt.
 3. I § 28, stk. 1, nr. 3, indsættes efter »og den  

 afgiftspligtige del heraf«:
»herunder oplysninger vedrørende kvoten, jf. §§ 3b og 3c,» § 2 Stk. 1. Loven finder anvendelse fra og med afgiftsåret 1993.
 Stk. 2. En uudnyttet tildelt kvote for 1992 kan overdrages til en  

 anden institution, hvis overdragelsen sker til brug i afgiftsåret 1993. Den  

 resterende del af den uudnyttede tildelte kvote for 1992 kan den  

 afgiftspligtige fremføre til 1993. Der kan dog højst fremføres et beløb  

 svarende til 50 pct. af den tildelte kvote for 1992.
 Stk. 3. Afkast fra ejendomme, som var fritaget fra realrenteafgift  

 efter reglerne i realrenteafgiftslovens § 3 b, jf. lovbekendtgørelse af 22.  

 oktober 1992, er fritaget for realrenteafgift efter de regler, der gælder for  

 ejendomme, der er omfattet af § 3b, stk. 1, nr. 1 og 2, som affattet ved  

 denne lovs § 1, nr. 1.
 Stk. 4. Realrenteafgiftslovens § 3 c, stk. 5, 1. pkt., som  

 affattet ved denne lovs § 1, nr. 1 gælder ikke for fast ejendom, som den  

 afgiftspligtige har erhvervet inden 1. januar 1993, og som er medregnet i den  

 afgiftspligtiges kvote efter de hidtil gældende regler.
Stk. 5. For 1993 udgør den samlede kvote 1,8 milliarder kr.
For  

 1994 udgør den samlede kvote 1,9 milliarder kr.
Den enkelte afgiftspligtige  

 institutions kvote for de pågældende år beregnes på grundlag af  

 institutionens aktiver ved udgangen af afgiftsåret tre år forud for året  

 sammenholdt med de selvangivne aktiver på samme tidspunkt hos alle de  

 institutioner, der er omfattet af realrenteafgiftslovens § 2, nr. 1-3 og 5-8.
Bemærkninger til lovforslaget Almindelige bemærkninger Forslaget fremsættes som et led i finanslovsaftalen for 1993 mellem  

 regeringen (Det konservative Folkeparti og Venstre), Socialdemokratiet, Det  

 radikale Venstre, Centrumdemokraterne, og Kristeligt Folkeparti, Forslaget er  

 omtalt i aftalens afsnit om boligpolitiske initiativer.
 Forslaget går ud på at øge udnyttelsen af den realrenteafgiftsfri kvote  

 til byggeformål, som gælder for pensionskasser, forsikringsselskaber og andre  

 realrenteafgiftspligtige institutioner.
Forslaget fremsættes med henblik på at øge aktiviteten og dermed  

 beskæftigelsen i bygge- og anlægssektoren.
Det indgår hermed som et vigtigt  

 element i regeringens samlede bestræbelser på at øge beskæftigelsen og fremme  

 væksten i samfundet.
Forslaget sigter generelt imod at skærpe de  

 institutionelle investorers interesse i at investere i byggeprojekter ,  

 herunder ikke mindst i aktiviteter inden for privat byfornyelse.
Afgiftsfritagelsen for fast ejendom efter kvoteordningen er hidtil  

 reguleret ved bekendtgørelse (bekendtgørelse nr. 663 af 29. september 1986).  

 Med lovforslaget inkorporeres denne afgiftsfritagelsesordning i selve  

 realrenteafgiftsloven.
Lovforslaget indeholder derfor en række bestemmelser,  

 som hidtil er fremgået af bekendtgørelsen.
En række bestemmelser er dog  

 samtidig ophævet eller lempet med henblik på at øge udnyttelsen af  

 kvoteordningen for byggeformål.
Lovforslaget er således udtryk for  

 lovfæstelse af en gældende ordning i sammenhæng med, at denne ordning på  

 flere områder liberaliseres til gavn for byggeriet.
 Den årlige kvote til realrenteafgiftsfrit byggeri er i 1993 fastsat til  

 1,8 mia. kr. og i 1994 til 1,9 mia. kr.
 Det er imidlertid kun omkring 1/3 af kvoten der efter ansøgning bliver  

 uddelt til selskaberne.
Denne manglende udnyttelse skyldes formentlig i et vist omfang de gældende  

 restriktive regler for kvotesystemet.
Disse regler gennemgås nærmere i det  

 følgende i forbindelse med gennemgangen af de enkelte forslag.
Reglerne kan  

 have bevirket, at institutioner har holdt sig tilbage fra at ansøge om at få  

 del i kvoten.
 Det er en række forskellige ændringer i realrenteafgiftslovens  

 kvotesystem, der foreslås for at øge udnyttelsen af byggekvoten.
 Det foreslås, at huslejeforhøjelser, der stammer fra  

 realrenteafgiftspligtige institutioners investeringer i byfornyelse efter lov  

 om privat byfornyelse gøres realrenteafgiftsfri, hvis investeringen sker  

 indenfor kvoten for afgiftsfrit byggeri.
Det foreslås også, at nybyggeri i et område, der er omfattet af  

 byfornyelsesbeslutning efter kap.
II i lov om byfornyelse og boligforbedring  

 fritages for realrenteafgift, hvis det sker inden for kvoten.
Det gælder både  

 boligbyggeri, institutionsbyggeri og erhvervsbyggeri. (I det følgende kaldes  

 loven for byfornyelsesloven).
 Ved opgørelse af, om kvoten overskrides, foreslås det kun at tage hensyn  

 til udgifterne på de investeringer, der fritages for realrenteafgift og at  

 afskaffe reglerne om, at visse investeringer i fast ejendom ikke må  

 foretages.
 Endvidere foreslås en lempelse af sanktionerne, hvis kvoten overskrides.
 Der stilles endvidere en række forslag af mere teknisk karakter, hvoraf  

 det vigtigste er en regel om, at kvoteandele tildeles den afgiftspligtige  

 institution, uden at ansøgning er nødvendig.
 Der tilsigtes ingen ændringer i den samlede størrelse af kvoten.
 De gældende regler blev indført med virkning fra 1986 på baggrund af et  

 forlig mellem Socialdemokratiet, Det konservative Folkeparti, Venstre,  

 Centrumdemokraterne og Kristeligt Folkeparti.
De enkelte forslag A.
Udvidelse af afgiftsfri investeringer Der foreslås to udvidelser i kredsen af afgiftsfri investeringer.
Efter gældende regler er afkast fra erhvervsbyggeri, som opføres af  

 en pensionskasse, forsikringsselskab, ATP, Lønmodtagernes Dyrtidsfond m. fl.,  

 fritaget for realrenteafgift, når den afgiftspligtiges investeringer i fast  

 ejendom sker indenfor den afgiftsfri kvote.
Endvidere medfører  

 forbedringsudgifter, som de pågældende afholder efter byfornyelsesloven, på  

 tilsvarende vis at den pågældende ejendoms afkast fritages for  

 realrenteafgift, hvis forbedringsudgifterne medfører en værdiforøgelse af  

 ejendommen på mindst 100 %.
 1. Det ene forslag til udvidelse går ud på, at den  

 realrenteafgiftsfri byggekvote også skal kunne bruges til privat byfornyelse  

 efter lov om privat byfornyelse.
Efter den pågældende lov kan boligministeren indtil udgangen af 1993  

 iværksætte forsøg med det formål at fremme privat byfornyelse.
Arbejder og  

 lejeforhøjelser, der er omfattet af loven, kan kun iværksættes, hvis ejeren  

 og mindst 3/4 af de lejere, der bebor ejendommen, skriftligt akcepterer deres  

 iværksættelse.
Inden forbedringsarbejderne iværksættes, skal der ifølge lov  

 om privat byfornyelse foreligge en aftale om, hvad forbedringerne skal gå ud  

 på, hvor store udgifter, der må løbe på, og i konsekvens heraf også  

 lejeforhøjelsernes størrelse.
Hvis de udgifter, der aftales (og den afgiftspligtiges øvrige udgifter til  

 andre kvoteformål) ligger inden for den afgiftspligtiges kvote, foreslås det  

 at gøre de lejeforhøjelser, der aftales, afgiftsfri.
Det er kun  

 lejeforhøjelserne, der omfattes af forslaget.
Der skal fortsat betales  

 realrenteafgift af den øvrige leje fra ejendommen.
 Regeringen har fremsat forslag til ændring af lov om privat byfornyelse,  

 der udvider dens anvendelsesområde, sætter kravet om lejertilslutning ned til  

 50 procent og forlænger lovens anvendelsesperiode med to år.
2. Det andet forslag til udvidelse går ud på, at nybyggeri i et område,  

 der er omfattet af byfornyelsesbeslutning efter kap.
II i lov om byfornyelse  

 og boligforbedring fritages for realrenteafgift.
Forslaget gælder både  

 boligbyggeri, institutionsbyggeri og erhvervsbyggeri.
Erhvervsbyggeri kan dog  

 allerede være omfattet af de gældende regler om fritagelse i  

 realrenteafgiftslovens § 3b, stk. 1, nr 1. Institutionsbyggeri er byggeri af  

 hospitaler, børnehaver, skoler o.l.
Efter gældende regler kan en byfornyelsesbeslutning træffes for et område,  

 der er utidssvarende.
Ifølge § 2 i byfornyelsesloven er et område  

 utidssvarende, hvis bygningernes indbyrdes placering eller  

 bebyggelsestætheden hindrer rimelig adgang til lys, luft, opholds- eller  

 friarealer eller bebyggelsen er belastet af væsentlige ulemper i form af røg,  

 støj eller uhensigtsmæssige trafikforhold m.v.
Det er ikke noget krav, at de  

 enkelte bygninger også skal være utidssvarende, men det typiske vil være, at  

 bebyggelsen i sådanne kvarterer også savner centralvarme, bad eller eget wc  

 og iøvrigt trænger til vedligeholdelse eller opretning.
Beslutningen kan bl.a. indeholde bestemmelser om nedrivning af ejendomme i  

 området og om forbedring af de ejendomme, som det er ønskeligt at bevare.
Der  

 kan f.eks. være tale om nedrivning af baghuse i en boligkarre og forbedring  

 af de tilbageblevne forhuse.
Der kan derimod ikke træffes  

 byfornyelsesbeslutning om opførelse af nybyggeri.
Forslaget om  

 afgiftsfritagelse kan derfor ikke knyttes til indholdet af en  

 byfornyelsesbeslutning, men alene til om der foreligger en  

 byfornyelsesbeslutning for området.
En byfornyelsesbeslutning træffes af  

 kommunalbestyrelsen og medfører, at kommunen forpligtes til at deltage i  

 afholdelsen af udgifter til beslutningens gennemførelse, herunder f.eks.  

 erstatning, godtgørelser m.v.
Afgiftsfritagelsen begrundes især i hensynet til de tilfælde, hvor f.eks.  

 enkelte forhuse i en gade nedrives efter en vurdering af deres kvalitet,  

 således at der opstår huller i den eksisterende husrække, der skal udfyldes  

 med nyt byggeri.
I og med at forslaget alene knytter sig til, om der  

 foreligger en byfornyelsesbeslutning for området, er afgiftsfritagelsen dog  

 ikke begrænset til disse tilfælde.
Hvis udgifterne til nybyggeri i et byfornyelsesområde sammen med den  

 afgiftspligtiges øvrige udgifter til andre kvoteformål ligger indenfor den  

 afgiftspligtiges kvote, er hele afkastet fra ejendommen fritaget for  

 realrenteafgift.
Det svarer til, hvad der i dag er gældende ret ved nybyggeri  

 af erhvervsbyggeri.
B. Ændringer i regler om overskridelse af kvoten Der foreslås også ny regler om kvotens overskridelse.
1. Ved opgørelse af om kvoten overskrides, går forslaget ud  

 på kun at tage hensyn til udgifterne på de investeringer, der fritages for  

 realrenteafgift.
De gældende regler om at man slet ikke må foretage  

 investeringer i visse ejendomme, uden at man stilles, som om kvoten  

 overskrides, bortfalder ligeledes efter forslaget.
Når man efter de gældende regler skal afgøre, om en institutions  

 investeringer overstiger kvoten, medtager man flere ejendomsinvesteringer end  

 dem, der er fritaget for realrenteafgift.
Som udgangspunkt medtages alle den  

 afgiftspligtiges investeringer i fast ejendom.
Endvidere skal investeringer i  

 ejendomme, der foretages gennem et ejendomsaktieselskab holdes indenfor  

 kvoten.
Det er en yderligere betingelse for realrenteafgiftsfrihed, at den  

 afgiftspligtige, hverken direkte eller igennem andre selskaber må foretage  

 investeringer i institutionsbyggeri såsom hospital, børnehave m.v.
Den  

 afgiftspligtige må heller ikke foretage direkte investeringer i boligsektoren  

 eller indgå aftaler om udlejning af fast ejendom til en tidligere ejer (lease  

 back).
 Det er alle disse regler, der afløses af forslagets regel om, at man kun  

 skal tage hensyn til, om udgifterne til de afgiftsfri investeringer  

 overstiger kvoten.
Ved erhvervsbyggeri, ved forbedring efter kap.
II i lov om byfornyelse og  

 boligforbedring, ved nybyggeri i byfornyelsesområder ( d.v.s. alle de  

 tilfælde, der omhandles i forslaget til realrenteafgiftslovens § 3b, stk.1  

 nr. 1, 2 og 3 ) er de udgifter, der efter forslaget skal holdes indenfor  

 kvoten, anskaffelsesudgifterne vedrørende den afgiftsfritagne faste ejendom.  

 Som anskaffelsesudgift bruges værdien af ejendommen, når byggeriet begynder,  

 nærmere betegnet, når de første udgifter til byggeriet afholdes.
Endvidere  

 medregnes alle udgifter til opførelse af bygninger og alle senere udgifter  

 til vedligeholdelse eller forbedring af den afgiftsfritagne ejendom.
Disse  

 udgifter medregnes i det år, hvor de afholdes.
 Ved privat byfornyelse regnes med de udgifter, der danner grundlag for den  

 lejeforhøjelse, der er aftalt i anledning af byfornyelsen, og som efter lov  

 om privat byfornyelse skal kunne dokumenteres, for at lejeforhøjelsen kan  

 gennemføres.
 2. Endvidere foreslås en lempelse af sanktionerne, hvis kvoten  

 overskrides.
Efter gældende regler er virkningen af, at kvoten overskrides,  

 betydelige.
Det samme gælder, hvis der foretages investeringer i ejendomme,  

 der ikke må investeres i.
Fra og med det år, hvor overskridelsen sker, udgår  

 alle ejendomme af ordningen og bliver realrenteafgiftspligtige.
Efter forslaget skal alle udgifter til de afgiftsfri investeringer  

 afholdes indenfor kvoten, for så vidt der er plads.
Hvis kvoten overskrides,  

 bestemmer den afgiftspligtige selv, til hvilke udgifter overskridelsen skal  

 henføres og dermed også, hvad den vedrører.
Hvis overskridelsen vedrører et  

 erhvervsnybyggeri, en ejendom, der forbedres efter byfornyelsesloven, således  

 at der sker en værdistigning på over 100%, eller et nybyggeri i et  

 byfornyelsesområde medfører overskridelsen, at hele afkastet af ejendommen  

 bliver realrenteafgiftspligtigt fra og med det år, hvori overskridelsen sker.  

 Er ejendommen først blevet realrenteafgiftspligtig, kan den ikke senere igen  

 blive afgiftsfri.
Hvis overskridelsen vedrører privat byfornyelse nedsættes det  

 afgiftsfritagne beløb forholdsmæssigt.
Nedsættelsen sker efter forholdet  

 mellem overskridelsen og de samlede udgifter, der danner grundlag for den  

 aftalte lejeforhøjelse.
Nedsættelsen betyder, at en del af den ellers fritagne lejeforhøjelse  

 bliver afgiftspligtig.
Hvis de samlede udgifter f.eks er 100, og  

 overskridelsen er 10, bliver en tiendedel af den ellers afgiftsfri husleje  

 afgiftspligtig.
C.
Forslag af teknisk karakter Der stilles endvidere en række forslag af mere teknisk karakter.
 1. Det foreslås, at størrelsen af den samlede kvote direkte skal fremgå af  

 realrenteafgiftsloven.
 Efter gældende regler fastsættes kvoten af ministeren i henhold til  

 en bemyndigelse i loven.
Efter forslaget bemyndiges ministeren ikke længere til at fastsætte  

 kvoten.
I stedet bestemmes den samlede kvote i lovteksten, hvor der foreslås  

 et grundbeløb, der efter regulering betyder, at den samlede kvote for 1994  

 udgør 1,9 milliarder kr.
Det er nøjagtig samme størrelse, som følger af  

 gældende regler.
 2. Det foreslås ligeledes, at den enkelte institutions andel af den  

 samlede kvote kommer til at fremgå af lovteksten.
Efter gældende regler skal den enkelte institution ansøge om at få  

 tildelt kvote.
Den enkelte institution kan få tildelt så stor en del af den  

 samlede kvote, som svarer til størrelsen af den pågældende institutions  

 aktiver sat i forhold til størrelsen af alle de berettigede institutioners  

 aktiver.
Det gælder, uanset hvor mange af disse, der har søgt om en andel af  

 kvoten.
 Reglerne fremgår af en bekendtgørelse, der er udstedt med hjemmel i  

 realrenteafgiftsloven.
Efter forslaget får hver enkelt institution umiddelbart i henhold  

 til lovteksten tildelt en kvote, uden at ansøgning er nødvendig.
Kvoten  

 opgøres efter samme regler som de gældende alene med den forskel, at kvoten  

 beregnes ud fra de selvangivne oplysninger ved udgangen af året to år og ikke  

 tre år forud for afgiftsfritagelsesåret.
Det betyder, at de enkelte  

 institutioner først kender deres kvote helt præcist et år senere end efter  

 gældende regler.
Efter gældende regler kendes de omkring et år forud for  

 afgiftsåret.
Efter forslaget kendes de først umiddelbart forud for  

 afgiftsåret, men dette må også antages at være tidligt nok, især i  

 betragtning af at sanktionerne for overtrædelse af kvoten foreslås lempet.
 3. Det foreslås også, at regler om overførsel af kvote kommer til at  

 fremgå af lovteksten.
De gældende regler om overførsel af kvote går ud på, at den  

 afgiftspligtige institution kan overføre den uudnyttede del af en kvote til  

 det følgende år.
Der kan dog højst overføres 50 % af institutionens kvote.  

 Endvidere kan institutionen overdrage sin kvote til andre til brug i året  

 efter det år, som kvoten vedrører.
 Reglerne findes i den tidligere omtalte bekendtgørelse.
 Efter forslaget overføres reglerne til selve realrenteafgiftsloven  

 (og bekendtgørelsen ophæves). Der sker dog samtidig den ændring vedrørende  

 overførsel af kvote til andre, at kvote kun kan overføres til brug hos andre  

 i samme år, som kvoten vedrører, og at aftalen herom skal være indgået inden  

 selvangivelsesfristen for det pågældende år.
D.
Administrative bemærkninger Efter de hidtil gældende regler har Finanstilsynet påset, at de  

 finansielle institutioner har overholdt vilkårene for den tildelte kvote.  

 Efter forslaget vil det fremover være skattemyndighederne, der som led i den  

 almindelige revisionsmæssige kontrol med realrenteafgiften skal påse, at  

 reglerne overholdes.
 Lovforslaget skønnes ikke at have nævneværdige administrative  

 konsekvenser.
E.
Ikrafttrædelse Det foreslås, at de ny regler skal træde i kraft med virkning for  

 afgiftsåret 1993.
Provenu Ved indførelsen af kvoteordningen i 1986 blev provenuskøn beregnet ud fra  

 en antagelse om tilnærmelsesvis fuld udnyttelse af kvoten.
I forhold hertil  

 indebærer lovforslaget ikke noget egentligt provenutab.
Den beskedne  

 kvoteudnyttelse hidtil har således medført en utilsigtet provenugevinst på  

 realrenteafgiften afhængigt af, hvordan institutionerne har fordelt de  

 investeringer, der er trådt i stedet for kvoteudnyttelse, på henholdsvis  

 realrenteafgiftspligtige og afgiftsfri aktiver.
Bemærkninger til de enkelte bestemmelser Til § 1 Realrenteafgiftslovens kvoteregler er indført ved lov nr. 136 af 19. marts  

 1986. Folketingstidende 1985-86 sp.3965, 4149, 4477, 8080, tillæg A sp 2807,  

 tillæg B sp. 577, 1030, tillæg C 457.
 Til den foreslåede § 3b, stk. 1, nr. 1):
 Bestemmelsen viderefører de gældende regler om, at den afgiftspligtiges  

 erhvervsbyggeri kan inddrages under kvoten.
Ved erhvervsbyggeri forstås det samme som efter gældende regler.
Det vil  

 sige, at investeringer i institutionsejendomme såsom plejehjem, skoler,  

 hospitaler, børnehaver og idrætshaller ikke omfattes af begrebet  

 erhvervsbyggeri.
Boligbyggeri er heller ikke erhvervsbyggeri.
Derimod  

 omfattes f.eks. kontorejendomme af begrebet.
Ved nybyggeri forstås byggeri på ubebyggede grunde.
Det vil sige at  

 tilbygninger på eksisterende bygninger, der ikke er omfattet af  

 afgiftsfritagelsen, ikke kan fritages.
Administrative grunde tilsiger, at en  

 ejendom ikke kan deles op i en afgiftspligtig og en afgiftsfri del.
I modsætning til efter de tidligere gældende regler skal udgifter til køb  

 af ubebyggede erhvervsgrunde ikke medregnes under kvoten.
De medregnes først  

 til handelsværdien, når byggeriet påbegyndes, jf. bemærkningerne til stk. 5.
 Til den foreslåede § 3b, stk. 1, nr. 2):
 Bestemmelsen viderefører de gældende regler om, at byfornyelse efter  

 byfornyelsesloven kan ske indenfor den afgiftsfri kvote, når der sker en  

 forbedring af ejendommen, der er så omfattende, at værdiforøgelsen er på  

 mindst 100 %.
 Til den foreslåede § 3b, stk. 1, nr. 3):
Bestemmelsen indeholder forslaget om, at nybyggeri i byfornyelsesområder  

 kan inddrages under den afgiftsfri kvote.
Forslaget er nyt.
 Om begrebet nybyggeri henvises til bemærkningerne til § 3b, stk. 1, nr. 1.
 Til den foreslåede § 3b, stk. 1, nr. 4):
Bestemmelsen indeholder forslaget om, at den private byfornyelse kan  

 inddrages under den afgiftsfri kvote.
Forslaget er nyt.
 Til den foreslåede § 3b, stk. 2:
 Bestemmelsen indeholder reglerne om omfanget af afgiftsfritagelsen for  

 nybyggeri af erhvervsejendomme, for byfornyelse, der medfører mere end 100%  

 værdistigning og for nybyggeri i områder, der er omfattet af en  

 byfornyelsesbeslutning.
 Fritagelsen omfatter alt afkast, der ellers ville være afgiftspligtigt  

 efter realrenteafgiftslovens § 3, stk. 1, nr. 5. Begrebet afkast omfatter  

 både indtægter og udgifter, værdistigninger og tab.
 Til den foreslåede § 3b, stk. 3:
 Bestemmelsen indeholder reglen om afgiftsfritagelse ved byfornyelse efter  

 lov om privat byfornyelse.
Fritagelsen omfatter den lejeforhøjelse, der blev aftalt mellem udlejer og  

 lejere inden byfornyelsen blev sat i værk.
Fritagelsen omfatter hele den  

 aftalte lejeforhøjelse, men omfatter på den anden side ikke mere.
Hvis  

 lejeforhøjelsen er aftalt til at skulle ske etapevis, fritages den etapevis  

 forhøjede husleje efterhånden som forhøjelserne sker.
Overskrides kvoten kan  

 det efter regler, der er forklaret i almindelige bemærkninger medføre, at  

 afgiftsfriheden nedsættes.
Ved etapevis lejeforhøjelse fordeles nedsættelsen  

 tilsvarende udover hver etape.
 Udgifterne, der danner grundlag for den aftalte lejeforhøjelse i  

 forbindelse med den private byfornyelse kan ikke fradrages.
 Til den foreslåede § 3 b, stk. 4 :
 Bestemmelsen handler om overskridelse af kvoten, der gøres op fælles for  

 alle investeringer, der er omfattet af forslaget til § 3b.
I tilfælde af en overskridelse af kvoten afgør den afgiftspligtige selv,  

 til hvilke udgifter overskridelsen skal henføres.
Hvis udgifterne henføres  

 til en ejendom, der er omfattet af stk. 1, nr. 1, 2 eller 3, er det hele den  

 pågældende ejendoms afkast, der bliver afgiftspligtigt.
Det sker med virkning  

 fra begyndelsen af det afgiftsår, hvori overskridelsen sker.
Hvis  

 overskridelsen henføres til byfornyelse, der omfattes af stk. 1, nr. 4, sker  

 der alene en forholdsmæssig nedsættelse af det afgiftsfri beløb.
 Bortset fra ved overskridelser kan en ejendom ikke føres ud af ordningen.  

 Baggrunden for reglen er et ønske om at begrænse, at afgiftsfri ejendomme  

 gøres afgiftspligtige i perioder med tab, der på den måde gøres  

 fradragsberettiget, mens de tidligere har haft gavn af afgiftsfri gevinster.  

 Spekulation i disse situationer begrænses også af den foreslåede regel i §  

 4d, hvorefter gevinst og tab ved et senere salg opgøres med udgangspunktet i  

 værdien i handel og vandel på det tidspunkt, hvor ejendommen bliver  

 afgiftspligtig.
Reglen om, at en ejendom ikke kan gøres afgiftspligtig, gælder også, hvis  

 ejendommen har været afgiftsfri efter den tidligere kvoteordning, der nu  

 foreslås ophævet.
En ejendom, der var afgiftsfri efter den gamle ordning, kan  

 altså ikke gøres afgiftspligtig ved ikrafttrædelsen af den nye ordning Til den foreslåede § 3b, stk. 5:
 Forslaget handler om de investeringer, der foretages efter stk. 1, nr. 1,  

 2, og 3. Den afgiftspligtige institution kan både opføre ejendomme, hvoraf  

 nogle holdes indenfor kvoten og afkastet er afgiftsfrit, mens andre er  

 udenfor kvoten, således at afkastet er afgiftspligtigt.
 Den foreslåede regel i stk. 5 går nærmere ud på følgende:
Hvis den afgiftspligtige institution ønsker at opføre et nyt  

 erhvervsbyggeri eller et nybyggeri i et byfornyelsesområde indenfor kvoten,  

 skal hele ejendommen inddrages under kvoten fra og med det afgiftsår, hvor de  

 første byggeomkostninger afholdes.
Hertil medregnes udgifter til nedrivning  

 af en evt. eksisterende bygning, når nybyggeriet sker i forlængelse af  

 nedrivningen, men ikke projekteringsudgifter.
Af lovens øvrige bestemmelser  

 fremgår, at det betyder, at ejendommens evt. afkast er afgiftsfrit, og at  

 udgifter til ejendommens anskaffelse m.v. ikke må overskride kvoten i det  

 pågældende år.
Som anskaffelsesudgift regnes med værdien af ejendommen, når  

 de første byggeomkostninger afholdes.
Hvis den afgiftspligtige ønsker at  

 forbedre ejendomme, der er omfattet af kapitel II i byfornyelsesloven, skal  

 man på tilsvarende vis regne med handelsværdien af ejendommen på det  

 tidspunkt, hvor de første byggeomkostninger afholdes, som anskaffelsessum.
 Til den foreslåede § 3b, stk. 6:
 Denne bestemmelse er en parallel til stk. 5 og går ud på, at hvis en  

 privat byfornyelse ønskes omfattet af lovforslaget, skal alle udgifter  

 afholdes indenfor kvoten, sålænge der er plads.
 Til den foreslåede § 3c, stk. 1:
Bestemmelsen indeholder forslaget om fastsættelse af kvotens størrelse for  

 den enkelte afgiftspligtige.
Der er tale om en fortsættelse af principperne i  

 de gældende regler.
 De administrative procedurer tilrettelægges således, at Told- og  

 Skattestyrelsen meddeler hver enkelt institution, hvor stor dets kvote er.  

 Dette kan ske omkring d. 15. oktober i året forud for det relevante  

 afgiftsår.
 Kvoten beregnes efter forholdet mellem den enkelte institutions aktiver og  

 alle aktiver.
Tallet for alle aktiver er det selvangivne beløb, som det kendes af  

 Styrelsen, når meddelelser sendes ud.
Det ændres ikke efterfølgende.  

 Opgørelsen af den enkelte institutions aktiver kan derimod godt ændres i  

 forbindelse med en efterfølgende revision o.l.
Helt nyoprettede institutioner bliver først berettiget til kvote fra og  

 med deres tredje afgiftsår.
Det skyldes at kvoten beregnes på grundlag af  

 forholdene ved udgangen af afgiftsåret to år forud for det relevante år.
 Til den foreslåede § 3c, stk. 2:
 For 1993 og 1994 er kvoten allerede fastsat til hhv. 1.800 mill. kr. og  

 1.900 mill. kr. jf. § 2, stk. 5 i ikrafttrædelsesbestemmelserne.
Fra og med afgiftsåret 1995 foreslås kvoten reguleret efter  

 personskattelovens § 20. Grundbeløbet på 1.530 mill. kr. (1987-niveau) er  

 fastlagt således, at 1994 kvoten - såfremt den blev fastlagt med den nye  

 regulering - ville blive ca. 1.900 mill. kr., altså samme størrelse som efter  

 gældende regler.
Der er herved forudsat en stigning i reguleringstallet fra  

 1993 til 1994 på ca. 3,5 pct. (svarende til stigningen fra 1992 til 1993).  

 Stignigen i reguleringstallet fra fra 1993 til 1994 bestemmes af stigningen i  

 årslønnen eksl. sociale bidrag for LO-arbejdere i 1992. Reguleringstallet for  

 1994 fastsættes i forbindelse med fremsættelsen af finanslovsforslaget for  

 1994.
 Til den foreslåede § 3 c, stk. 3:
 Bestemmelsen indeholder forslaget om, at uudnyttet kvote kan overføres til  

 andre kvotehavere.
 Der er tale om en videreførelse af de gældende regler.
Overdragelsen skal dog ske til brug i det samme afgiftsår, som kvoten  

 vedrører hos overdrageren.
Efter gældende regler sker overdragelsen til brug  

 i det følgende afgiftsår.
Efter gældende regler er et eventuelt vederlag  

 afgiftspligtig.
Af ordensmæssige grunde foreslås endvidere som noget nyt, at aftalen om  

 overdragelse skal være indgået inden selvangivelsesfristen for det pågældende  

 afgiftsår.
Det vil, da der er tale om realrenteafgift, være den 15. juli i  

 afgiftsåret efter det år, som kvoten vedrører.
 Til den foreslåede § 3c, stk. 4:
 Bestemmelsen indeholder forslaget om, at den afgiftspligtige kan overføre  

 en del af sin uudnyttede kvote til det følgende år hos sig selv.
 Bestemmelsen er en videreførelse af de gældende regler.
Den afgiftspligtige kan fremføre den del af den uudnyttede kvote der ikke  

 er blevet overdraget til andre.
Der kan dog højst fremføres en andel svarende  

 til halvdelen af den kvote, der beregnes efter stk. 1 for den pågældende,  

 d.v.s. uden hensyn til, at den afgiftspligtige måske har erhvervet kvote fra  

 andre til brug i det pågældende år.
 Til den foreslåede § 3c, stk. 5:
 Bestemmelsen indeholder reglen om hvilke udgifter, der skal holdes  

 indenfor kvoten ved erhvervsnybyggeri, byfornyelse, der medfører en  

 værdistigning over 100 % og nybyggeri i områder, der er omfattet af en  

 byfornyelsesbeslutning.
Ved nybyggeri af erhvervsejendomme og nybyggeri i byfornyelsesområder  

 regnes med handelsværdien af ejendommen, når de første byggeomkostninger  

 afholdes, som en anskaffelsesudgift inden for kvoten.
Den medregnes som  

 udgift i det år, hvor de første byggeomkostninger afholdes.
Til  

 byggeomkostninger medregnes ikke evt. tidligere afholdte  

 projekteringsomkostninger.
Derimod medregnes udgifter til nedrivning, hvis  

 byggeriet sker i forlængelse af nedrivningen.
Ved forbedring efter byfornyelseslovens kap.
II regnes ligeledes med  

 handelsværdien af den faste ejendom, når de første forbedringsudgifter  

 afholdes, som en anskaffelsesudgift, der skal holdes indenfor kvoten.
 Om de øvrige poster bemærkes, at moms tillægges udgifterne.
 Til den foreslåede § 3c, stk. 6:
 Bestemmelsen indeholder reglen om, hvilke udgifter der skal holdes  

 indenfor kvoten ved privat byfornyelse.
 Det er kun de udgifter, der efter § 5 i lov om privat byfornyelse kan  

 lægges til grund for lejeforhøjelsen, der skal fradrages i kvoten.
Udgifterne kan godt være afholdt inden det år, hvor lejeforhøjelsen træder  

 i kraft.
I disse tilfælde er det afgørende, om udgifterne sammenlagt med den  

 afgiftspligtiges øvrige udgifter til kvoteformål overskrider kvoten.
Gør de  

 det, træder reglerne i den foreslåede § 3b, stk. 4, om, at den  

 afgiftspligtige selv kan vælge, hvad han vil skyde ud af ordningen, i kraft.
 Til den foreslåede § 4d:
Det vil kunne forekomme i forbindelse med en udstykning, at en ejendom,  

 der tidligere har været ejet af den afgiftspligtige, og som har været  

 afgiftspligtig bliver afgiftsfri.
Det vil ligeledes i forbindelse med en  

 kvoteoverskridelse kunne forekomme, at en afgiftsfri ejendom bliver  

 afgiftspligtig.
 Med henblik på disse situationer indeholder forslaget nogle værnsregler,  

 der skal sikre, at avancer oparbejdet i den afgiftspligtige periode ikke  

 realiseres afgiftsfrit i den afgiftsfri periode, og at tab, der er oparbejdet  

 i den afgiftsfri periode, ikke fradrages i afgiftsgrundlaget i forbindelse  

 med salg i den afgiftspligtige periode.
Reglerne om beskatning ved en ejendoms overgang til skattepligt skal  

 endvidere ses i lyset af at der hvert år sker en løbende opgørelse af  

 værdistigning eller fald på fast ejendom, der tages til indtægt efter et  

 lagerprincip, selvom ejendommen ikke bliver solgt.
Reglen om, at ejendommen i  

 tilfælde af skattefrihed behandles som om den bliver solgt, er blot udtryk  

 for en mere præcis opgørelse af værdistigning eller fald end der normalt er  

 behov for.
 Det foreslåede stk. 1 gælder også, selv om afgiftsfritagelse følger af de  

 tidligere kvoteregler, der foreslås ophævet.
Til § 2 De foreslåede regler i stk. 4 handler om anskaffelsessummen for fast  

 ejendom.
Hvis ejendommen er købt af den afgiftspligtige, mens de tidligere  

 regler var gældende, skulle anskaffelsessummen medregnes indenfor kvoten.  

 Forslaget tager sigte på at hindre at anskaffelsessummen skal medregnes en  

 gang til ved en evt. senere udstykning af en ubenyttet byggegrund eller ved  

 fornyelse efter byforbedringslovens kapitel II.
De foreslåede regler i stk. 5 om kvoten for 1993 og 1994 skyldes at der  

 efter gældende regler allerede efter ansøgning er uddelt kvote eller ved at  

 blive uddelt kvote til en række institutioner.
Forslaget sikrer, at disse  

 ikke får en kvote efter de ny regler, der er anderledes end efter de gældende  

 regler.
Kvoten er uddelt efter forholdet mellem den enkelte institutions aktiver  

 og de samlede aktiver.
Den værdi af de samlede aktiver, der er brugt for 1993  

 er på 455,4 milliarder kr.
Det er også dette beløb, der skal lægges til grund  

 ved beregning af 1993-kvoten for de, der ikke allerede har fået tildelt  

 kvote.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. §§ 3b og 3c affattes således:
§ 3b En institution, der er realrenteafgiftspligtig efter § 2, nr.  

 1-3 og 5-8 , kan foretage investeringer, der er fritaget for realrenteafgift  

 efter stk. 2 og 3, hvis udgifterne til investeringerne ikke overstiger den  

 afgiftspligtiges kvote jf. § 3c, og når investeringerne foretages i 1) nybyggeri af erhvervsejendomme, der opføres af den afgiftspligtige, 2) ejendomme omfattet af en beslutning efter kapitel II i lov om  

 byfornyelse og boligforbedring, når den realrenteafgiftspligtige institution  

 afholder forbedringsudgifter, der medfører en værdiforøgelse på ejendommen på  

 mindst 100 pct., 3) nybyggeri, der opføres af den afgiftspligtige i områder, der er  

 omfattet af en beslutning efter kapitel II i lov om byfornyelse og  

 boligforbedring, eller 4) byfornyelse omfattet af lov om privat byfornyelse.
 Stk. 2. I de tilfælde, der omfattes af stk. 1, nr. 1, 2 og 3, er  

 alt afkast fra ejendommen undtaget fra afgift.
Stk. 3. I de tilfælde, der omfattes af stk. 1, nr. 4, er den  

 lejeforhøjelse, der er aftalt efter § 5 i lov om privat byfornyelse, undtaget  

 fra afgift.
Den afgiftspligtige kan ikke fradrage de udgifter, der danner  

 grundlag for den nævnte lejeforhøjelse.
Stk. 4. Den afgiftspligtige institution opgør sine årlige udgifter  

 til investering i de i stk. 1 nævnte tilfælde efter § 3c, stk. 5 og 6. Hvis  

 den afgiftspligtiges kvote overskrides, kan den afgiftspligtige selv vælge,  

 til hvilke af årets udgifter på en eller flere af de i stk. 1, nr. 1, 2, 3  

 eller 4 nævnte ejendomme overskridelsen skal henføres.
I det omfang  

 overskridelsen henføres til udgifter på en af de i stk. 1, nr. 1, 2 eller 3,  

 nævnte ejendomme, bortfalder realrenteafgiftsfritagelsen for den pågældende  

 ejendom fra og med det år, hvori overskridelsen sker.
I det omfang  

 overskridelsen henføres til udgifter på en af de ejendomme, der omfattes af  

 stk. 1, nr. 4, nedsættes det beløb, der efter stk. 3 er fritaget for afgift,  

 efter forholdet mellem overskridelsen og den samlede udgift til byfornyelsen  

 på den pågældende ejendom.
Stk. 5. En ejendom, som nævnt i stk. 1, nr. 1, 2 og 3, der i et  

 afgiftsår ikke omfattes af fritagelsen, kan ikke inddrages under denne i et  

 senere afgiftsår.
Denne regel gælder fra og med det første år, hvor der  

 afholdes byggeomkostninger.
 Stk. 6. Hvis en byfornyelse efter lov om privat byfornyelse  

 omfattes af stk. 1, nr. 4, skal alle udgifter til byfornyelsen afholdes  

 indenfor den afgiftspligtiges kvote, medmindre den afgiftspligtiges samlede  

 udgifter til investeringerne i stk. 1 overstiger kvoten, jf. stk. 4.
 § 3c Den afgiftspligtiges kvote beregnes som en så stor del af en  

 samlet årlig kvote, som svarer til forholdet mellem den afgiftspligtiges  

 selvangivne aktiver ved udgangen af afgiftsåret to år før det år, som kvoten  

 gælder for, og de selvangivne aktiver på samme tidspunkt hos alle  

 realrenteafgiftspligtige som nævnt i § 2, nr. 1-3 og 5-8. Kvoten afrundes  

 nedad til nærmeste kronebeløb, der kan deles med 1000.
Stk. 2. Den samlede årlige kvote udgør et grundbeløb på 1.530  

 mill. kr.
Grundbeløbet reguleres efter personskattelovens § 20, dog således  

 at det regulerede kronebeløb afrundes opad til nærmeste kronebeløb, der kan  

 deles med en million.
Stk. 3. En afgiftspligtig kan overdrage uudnyttede andele af sin  

 kvote efter stk. 1 til en anden afgiftspligtig.
Overdragelsen skal ske senest  

 den 15. juli i det følgende år.
Stk. 4. Den afgiftspligtige kan fremføre en uudnyttet del af  

 kvoten efter evt. overdragelse efter stk.3, til det følgende år.
Der kan dog  

 højst overføres et beløb svarende til 50 pct. af kvoten efter stk. 1.
Stk. 5. Som udgift til investering regnes i de under § 3b, stk. 1,  

 nr. 1, 2 og 3, omtalte tilfælde ejendommens handelsværdi i det afgiftsår,  

 hvor de første byggeomkostninger afholdes.
Allerede afholdte  

 projekteringsomkostninger medregnes i dette år.
Som udgift til investering i  

 de enkelte afgiftsår regnes endvidere afholdte byggeomkostninger, herunder  

 udgifter til forbedring og vedligeholdelse, samt afholdte  

 projekteringsomkostninger.
Udgifter til genopførelse eller genanskaffelse af  

 en skadelidt ejendom i det omfang, der er udbetalt en skadeserstatning eller  

 en forsikringssum, medregnes dog ikke.
Handelsværdi opgøres som kontantværdi.
 Stk. 6. Som udgift til investering regnes i de under § 3b, stk. 1,  

 nr. 4, omtalte tilfælde udgifter, der danner grundlag for den afgiftsfritagne  

 lejeforhøjelse efter § 5 i lov om privat byfornyelse.
§ 3 b. 2) Inden for rammer, som skatteministeren fastsætter, kan  

 afkast som nævnt i § 3, stk. 1, nr. 5, af følgende former for fast ejendom  

 efter ansøgning undtages fra afgiften:b) 1) erhvervsejendomme opført af den afgiftspligtige og ubbyggede grunde  

 bestemt til erhvervsformål og 2) ejendomme omfattet af byfornyelseslovens kapitel 2, når den  

 realrenteafgiftspligtige institution finansierer forbedringsudgifter, der  

 medfører en værdiforøgelse på ejendommen på mindst 100 pct.
 Stk. 2. Den i stk. 1 nævnte afgiftsfritagelse skal bl.a. betinges  

 af, at investeringer i ejendomme til beboelse gennem ejendomsaktieselskaber  

 (indirekte investeringer) foretages inden for de i samme tykke nævnte rammer.  

 Ministeren fastsætter i øvrigt de nærmere vilkår for afgiftsfritagelsen.
§ 3 c.
Finanstilsynet fører kontrol med, at de nærmere vilkår for  

 afgiftsfritagelse efter § 3 b overholdes.
 Stk. 2. Dækning af Finanstilsynets udgifter i forbindelse med den  

 virksomhed, der er nævnt i stk. 1, sker efter reglerne i § 242 i lov om  

 forsikringsvirksomhed, § 52 i lov om banker og sparekasser m.v., § 27 i lov  

 om Arbejdsmarkedets Tillægspension og § 10 i lov om Lønmodtagernes  

 Dyrtidsfond.
 2. Efter § 4c indsættes:
 § 4d Hvis en ejendoms hele afkast, der tidligere var  

 realrenteafgiftsfrit jf. § 3b, stk.1, nr.1, 2 og 3, bliver afgiftspligtigt,  

 betragtes ejendommen som anskaffet for handelsværdien ved begyndelsen af det  

 afgiftsår, hvori afgiftspligten indtræder.
 Stk. 2. Hvis en ejendoms hele afkast, der tidligere var  

 realrenteafgiftspligtigt, bliver afgiftsfrit, jf. § 3b, stk.1, nr. 1, 2 og 3,  

 opgøres en avance efter § 4c ved udgangen af det sidste afgiftsår, hvori  

 afgiftspligten består, som om ejendommen blev solgt for handelsværdien på  

 dette tidspunkt.
 3. I § 28, stk.1, nr.3, indsættes efter » og den  

 afgiftspligtige del heraf«:
»herunder oplysninger vedrørende kvoten, jf. §§ 3b og 3c,» § 28. Skatteministeren kan fastsætte de nærmere regler om lovens  

 administration, herunder:e) 1) kravene til udskillelsen af de værdipapirer, der er nævnt i § 3, stk.  

 2, og § 3, stk. 3, nr. 9, 2) det regnskabsmæssige grundlag for udarbejdelsen af opgørelsen efter §§  

 12-16, 3) forskrifter for, hvilke oplysninger der skal meddeles  

 afgiftsmyndigheden til brug ved opgørelsen af afgiftsgrundlaget og den  

 afgiftspligtige del heraf, samt den form, i hvilken disse oplysninger skal  

 gives, - - - Bilag 2 Ministeriet for skatter og afgifters bekendtgørelse nr. 663 af 29.  

 september 1986 Bekendtgørelse om fritagelse for realrenteafgift af afkast af visse  

 former for fast ejendom og om kontantomregning af anskaffelses- og  

 afståelsessummer efter realrenteafgiftsloven I henhold til § 3 b og § 28, stk. 1, nr. 8, i lov om en realrenteafgift  

 af visse pensionskapitaler m.v., jf. lovbekendtgørelse nr. 573 af 29. august  

 1986, bestemmes følgende:
Kapitel 1 Afgiftsfritagelse for fast ejendom § 1. Realrenteafgiftspligtige efter realrenteafgiftslovens § 2,  

 stk. 1, nr. 1-4 og 6-9, kan efter ansøgning opnå afgiftsfritagelse for afkast  

 af fast ejendom som nævnt i lovens § 3 b, stk. 1. Afgiftsfritagelsen bevilges  

 af statsskattedirektoratet for et år ad gangen.
Ansøgning om  

 afgiftsfritagelse skal indgives til statsskattedirektoratet inden den 15.  

 oktober i året to år før begyndelsen af det afgiftsår, for hvilket der  

 ansøges om fritagelse.
 Stk. 2. De perioder, for hvilke der kan ansøges om  

 afgiftsfritagelse, følger kalenderårene.
 Stk. 3. Statsskattedirektoratet kan imødekomme en ansøgning om  

 afgiftsfritagelse, selv om den indgives efter den i stk. 1 nævnte frist, hvis  

 direktoratet skønner, at særlige omstændigheder taler derfor.
 Stk. 4. Ansøgningen skal indeholde oplysning om den  

 realrenteafgiftspligtiges aktiver i regnskaberne ved udgangen af det  

 afgiftsår, der går forud for det år, hvor ansøgningsfristen udløber.
 § 2. Ansøgerens samlede årlige direkte og indirekte investeringer  

 i fast ejendom må ikke overskride et beløb (en kvote), der meddeles i  

 bevillingen.
 Stk. 2. Indirekte investeringer i fast ejendom er investeringer,  

 som foretages af selskaber, hvis aktivitet hovedsagelig er at opføre, eje og  

 drive fast ejendom, jf. § 6, stk. 3, i lov om forsikringsvirksomhed, når den  

 realrenteafgiftspligtige eller en flerhed af afgiftspligtige som nævnt i § 1,  

 stk. 1, direkte eller gennem andre selskaber m.v. kan udøve en bestemmende  

 indflydelse som følge af besiddelse af kapitalandele, vedtægtsbestemmelser,  

 aftaler eller fælles ledelse, eller hvori sådan indflydelse er fraskrevet ved  

 en aktionæroverenskomst.
 § 3. Den i § 2, stk. 1, nævnte kvote beregnes som en andel af en  

 samlet årlig kvote, svarende til den andel som ansøgerens aktiver udgør af de  

 samlede aktiver for afgiftspligtige som nævnt i § 1, stk. 1. Beregningen  

 foretages på grundlag af de afgiftspligtiges aktiver ved udgangen af det  

 afgiftsår, der går forud for det år, hvor ansøgning om afgiftsfritagelse skal  

 indgives.
 § 4. Ved opgørelsen af, hvilke udgifter der skal afholdes inden  

 for den kvote, der er nævnt i § 2, stk. 1, medregnes alle udgifter til  

 direkte og indirekte investeringer i fast ejendom, der ikke er undtaget efter  

 stk. 6, herunder:
1) den kontantomregnede anskaffelsessum ved køb af fast ejendom, 2) afholdte udgifter til opførelse af bygninger og 3) afholdte udgifter til forbedring og vedligeholdelse af fast ejendom.
 Stk. 2. Når en bevillingshaver alene eller sammen med andre  

 realrenteafgiftspligtige har en bestemmende indflydelse i et selskab som  

 nævnt i § 2, stk. 2, skal investeringer som nævnt i stk. 1 medregnes  

 forholdsmæssigt efter bevillingshaverens besiddelse af kapitalandele i  

 selskabet.
Stk. 3. For det år, hvor en bevillingshaver alene eller sammen med  

 andre realrenteafgiftspligtige opnår en bestemmende indflydelse i et selskab  

 som nævnt i § 2, stk. 2, skal selskabets faste ejendomme medregnes  

 forholdsmæssigt efter bevillingshaverens besiddelse af kapitalandele i  

 selskabet.
Selskabets faste ejendomme opgøres til den kontantomregnede  

 anskaffelsessum, jf. kapitel 2. Den senest ansatte ejendomsværdi eller den  

 seneste årsregulering anvendes dog, såfremt denne værdi overstiger  

 anskaffelsessummen.
 Stk. 4. De i stk. 1, nr. 2 og 3, nævnte udgifter opgøres inklusive  

 moms.
 Stk. 5. Ved byggeri, der strækker sig over flere kalenderår,  

 fordeles de samlede byggeomkostninger på grundlag af de i de enkelte år  

 afholdte byggeomkostninger.
 Stk. 6. Følgende udgifter kan afholdes uden for kvoten:
1) udgifter til køb af fast ejendom fra anden bevillingshaver, når køberen  

 betaler realrenteafgift af afkastet, 2) udgifter til genopførelse eller genanskaffelse af en skadelidt ejendom,  

 i det omfang bevillingshaveren eller et selskab som nævnt i § 2, stk. 2, har  

 modtaget en forsikrings- eller erstatningssum til dækning af udgifterne, 3) udgifter til udbedring af fejl og mangler på fast ejendom, når disse  

 udgifter ikke afholdes af bevillingshaveren eller et selskab som nævnt i § 2,  

 stk. 2, og 4) udgifter ved overtagelse af fast ejendom på tvangsauktion som  

 ufyldestgjort panthaver, når der betales realrenteafgift af afkastet af  

 ejendommen.
 § 5. For ejendomme, der kun delvis er opført eller erhvervet i år,  

 hvor der er meddelt bevilling som nævnt i § 1, nedsættes afgiftsgrundlaget  

 forholdsmæssigt, således at der kun betales realrenteafgift af den del, som  

 er afholdt i de år, hvor der ikke er meddelt bevilling.
 § 6. Bevillingshaveren skal overholde følgende vilkår:
1) bevillingshaveren må ikke foretage direkte og indirekte investeringer i  

 institutionsejendomme, såsom plejehjem, skoler, hospitaler, børnehaver og  

 idrætshaller, samt direkte investeringer i boligejendomme, som ikke er  

 omfattet af byfornyelsesloven som nævnt i realrenteafgiftslovens § 3 b, jf.  

 dog § 4, stk. 6, og 2) bevillingshaveren må ikke indgå aftaler om udleje af fast ejendom til  

 en tidligere ejer (lease back).
Stk. 2. Stk. 1, nr. 2, finder også anvendelse, selv om ejendommen  

 udlejes til en tidligere ejer af en anden end ejeren (fremleje). Reglen  

 gælder også, når ejendommen udlejes til en anden end en tidligere ejer, hvis  

 den tidligere ejer direkte eller gennem andre selskaber m.v. kan udøve en  

 bestemmende indflydelse på lejerens handlemåde som følge af besiddelse af  

 kapitalandele, vedtægtsbestemmelser, aftaler eller fælles ledelse.
Det samme  

 gælder, hvis lejeren har en tilsvarende indflydelse på en tidligere ejers  

 handlemåde.
§ 7. Bevillingshaveren har adgang til at overføre den uudnyttede  

 del af en kvote til det efterfølgende år.
Overførslen kan dog højst udgøre et  

 beløb svarende til 50 pct. af den kvote, der i henholdt il § 3 er tildelt  

 bevillingshaveren.
Stk. 2. Bevillingshaveren kan overdrage den uudnyttede del af en  

 kvote til anden bevillingshaver.
Overdragelsen skal finde sted i det år, der  

 følger efter det år, som kvoten vedrører.
 § 8. Bevillingshaveren skal senest den 1. marts i året efter det  

 år, som bevillingen vedrører, til forsikringstilsynet oplyse:
1) omfanget og arten af de i bevillingsåret foretagne  

 ejendomsinvesteringer, 2) omfanget af de i henhold til § 7, stk. 2, foretagne overdragelser til  

 og fra anden bevillingshaver og 3) omfanget af den i henhold til § 7, stk. 1, ønskede overførsel til det  

 efterfølgende år.
Stk. 2. Oplysningerne indgives på særlige skemaer, der udarbejdes  

 af forsikringstilsynet.
Forsikringstilsynet kan dog tillade, at oplysningerne  

 indgives på EDB-medium.
Vilkårene herfor fastsættes af forsikringstilsynet.
 Stk. 3. De i stk. 1 nævnte oplysninger skal ledsages af en  

 statsautoriseret eller registreret revisors erklæring om oplysningernes  

 rigtighed.
 § 9. Forsikringstilsynet kan pålægge bevillingshaveren inden en  

 nærmere angiven frist at give de oplysninger, som tilsynet har brug for ved  

 kontrollen med overholdelsen af vilkårene for bevillingen.
 Stk. 2. Modtager forsikringstilsynet ikke oplysninger som nævnt i  

 stk. 1 inden for den angivne frist, kan tilsynet træffe afgørelse om, at  

 vilkårene for bevillingen er overtrådt.
 § 10. Forsikringstilsynet afgør, om den tildelte kvote er  

 overskredet, og om vilkårene for bevillingen er overtrådt.
 § 11. Afgørelser truffet af forsikringstilsynet i henhold til § 9,  

 stk. 2, og § 10 kan indbringes for ministeren for skatter og afgifter.
 § 12. Såfremt en bevillingshaver overskrider den tildelte kvote  

 eller ikke overholder vilkårene for bevillingen, indtræder der pligt til at  

 betale realrenteafgift af afkast af fast ejendom, jf. dog stk. 4.
 Stk. 2. Afgift efter stk. 1 betales fra og med det år, hvor  

 bevillingen er overtrådt.
 Stk. 3. Allerede meddelte bevillinger bortfalder i tilfælde af, at  

 der indtræder afgiftspligt efter stk. 1 og 2.
 Stk. 4. Såfremt kvoteoverskridelsen skyldes, at bevillingshaveren  

 som følge af andre realrenteafgiftspligtiges dispositioner skal medregne  

 indirekte investering som nævnt i § 2, stk. 2, indtræder der ikke  

 afgiftspligt, såfremt bevillingshaveren inden for en af forsikringstilsynet  

 fastsat frist afhænder sin kapitalandel i det pågældende selskab.
§ 13. Statsskattedirektoratet kan efter ansøgning tillade en  

 bevillingshaver at overskride kvoten efter § 3, hvis der foreligger særlige  

 omstændigheder.
Merbevillingen fragår i kvoten for det efterfølgende år.
 § 14. Statsskattedirektoratet kan kun imødekomme en ansøgning om  

 afgiftsfritagelse for tidligere bevillingshavere, såfremt særlige  

 omstændigheder taler derfor.
 § 15. Bevillingshaveren kan udtræde af kvoteordningen uden at  

 blive pålagt realrenteafgift efter § 12 ved senest den 31. december i året  

 forud for det afgiftsår, som kvoten vedrører, at meddele  

 statsskattedirektoratet, at udtræden af ordningen ønskes.
 § 16. Den første periode, for hvilken der kan ansøges om  

 afgiftsfritagelse, omfatter tiden 12. marts 1986 til 31. december 1986. Fra  

 denne første periode til det efterfølgende år kan bevillingshaveren overføre  

 hele den uudnyttede del af den i henhold til § 3 tildelte kvote.
 Stk. 2. Ansøgning om afgiftsfritagelse for de første tre år skal  

 indgives til statsskattedirektoratet senest den 15. oktober 1986.
 Stk. 3. Kvoterne for de første tre år beregnes på grundlag af de  

 afgiftspligtiges aktiver ved udgangen af afgiftsåret 1984.
Kapitel 2 Kontantomregning § 17. Anskaffelses- og afståelsessummer for fast ejendom omregnes  

 til kontantværdi.
Dette sker ved at lægge den kontante del af anskaffelses-  

 eller afståelsessummen sammen med kursværdien af ejendommens gældsposter.
 § 18. Omregningen efter § 17 foretages efter kursværdierne på  

 overdragelsestidspunktet (anskaffelses- og afståelsestidspunktet). Den ikke  

 kontante del af anskaffelses- og afståelsessummer omregnes til kursværdi  

 efter reglerne i §§ 19-22.
 § 19. Lån, der er ydet i form af børsnoterede obligationer,  

 ansættes til børskurs.
 Stk. 2. Kontantlån ansættes til børskursen for de underliggende  

 obligationer.
 Stk. 3. Indekslån ansættes til børskursen for de underliggende  

 obligationer gange den på overdragelsestidspunktet gældende indeksfaktor.
Stk. 4. Anslåede realkreditlån, der senere udbetales kontant,  

 ansættes til den børskurs, der er gældende den dag, de underliggende  

 obligationer sælges.
Anslåede realkreditlån, der senere overføres til  

 låntagerens konto i værdipapircentralen, ansættes til den kurs, der er  

 gældende den dag, obligationerne overføres.
 Stk. 5. Den børskurs, der skal anvendes efter reglerne i stk. 1-4,  

 er den seneste køberkurs, der er noteret på Københavns Fondsbørs på det i §  

 18, jf. dog stk. 4, nævnte tidspunkt.
§ 20. Pantsikrede lån, som ikke er omfattet af § 19, og som  

 forrentes med en fast procentdel af den til enhver tid gældende restgæld, og  

 hvor restgælden nedbringes over en på forhånd fastsat årrække med lige store  

 eller stigende afdrag, skal kursansættes efter et offentliggjort  

 tabelmateriale.
Dette udarbejdes kvartalsvis af statsskattedirektoratet på  

 grundlag af kursforholdene ved udgangen af kvartalet.
Tabelmaterialet kan  

 rekvireres hos den kommunale ligningsmyndighed.
Stk. 2. Udlandslån med statslig kurssikring (K-lån) med en fastsat  

 lav rente i en periode, hvorefter restgælden refinansieres ved optagelsen af  

 et obligationslån, kursansættes i den første periode efter det i stk. 1  

 nævnte tabelmateriale.
Ved afståelse af ejendommen efter den fastsatte  

 periode anvendes reglerne i § 19.
 Stk. 3. Andre lån, der skal omregnes til kursværdien, ansættes  

 ligeledes efter det i stk. 1 nævnte tabelmateriale, idet der dog skal tages  

 hensyn til eventuelle særlige vilkår.
 § 21. For lån, der kan indfries til pari, kan der ikke anvendes en  

 kurs over 100.
 § 22. Forpligtelser til at udrede brugs-, rente- og  

 indtægtsnydelser medtages til den kapitaliserede værdi, opgjort efter  

 bekendtgørelse nr. 505 af 20. oktober 1983 om arve- og gaveafgift.
 Stk. 2. Ved videreoverdragelse af en ejendom, hvorpå der hviler en  

 forpligtelse som nævnt i stk. 1, opgøres kapitalværdien efter ydelsens årlige  

 værdi og kapitaliseringsfaktorerne på overdragelsestidspunktet.
 § 23. Bekendtgørelsen træder i kraft dagen efter offentliggørelsen  

 i Lovtidende.
Ministeriet for skatter og afgifter, den 29. september 1986 Isi Foighel / Hanne Søgaard Hansen Efter 2. behandling den 16. december 1992 § 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 867 af 22. oktober 1992, foretages følgende ændringer:
 1. §§ 3 b og 3 c affattes således:
»§ 3 b.
En institution, der er realrenteafgiftspligtig efter  

 § 2, nr. 1-3 og 5-8, kan foretage investeringer, der er fritaget for  

 realrenteafgift efter stk. 2 og 3, hvis udgifterne til investeringerne ikke  

 overstiger den afgiftspligtiges kvote, jf. § 3 c, og når investeringerne  

 foretages i 1) nybyggeri af erhvervsejendomme, der opføres af den afgiftspligtige, 2) ejendomme omfattet af en beslutning efter kapitel II i lov om  

 byfornyelse og boligforbedring, når den realrenteafgiftspligtige institution  

 afholder forbedringsudgifter, der medfører en værdiforøgelse på ejendommen på  

 mindst 100 pct., 3) nybyggeri, der opføres af den afgiftspligtige i områder, der er  

 omfattet af en beslutning efter kapitel II i lov om byfornyelse og  

 boligforbedring, eller 4) byfornyelse omfattet af lov om privat byfornyelse.
 Stk. 2. I de tilfælde, der omfattes af stk. 1, nr. 1, 2 og 3, er  

 alt afkast fra ejendommen undtaget fra afgift.
Stk. 3. I de tilfælde, der omfattes af stk. 1, nr. 4, er den  

 lejeforhøjelse, der opkræves efter § 5 i lov om privat byfornyelse, og det  

 statstilskud, der ydes efter § 6 a i samme lov, undtaget fra afgift.
Den  

 afgiftspligtige kan ikke fradrage eventuelle vedligeholdelsesudgifter, der er  

 omfattet af tilsagnsgrundlaget efter § 9 a i lov om privat byfornyelse.
Stk. 4. Den afgiftspligtige institution opgør sine årlige udgifter  

 til investering i de i stk. 1 nævnte tilfælde efter § 3 c, stk. 5 og 6. Hvis  

 den afgiftspligtiges kvote overskrides, kan den afgiftspligtige selv vælge,  

 til hvilke af årets udgifter på en eller flere af de i stk. 1, nr. 1, 2, 3  

 eller 4, nævnte ejendomme overskridelsen skal henføres.
I det omfang  

 overskridelsen henføres til udgifter på en af de i stk. 1, nr. 1, 2 eller 3,  

 nævnte ejendomme, bortfalder realrenteafgiftsfritagelsen for den pågældende  

 ejendom fra og med det år, hvori overskridelsen sker.
I det omfang  

 overskridelsen henføres til udgifter på en af de ejendomme, der omfattes af  

 stk. 1, nr. 4, nedsættes det beløb, der efter stk. 3 er fritaget for afgift,  

 efter forholdet mellem overskridelsen og den samlede udgift til byfornyelsen  

 på den pågældende ejendom.
Stk. 5. En ejendom som nævnt i stk. 1, nr. 1, 2 og 3, der i et  

 afgiftsår ikke omfattes af fritagelsen, kan ikke inddrages under denne i et  

 senere afgiftsår.
Denne regel gælder fra og med det første år, hvor der  

 afholdes byggeomkostninger.
 Stk. 6. Hvis en byfornyelse efter lov om privat byfornyelse  

 omfattes af stk. 1, nr. 4, skal alle udgifter til byfornyelsen afholdes inden  

 for den afgiftspligtiges kvote, medmindre den afgiftspligtiges samlede  

 udgifter til investeringerne i stk. 1 overstiger kvoten, jf. stk. 4.
§ 3 c.
Den afgiftspligtiges kvote beregnes som en så stor del af  

 en samlet årlig kvote, som svarer til forholdet mellem den afgiftspligtiges  

 selvangivne aktiver ved udgangen af afgiftsåret tre år før det år, som kvoten  

 gælder for, og de selvangivne aktiver på samme tidspunkt hos alle  

 realrenteafgiftspligtige som nævnt i § 2, nr. 1-3 og 5-8. Kvoten afrundes  

 nedad til nærmeste kronebeløb, der kan deles med 1000.
Stk. 2. Den samlede årlige kvote udgør et grundbeløb på 1.530 mio.  

 kr.
Grundbeløbet reguleres efter personskattelovens § 20, dog således at det  

 regulerede kronebeløb afrundes opad til nærmeste kronebeløb, der kan deles  

 med en million.
Stk. 3. En afgiftspligtig kan overdrage uudnyttede andele af sin  

 kvote efter stk. 1 til en anden afgiftspligtig.
Overdragelsen skal ske senest  

 den 15. juli i det følgende år.
Stk. 4. Den afgiftspligtige kan fremføre en uudnyttet del af  

 kvoten efter eventuel overdragelse efter stk. 3 til det følgende år.
Der kan  

 dog højst overføres et beløb svarende til 50 pct. af kvoten efter stk. 1.
Stk. 5. Som udgift til investering regnes i de under § 3 b, stk.  

 1, nr. 1, 2 og 3, omtalte tilfælde ejendommens handelsværdi i det afgiftsår,  

 hvor de første byggeomkostninger afholdes.
Allerede afholdte  

 projekteringsomkostninger medregnes i dette år.
Som udgift til investering i  

 de enkelte afgiftsår regnes endvidere afholdte byggeomkostninger, herunder  

 udgifter til forbedring og vedligeholdelse, og afholdte  

 projekteringsomkostninger.
Udgifter til genopførelse eller genanskaffelse af  

 en skadelidt ejendom i det omfang, der er udbetalt en skadeserstatning eller  

 en forsikringssum, medregnes dog ikke.
Handelsværdi opgøres som kontantværdi.
Stk. 6. Som udgift til investering regnes i de under § 3 b, stk.  

 1, nr. 4, omtalte tilfælde udgifter, der er omfattet af tilsagnsgrundlaget  

 efter § 9 a i lov om privat byfornyelse.« 2. Efter § 4 c indsættes:
»§ 4 d.
Hvis en ejendoms hele afkast, der tidligere var  

 realrenteafgiftsfrit, jf. § 3 b, stk. 1, nr. 1, 2 og 3, bliver  

 afgiftspligtigt, betragtes ejendommen som anskaffet for handelsværdien ved  

 begyndelsen af det afgiftsår, hvori afgiftspligten indtræder.
Stk. 2. Hvis en ejendoms hele afkast, der tidligere var  

 realrenteafgiftspligtigt, bliver afgiftsfrit, jf. § 3 b, stk. 1, nr. 1, 2 og  

 3, opgøres en avance efter § 4 c ved udgangen af det sidste afgiftsår, hvori  

 afgiftspligten består, som om ejendommen blev solgt for handelsværdien på  

 dette tidspunkt.« 3. I § 28, stk. 1, nr. 3, indsættes efter »og den  

 afgiftspligtige del heraf«: »herunder oplysninger vedrørende  

 kvoten, jf. §§ 3 b og 3 c,».
§ 2 Stk. 1. Loven finder anvendelse fra og med afgiftsåret 1993.
 Stk. 2. En uudnyttet tildelt kvote for 1992 kan overdrages til en  

 anden institution, hvis overdragelsen sker til brug i afgiftsåret 1993. Den  

 resterende del af den uudnyttede tildelte kvote for 1992 kan den  

 afgiftspligtige fremføre til 1993. Der kan dog højst fremføres et beløb  

 svarende til 50 pct. af den tildelte kvote for 1992.
 Stk. 3. Afkast fra ejendomme, som var fritaget fra realrenteafgift  

 efter reglerne i realrenteafgiftslovens § 3 b, jf. lovbekendtgørelse nr. 867  

 af 22. oktober 1992, er fritaget for realrenteafgift efter de regler, der  

 gælder for ejendomme, der er omfattet af § 3 b, stk. 1, nr. 1 og 2, som  

 affattet ved denne lovs § 1, nr. 1.
 Stk. 4. Realrenteafgiftslovens § 3 c, stk. 5, 1. pkt., som  

 affattet ved denne lovs § 1, nr. 1, gælder ikke for fast ejendom, som den  

 afgiftspligtige har erhvervet inden 1. januar 1993, og som er medregnet i den  

 afgiftspligtiges kvote efter de hidtil gældende regler.
Stk. 5. For 1993 udgør den samlede kvote 1,8 mia. kr.
For 1994  

 udgør den samlede kvote 1,9 mia. kr.
Størrelsen af den enkelte  

 afgiftspligtige kvote for de to år beregnes efter de regler, der følger af §  

 3 i bekendtgørelse nr. 663 af 29. september 1986.
