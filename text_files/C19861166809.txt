 1. Direktoratet anmoder herved om, at  

 tjenestestedernes bidrag til forslag til lov om tillægsbevilling for  

 finansåret 1986 indsendes til direktoratets løn- og regnskabskontor på  

 vedlagte bilag snarest muligt og senest den 23. oktober 1986.
Tjenestestederne skal ikke foretage nogen procentvis opskrivning af  

 bevillingerne svarende til pris- og lønregulering.
I stedet skal  

 tjenestestederne bl.a. på baggrund af forbrugserfaringen fra tidligere  

 finansår og det nu kendte forbrug i indeværende finansår beregne det  

 forventede årsforbrug, incl. supplementsposteringer.
Endvidere bedes beregnet  

 det forventede samlede momsbeløb på konto 55.
 Såfremt det nu forventede årsforbrug efter tjenestestedets fornyede  

 vurdering overstiger det pr. 3. juli 1986 udmeldte regnskabstal med tillæg af  

 særbevillinger, forudsættes tjenestestedets bidrag vedlagt en udførlig  

 redegørelse for årsagerne hertil, herunder med angivelse af, hvilke  

 besparelsestiltag, som tjenestestedet har iværksat eller agter at iværksætte  

 med henblik på at overholde det udmeldte regnskabstal.
Tjenestestedets bidrag skal indeholde oplysninger om forholdet mellem  

 budgetbelæg og faktisk belæg.
Som nævnt i direktoratets skrivelse af 3. juli  

 1986 bemærkes i den forbindelse, at det til grund for de udmeldte  

 regnskabstal fastsatte budgetbelæg er ca. 90 procent for de enkelte  

 tjenestesteder.
Såfremt budgetbelægget er eller forventes at blive lavere end  

 forudsat, skal direktoratet anmode om en nærmere redegørelse for det heraf  

 opståede mindreforbrug i forhold til det udmeldte regnskabstal.
Såfremt  

 budgetbelægget er eller forventes at blive højere end forudsat, skal  

 direktoratet erindre om, at de udmeldte regnskabstal alene kan overskrides  

 med direktoratets godkendelse.
Til brug for belægsoplysningerne vedlægges et  

 særligt skema.
 Direktoratet vil senere tage stilling til, i hvilket omfang overskridelser  

 af de udmeldte regnskabstal skal modregnes i den endelige bevilling  

 (regnskabstal) for 1987.
 Efter afgivelse af bidragene til tillægsbevillingsloven forudsættes det  

 relle forbrug ikke at overstige det indberettede forventede årsforbrug.  

 Direktoratet bedes i øvrigt snarest muligt orienteret om eventuelle  

 mindreforbrug i forhold til det indberettede forventede årsforbrug.
 2. Opmærksomheden henledes på, at der som hidtil kun  

 skal medtages udgifter og indtægter, der konteres af tjenestestedet.
 3. Alle beløb anføres i hele kroner (100,- kr.).
 Såfremt spørgsmålet om en merudgifts afholdelse tidligere har været  

 forelagt direktoratet, henvises til korrespondance herom.
4. Alle særbevillinger incl. energibesparende  

 foranstaltninger og overheadudgifter til langtidsledige skal specificeres på  

 vedlagte skema.
Udgifterne skal være indeholdt i årsforbruget på de  

 respektive konti.
5. For afsnit 3.03. Beskæftigelse og erhvervsmæssig  

 uddannelse skal der indsendes bidrag for henholdsvis 6. Opmærksomheden henledes på direktoratets skrivelse  

 af 17. januar 1986 (j.nr. 1. afd. 2-1-85) vedrørende særskilt opgørelse af  

 udgifter til hærværksskader, lynnedslag og lignende.
 7. Direktoratet skal anmode om en særskilt opgørelse  

 over afholdelse af ugifter i forbindelse med foranstaltninger mod sygdommen  

 AIDS.
 8. For så vidt angår udgifter i forbindelse med  

 ansættelse af langtidsledige henvises til direktoratets skrivelser af 28.  

 december 1982 og 7. december 1983 (j.nr. 1. afd. 101/1982) samt af 17. januar  

 1986 (j.nr. 1. afd. 2-1-85). Der skal udfærdiges et særskilt skema for  

 henholdsvis statslige og kommunale langtidsledige.
 9. Direktoratet skal anmode om en særskilt opgørelse  

 over afholdelsen af de direkte udgifter for hele finansåret 1986 vedrørende  

 anvendelsen af SCR og SCL jf. finansministeriets bekendtgørelse nr. 46 af 10.  

 september 1984 om statens regnskabsvæsen m.v.
 10. Vedrørende tjenestestedernes bevilling for 1987  

 kan direktoratet foreløbigt oplyse, at udgangspunktet - jf. dog herved bl.a.  

 pkt. 1 om regulering for merforbrug i 1986 - vil være det udmeldte  

 regnskabstal for 1986. Såfremt tjenestestedet har bemærkninger hertil, skal  

 direktoratet anmode om en udførlig redegørelse.
 Til brug for direktoratets videre overvejelser skal man på vedlagte skema  

 anmode om et forslag til fordeling på de enkelte hovedkonti af en bevilling  

 svarende til det udmeldte regnskabstal for 1986.
11. Eventuelle spørgsmål om udfyldelse af skemaerne  

 kan rettes til hovedbogholder A.
Haugaard Nielsen.
Bjarne Christensen fg.
/Lene Møller-Nielsen Kriminalforsorgens anstalter og personaleskole.
