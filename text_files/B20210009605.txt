Bekendtgørelse om ændring af bekendtgørelse om vagtvirksomhed § 1 I bekendtgørelse nr. 1408 af 4. december 2017 om vagtvirksomhed, som ændret ved bekendtgørelse nr. 1097 af 21. august 2018, foretages følgende ændringer:
 1. I § 9, stk. 2, ændres »Justitsministeriet« til: »Politiet«.
 2. I § 28, stk. 1, ændres »§§ 1-8, § 9, stk. 3, §§ 10-12« til: »§§ 1-12«.
§ 2 Stk. 1. Bekendtgørelsen træder i kraft den 1. februar 2021.
 Stk. 2. Medmindre justitsministeren bestemmer andet, behandles sager, der er modtaget i Justitsministeriets departement før den 1. februar 2021, og hvori der træffes afgørelse efter § 9, stk. 2, i bekendtgørelse nr. 1408 af 4. december 2017 om vagtvirksomhed, som ændret ved bekendtgørelse nr. 1097 af 21. august 2018, i Justitsministeriets departement, således at ministeren træffer afgørelse.
