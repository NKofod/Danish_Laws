En grundejer havde delvist nedlagt delvist afspærret en privat  

 fællesvej på landet, og kommunen nægtede at gribe ind.
Ministeriet udtalte,  

 at private fællesveje på landet lovligt kan nedlægges på privat initiativ og  

 at spørgsmålet om en sådan nedlæggelse strider mod private vejrettigheder er  

 et privatretligt anliggende, som kommunen ikke kan tage stilling til.
 I brev af 5. september 1984 har De som ejer af ejendommen matr. nr. klaget  

 over A byråds beslutning vedrørende et spørgsmål om nedlæggelsen af en del af  

 en privat fællesvej, der forløber langs nordskellet af Deres ejendom og  

 videre mod vest over ejendommen matr. nr. p.
 Ifølge beslutningen har byrådet henvist til, at vejmyndigheden ikke har  

 hjemmel til at afgøre spørgsmål om vejrettigheder til den nedlagte strækning,  

 idet sådanne spørgsmål er af privatretlig karakter, hvorfor de i mangel af  

 enighed mellem grundejerne henhører under domstolene.
 Det fremgår af en udskrift af vejsynsprotokollen, at ejerne af ejendommen  

 matr. nr. p har afspærret og delvis nedlagt den strækning af vejen, der  

 forløber over matr. nr. p, idet denne ejer bestrider, at De har vejret til  

 såvel denne vejstrækning som til en syd for strækningen øst-vestgående vej  

 over matr. nr. p med forbindelse til en vej langs sydskellet af Deres  

 ejendom.
 De har anført, at byrådets beslutning er påklaget med henblik på at få  

 opklaret, om det er rigtigt, at en grundejer kan nedlægge en vejstrækning,  

 uden at den i privatlovens kapitel 9 beskrevne fremgangsmåde er fulgt, og at  

 vejmyndigheden i et sådant tilfælde intet kan foretage sig bortset fra at  

 henvise de til den nedlagte vej berettigede til at indbringe spørgsmålet for  

 domstolene.
Af en fra A byråd indhentet udtalelse fremgår, at fællesvejen er beliggende i landzone, hvorfor sagen er behandlet efter  

 bestemmelserne i privatvejslovens afsnit II.
at det ved vejsynet ikke var muligt at tilvejebringe enighed, hverken om  

 vejrettigheder eller vejstræknigens eksistens, samt at byrådet finder, at vejlovgivningen ikke indeholder hjemmel for kommunen  

 til at afgøre spørgsmål om vejrettigheder eller istandsættelse og  

 vedligeholdelse af det nedlagte vejstykke, så længe spørgsmålet om  

 vejrettighederne ikke er afklaret.
 Ministeriet skal oplyse, at da vejen er beliggende i landzone, er den ikke  

 omfattet af bestemmelserne i privatvejslovens afsnit III, men af  

 bestemmelserne i lovens afsnit II, dvs. §§ 14-20.
Efter § 14, stk. 5, »kan« en privat fællesvej nedlægges efter  

 reglerne i lovens kapitel 9. Ordet »kan« medfører, at  

 bestemmelserne i kapitel 9 ikke nødvendigvis skal anvendes for at nedlægge en  

 privat fællesvej på landet.
En nedlæggelse kan således også gennemføres på  

 privat initiativ.
Spørgsmålet om, hvorvidt en sådan nedlæggelse er i strid  

 med andre grundejeres vejrettigheder, er et privatretligt spørgsmål, som  

 vejmyndigheden ikke kan tage stilling til.
Vejmyndigheden må derfor henvise  

 grundejerne til i mangel af enighed at indbringe sagen for domstolene.
A  

 byråds afgørelse er således i overensstemmelse med disse bestemmelser, og  

 ministeriet kan derfor ikke kritisere afgørelsen.
 Offentliggjort i VEJLOVE udgivet af DAFOLO.
