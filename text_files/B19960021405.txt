I medfør af § 138 b i lov om social bistand, jf. lovbekendtgørelse nr. 110 af 26. februar 1996, meddeles:
§ 1.  Socialministeren har den 21. marts 1996  

 godkendt, at Juelsminde Kommune deltager i en forsøgsordning, der giver  

 forældre med børn i alderen 6 måneder til og med 5 år ret til at vælge et  

 økonomisk tilskud til brug for en privat dagpasningsordning i stedet for den  

 plads i et offentligt dagtilbud, som de har fået eller står overfor at skulle  

 have tildelt.
Det frie valg gælder for forældre, hvis børn har et  

 pasningsbehov, som kommunen efter sine visitationsregler har godkendt at  

 ville dække.
 § 2.  Forsøgsordningen indebærer, at § 63, stk. 1, §  

 63 a, stk. 1 - 4, og § 133, stk. 1, i lov om social bistand fraviges i  

 Juelsminde Kommune.
§ 3.  Juelsminde Kommune bevilges et rammebeløb på  

 510.000 kr. i 1996 og 510.000 kr. i 1997. Staten dækker med denne ramme  

 halvdelen af kommunes udgifter til tilskud til private dagpasningsordninger  

 under forsøgsordningen.
Beløbet for 1997 forudsætter bevillingsmyndighedernes  

 godkendelse.
 Stk. 2.  Forældrenes adgang til at indgå i ordningen  

 gælder kun indtil kommunen har disponeret over det bevilgede rammebeløb.
 Stk. 3.  Såfremt kommunen i forbindelse med  

 iværksættelse af hjælpeforanstaltning efter bistandslovens § 33 anser det for  

 nødvendigt, at et barn skal optages i et dagtilbud, kan kommunalbestyrelsen  

 beslutte, at forældrene ikke kan benytte muligheden for at vælge at få et  

 tilskud til privat dagpasningsordning i stedet for at benytte et offentligt  

 dagtilbud.
 § 4.  Tilskuddet, der ydes efter ansøgning fra  

 forældrene, er fastsat til maksimalt 34.000 kr. årligt til forældre med børn  

 i alderen 6 måneder til 2 år og maksimalt 34.000 kr. årligt til forældre med  

 børn i alderen 3 til og med 5 år.
Stk. 2.  Tilskuddet er fastsat på grundlag af udgiften  

 til fuldtidstilbud.
Tilskuddet nedsættes forholdsmæssigt for deltidstilbud.  

 Tilskuddet kan dog ikke udbetales med et højere beløb end forældrenes  

 dokumenterede udgift til dagpasningsordningen.
 Stk. 3.  Tilskuddet kan ikke anvendes til forældrenes  

 egen pasning af børnene.
 Stk. 4.  Der kan maksimalt udbetales tre tilskud til  

 samme husstand.
 Stk. 5.  Tilskuddet ydes så længe de enkelte forældre  

 benytter ordningen dog højst frem til forsøgsperiodens udløb.
 § 5.  Juelsminde Kommune skal godkende de private  

 dagpasningsordninger eller pasningsaftaler, som forældrene etablerer eller  

 benytter sig af til børnepasning i forbindelse med forsøgsordningen.
Stk. 2.  Kommunen orienterer månedligt den kommunale  

 skattemyndighed om de pasningsaftaler, der er godkendt i den forløbne måned.  

 Kommunen orienterer herunder om identiteten af de fysiske eller juridiske  

 personer, der er skattepligtige af tilskud, som ydes til disse  

 pasningsaftaler.
Kommunen orienterer endvidere årligt den kommunale  

 skattemyndighed om størrelsen af det samlede statslige og kommunale tilskud,  

 der i det forløbne kalenderår er ydet til den enkelte skattepligtige.
 § 6.  Juelsminde Kommune fører løbende tilsyn med de  

 private dagpasningsordninger, jf. § 5.
 § 7.  Forsøgsgodkendelsen træder i kraft den 21. marts  

 1996 og gælder til og med 31. december 1997.
 Stk. 2.  Forsøgsgodkendelsens nærmere indhold fremgår af  

 Socialministeriets brev af 21. marts 1996 til Juelsminde Kommune.
