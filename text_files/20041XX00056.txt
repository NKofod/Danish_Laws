Skriftlig fremsættelse (27. oktober 2004) Kirkeministeren  

  

 (Tove Fergo):
 Herved tillader jeg mig for Folketinget at fremsætte:
Forslag til lov om  

 ændring af lov om begravelse og ligbrænding (Delegation af kompetence) (Lovforslag nr.
L 57).
I medfør af  

 begravelsesloven  

 kan kirkeministeren tillade, at urner med asken efter en afdød person under  

 visse betingelser nedsættes på privat ejendom.
Med hjemmel i begravelsesloven  

 kan kirkeministeren endvidere tillade, at asken efter en afdød person spredes  

 over åbent hav, eller at der foretages deling af en afdød persons aske.
 I henhold til begravelsesloven kan bestyrelsen for en  

 folkekirkelig kirkegård med kirkeministerens tilladelse overlade en del af  

 denne til brug for et trossamfund uden for folkekirken.
Formålet med den foreslåede lovændring er udelukkende at  

 overføre dele af Kirkeministeriets kompetence i medfør af begravelsesloven  

 til  

 stiftsøvrigheder og provstiudvalg.
Lovforslaget tilsigter ikke at udvide  

 mulighederne for, hvorledes der kan forholdes med asken efter en afdød  

 person.  

 I overensstemmelse med hidtil fulgt praksis vil der alene blive givet  

 tilladelse til nedsættelse af en askeurne på privat ejendom af en vis  

 størrelse, til spredning af aske efter en afdød person eller til deling af en  

 afdød persons aske.
 Der vil fortsat ikke blive givet tilladelse til spredning af  

 asken efter en afdød person over landjorden, indsøer eller vandløb ligesom  

 der  

 ikke vil kunne gives tilladelse til anbringelse af asken i private hjem.
 Som et led i decentralisering af dele af Kirkeministeriets  

 sagsområde foreslås det, at kompetencen i de nævnte tre sagstyper flyttes fra  

 kirkeministeren til landets stiftsøvrigheder.
 Med hensyn til godkendelse af at der på kirkegårde indrettes  

 særlige afsnit til brug for trossamfund uden for folkekirken, foreslås det,  

 at  

 godkendelseskompetencen flyttes fra kirkeministeren til landets  

 provstiudvalg.  

 Dog forbliver godkendelseskompetencen hos kirkeministeren, for så vidt angår  

 kommunalt bestyrede kirkegårde.
