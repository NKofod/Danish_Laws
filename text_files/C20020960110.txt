Cirkulæreskrivelse  

 om international kompetence i sager om separation og skilsmisse, i sager om  

 forældremyndighed samt i sager om børne- og ægtefællebidrag - ændring af  

 Nordisk Ægteskabskonvention (Til samtlige statsamter, herunder Københavns  

 Overpræsidium) Ved overenskomst af 6. februar 2001 er overenskomst mellem  

 Danmark,  

 Finland, Island, Norge og  

 Sverige indeholdende internationalprivatretlige bestemmelser om ægteskab,  

 adoption og værgemål undertegnet i Stockholm den 6. februar 1931 med senere  

 tillæg (Nordisk Ægteskabskonvention) blevet ændret.
 Ændringerne træder i  

 kraft den 1. november 2002.
 Civilretsdirektoratet er  

 i gang med at bringe de relevante administrative forskrifter i  

 overensstemmelse  

 med ændringerne af konventionen.
 En kopi af den danske  

 udgave af overenskomsten af 6. februar 2001 vedlægges.
 Ændringerne af  

 konventionen vil især få betydning på følgende områder:
Børne- og  

 ægtefællebidrag Efter ændringen af  

 konventionen er sager om børne- og ægtefællebidrag ikke længere omfattet af  

 konventionen.
Dette betyder bl.a., at  

 statsamternes internationale kompetence i forhold til de andre nordiske lande  

 i  

 sager om ægtefællebidrag og om bidrag til børn født i ægteskabet ikke længere  

 skal afgøres efter Nordisk Ægteskabskonvention.
Kompetencen skal i stedet  

 afgøres  

 efter følgende konventioner:
   

 	  

 Konvention af 27. september 1968 om retternes kompetence og om  

 fuldbyrdelse af retsafgørelser i borgerlige sager (EF-domskonventionen).
   

 	  

 Konvention af 16. september 1988 om retternes kompetence og om  

 fuldbyrdelse af retsafgørelser i borgerlige sager, herunder handelssager  

 (Lugano-konventionen).
 Fremover vil der således  

 gælde de samme kompetenceregler, uanset om de er tale om børn født i eller  

 udenfor ægteskab.
 De nye regler finder  

 først anvendelse på ansøgninger, der modtages fra og med den 1. november  

 2002.  

 Hvis statsamtet inden da modtager en ansøgning om fastsættelse eller ændring  

 af  

 et bidrag, som skal afvises ud fra de nugældende regler i Nordisk  

 Ægteskabskonvention, men som statsamtet vil kunne behandle fra og med den 1.  

 november 2002, bør ansøgeren orienteres om muligheden for at genfremsætte  

 ansøgningen, når de nye regler er trådt i kraft.
Indholdet af de 2  

 ovennævnte konventioner er nærmere beskrevet i Skarrildhus-beretningen for  

 1998, pkt.
B.c.1.
Separation,  

 skilsmisse, forældremyndighed og samvær Ved ændringen er  

 kompetencereglerne i sager om separation, skilsmisse, forældremyndighed og  

 samvær også blevet ændret.
 Ændringerne betyder især,  

 at statsamternes kompetence til at behandle sager om separation/skilsmisse  

 ikke  

 længere vil være knyttet til ægtefællernes bopæl, men til deres  

 sædvanlige opholdssted.
 Samtidig vil  

 konventionens kompetenceregler i sager om forældremyndighed og samvær blive  

 begrænset  

 til alene at omfatte sager, der behandles i forbindelse med en sag om  

 separation eller skilsmisse.
 Direktoratet vil senere  

 redegøre for de nærmere indhold af de nye bestemmelser.
Civilretsdirektoratet, den 3. september  

 2002 Lars Thøgersen Bilag 1 Færøerne og Grønland Ovennævnte ændringer af Nordisk Ægteskabskonvention træder  

 også i kraft på Færøerne og på Grønland den 1. november 2002.
 Det bemærkes dog, at hverken EF-Domskonventionen eller  

 Lugano-konventionen gælder for Færøerne og Grønland.
