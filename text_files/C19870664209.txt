 Det meddeles herved, at Finansministeriet og HK den 20. juli 1987 har  

 indgået vedhæftede tillægsaftale vedrørende løn- og ansættelsesforholdene for  

 analysefunktionærer ved Statsfrøkontrollen, der ikke er tjenestemænd i staten  

 eller ansat på tjenestemandslignende vilkår.
 Tillægsaftalen har virkning fra 1. april 1987 og afløser tillægsaftalen af  

 17. december 1985.
 For analysefunktionærer gælder i øvrigt ansættelsesvilkårene i  

 laboratoriefunktionæroverenskomsten af 18. juni 1987 alene med de  

 undtagelser, som fremgår af tillægsaftalens §§ 3 og 4.
 Endvidere er de af tillægsaftalen omfattede medarbejdere som hidtil  

 omfattet af den mellem aftaleparterne indgåede hovedaftale.
 Ændringer i forhold til tillægsaftalen af 1985 er markeret ved streger i  

 marginen.
 Idet man i øvrigt henviser til tillægsaftalens bestemmelser, bemærkes  

 følgende:
 Fra 1. april 1987 anvendes som lønvilkår skalatrin og stedtillægsfordeling  

 fra tjenestemandssystemet.
 Overgangsreglerne er anført i bilag 1 til  

 laboratoriefunktionæroverenskomsten.
Det bemærkes, at der nu er åbnet mulighed for lokalt at aftale en mere  

 fleksibel tilrettelæggelse af arbejdstiden.
Der henvises til § 18 i  

 laboratoriefunktionæroverenskomsten.
 Samtidig understreges det, at deltidsansattes arbejdstid med et varsel  

 svarende til et opsigelsesvarsel kan nedsættes forholdsmæssigt, hvor  

 nedsættelsen er sagligt begrundet (bevillingsmæssige,  

 arbejdstilrettelæggelsesmæssige eller andre forhold). Nedsættelsen kan max.  

 ske til 15 timer pr. uge.
 Det tilføjes, at eventuelle tvivlsspørgsmål vedrørende tillægsaftalen  

 forventes forelagt Finansministeriet.
Finansministeriet Lønnings- og Pensionsdepartementet, Den 20. juli 1987 P.
M.
V.
E.
B.
H.
E.
Kristensen TILLÆGSAFTALE MELLEM FINANSMINISTERIET OG HANDELS- OG KONTORFUNKTIONÆRERNES FORBUND I DANMARK FOR ANALYSEFUNKTIONÆRER Kapitel 1. Område.
 § 1.  Analysefunktionærer ved statsfrøkontrollen, der  

 ikke er tjenestemænd eller ansat på tjenestemandslignende vilkår, er omfattet  

 af laboratoriefunktionæroverenskomsten af 18. juni 1987 med de afvigelser,  

 der følger af nærværende tillægsaftale.
 Kapitel 2. Lønvilkår.
 § 2.  Analysefunktionærerne aflønnes med en løn  

 svarende til lønnen for laboratorieassistenter.
 Stk. 2.  Ved beregning af anciennitet ved nyansættelse  

 medtages med den præsterede arbejdstid forudgående beskæftigelse ved  

 frøanalysearbejde - herunder tvungen civil værnepligt, militær- eller  

 civilforsvarstjeneste - afrundet opad til et helt antal måneder.
 I beregningen medregnes dog beskæftigelse med en beskæftigelsesgrad på fra  

 15-19 timer pr. uge som halv anciennitet, medens beskæftigelse på 20 timer og  

 derover medregnes som fuld anciennitet.
 Beskæftigelse efter 1. april 1987 i 15 timer pr. uge eller derover  

 medregnes som fuld anciennitet.
 Kapitel 3. Ansættelsens ophør.
§ 3.  Er en analysefunktionær ved skriftlig kontrakt  

 ansat til udførelse af en i kontrakten nøje beskrevet arbejdsopgave, ophører  

 ansættelsen uden opsigelse og uden varsel, når den i kontrakten beskrevne  

 arbejdsopgave er udført.
Gyldigheden af en sådan kontrakt er betinget af, at  

 det i kontrakten er angivet, at ansættelsen ophører uden opsigelse og uden  

 varsel, når den i kontrakten beskrevne arbejdsopgave er udført, samt at der i  

 kontrakten er angivet såvel et maksimum som et minimum for varigheden af  

 arbejdsopgavens udførelse.
 Stk. 2.  En i henhold til stk. 1, indgået kontrakt  

 begrænser ikke adgangen til at indgå aftale om midlertidig ansættelse eller  

 ansættelse på prøve.
 Kapitel 4. Undtagelser.
 § 4.  Fra tillægsaftalen er undtaget  

 laboratoriefunktionæroverenskomstens §§ 6, 8-12, 15, stk. 2 og 3, samt 28.
 Kapitel 5. Varighed.
 § 5.  Nærværende tillægsaftale har virkning fra den 1.  

 april 1987 og afløser tillægsaftalen af 17. december 1985. Aftalens varighed  

 følger laboratoriefunktionæroverenskomstens bestemmelser herom.
København, den 20. juli 1987 Handels- og Kontorfunktionærernes Forbund i Danmark Peter Waldorff.
Handels- og Kontorfunktionær Foreningen i København Inge Mortensen Finansministeriet Lønnings- og Pensionsdepartementet P.
M.
V.
E.
B.
