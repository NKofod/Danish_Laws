 I medfør af § 3, stk 2, jf. § 1, stk 2, i lov om lægemidler, jf.  

 lovbekendtgørelse nr. 452 af 10. juni 1992, fastsættes efter bemyndigelse:
 § 1.  Det er tilladt i reklame for kondomer og  

 vaginale beskyttelsesposer at angive, at disse yder beskyttelse mod en eller  

 flere af de i bilag 1 nævnte seksuelt overførte sygdomme, uanset at det i  

 medfør af bekendtgørelse om svangerskabsforebyggende midler i øvrigt ikke er  

 tilladt at reklamere med, at svangerskabsforebyggende midler er forebyggende,  

 lindrende eller virksomme mod sygdomme eller sygdomssymptomer.
 Stk. 2.  Sundhedsstyrelsen kan i konkrete tilfælde  

 bestemme, at et kondom eller en vaginal beskyttelsespose ikke er omfattet af  

 bekendtgørelsens bestemmelser.
 § 2.  Reklame for kondomer og vaginale  

 beskyttelsesposer skal være nøgtern og saglig og må ikke give et overdrevent,  

 ufyldestgørende, misvisende eller vildledende billede af kondomet eller den  

 vaginale beskyttelsespose, jf. § 12, stk. 3, i bekendtgørelse om  

 svangerskabsfore- byggende midler.
 § 3.  Bekendtgørelsen træder i kraft den 1. august  

 1994.
Sundhedsstyrelsen, den 29. juni 1994 Knud Kristensen / Mogens Bjørnbak-Hansen Bilag 1 Sygdomme, som det er tilladt at reklamere med, at kondomer er virksommme  

 imod:
