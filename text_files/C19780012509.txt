 Cirkulære om afgivelse af afskedsvarsel i henhold til tjenestemandslovens  

 § 28.
 Det er for finansministeriet oplyst, at der i forbindelse med uansøgt  

 afsked af tjenestemænd på grund af helbredsbetinget utjenstdygtighed i nogle  

 tilfælde er blevet forholdt på den måde, at varsel om afsked med udgangen af  

 den 3. måned efter varslingsmåneden er givet vedkommende tjenestemand  

 umiddelbart efter at den i tjenestemandslovens § 31, stk. 3, omhandlede  

 udtalelse fra finansministeriet om tjenestemandens krav på pension er  

 fremkommet.
 I den anledning skal man henlede opmærksomheden på, at det følger af  

 reglerne i tjenestemandslovens § 28, sammenholdt med § 26, at det i lovens §  

 28, 1. pkt., fastsatte afskedsvarsel på 3 måneder til udgangen af en måned  

 skal gives, når beslutning om afsked uden ansøgning er truffet.
 Man skal herefter anmode ministerier og styrelser om at ville påse, at  

 varsel om uansøgt afsked for kongeligt udnævnte tjenestemænds vedkommende  

 gives ved den kongelige beslutning om afsked og for ikke-kongeligt udnævnte  

 tjenestemænd ved pågældende ministers beslutning om afsked af vedkommende  

 tjenestemand.
Finansministeriet, den 18. juli 1978 G.
M.
V.
E.
B.
