 Nogle naturgasselskaber har for at fremme tilslutningstakten til  

 naturgasnettet givet en introduktionsrabat til forbrugerne og dermed ydet hel  

 eller delvis dækning for forbrugernes omstillingsomkostninger.
Rabatten udbetales enten løbende som en rabat pr kubikmeter leveret  

 naturgas eller som en kontant udbetaling.
Kontantbeløbet beregnes som  

 nutidsværdien af den løbende rabat baseret på et gennemsnitsforbrug.  

 Kontantbeløbet reguleres ikke efterfølgende uanset forbrugerens faktiske  

 forbrug.
Rabatformen aftales i forbindelse med, at der indgås kontrakt om en  

 ejendoms tilslutning til naturgasnettet.
Kontantbeløbet udbetales snarest  

 muligt efter første gasleverance.
 Introduktionsrabatten kan holdes uden for den momspligtige værdi, da  

 betingelserne for at opnå rabatten - at der er indgået en bindende aftale om  

 levering af naturgas, og at leveringen er påbegyndt - er opfyldt ved  

 leveringen.
 Der er ved afgørelsen lagt vægt på, at betingelserne er opfyldt, når  

 rabatten ydes, og at rabatten ikke reguleres efter faktureringstidspunktet.
