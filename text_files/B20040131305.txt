Bekendtgørelse  

 om postvirksomhed og postbefordring I medfør af § 1, § 5, § 6, § 7,  

 § 12, nr. 2, nr. 3, nr. 5, nr. 6, nr. 7, nr. 8, § 13, § 15,  

 stk. 1, § 17, § 18, og § 20, stk. 2 i lov nr. 472 af  

 9. juni 2004 om postbefordring fastsættes:
Postvirksomhedens registrerings- og oplysningspligt § 1.  

  

 Den  

 fysiske eller juridiske ejer af en postvirksomhed, der jf. § 1,  

 stk. 2 i lov om postbefordring erhvervsmæssigt befordrer forsendelser,  

 der  

 vejer op til  

 20 kg,  

 skal anmelde virksomheden til Færdselsstyrelsen.
 Stk. 2.  

  

 Ved forsendelser forstås  

 adresserede breve, andre adresserede meddelelser med et ensartet trykt  

 indhold  

 (f.eks. kataloger, brochurer, dag-,  

 uge-  

 og  

 månedsblade samt tidsskrifter), adresserede pakker samt blindeforsendelser.
 Stk. 3.  

  

 Anmeldelsen til Færdselsstyrelsen skal  

 indeholde følgende oplysninger:
 1)  

 	  

 Postvirksomhedens  

 navn og adresse, herunder eventuelle binavne og forretningssteder.
 2)  

 	  

 Postvirksomhedens  

 serviceform (om virksomheden driver  

 kurérpostvirksomhed,  

 almindelig postvirksomhed eller  

 kurér-  

 og almindelig  

 postvirksomhed).
 3)  

 	  

 Selskabsform  

 (enkeltmandsvirksomhed, interessentskab, aktieselskab, anpartsselskab eller  

 anden selskabsform).
 4)  

 	  

 Virksomhedens  

 eventuelle  

 reg. nr. i Erhvervs- og Selskabsstyrelsen.
 5)  

 	  

 Navn, adresse og  

 cpr. nr. på de(n), der er tegningsberettiget i virksomheden  

 (administrerende direktør eller indehaver(e)).
 6)  

 	  

 Postvirksomhedens  

 cvr-nr.
 Stk. 4.  

  

 Ændringer i  

 de i stk. 3 nævnte oplysninger skal inden én måned anmeldes til  

 Færdselsstyrelsen.
 § 2.  

  

 Registrerede postvirksomheder skal  

 efter anmodning meddele Færdselsstyrelsen enhver oplysning om  

 postbefordringen.  

 Postvirksomheden skal på forlangende til Færdselsstyrelsen bl.a. kunne oplyse  

 antallet af befordrede brev- eller pakkeforsendelser, og antallet af  

 postbetjeningssteder, deres geografiske placering m.v.
 Postbefordring m.v.
 § 3.  

  

 Mærkning af en forsendelse til identifikation af den postvirksomhed, som har  

 ansvaret  

 for befordringen af den, kan eksempelvis ske ved stempel, frankeringsaftryk,  

 påklæbning  

 af et frimærke eller en mærkat på forsendelsen  

 eller ved udlevering af et fragtbrev eller kvittering til modtageren, hvorpå  

 postvirksomhedens navn er oplyst.
 Stk. 2.  

  

 Oplysninger  

 om postvirksomhedens navn på forsendelsen kan undlades, når der er tale om  

 befordring af uemballerede aviser og blade i abonnement.
 § 4.  

  

 Færdselsstyrelsen  

 kan bestemme, at den, som udfører regelmæssig befordring på dansk territorium  

 eller fra Danmark til udlandet, Færøerne eller Grønland, under nærmere  

 bestemte  

 vilkår skal medtage forsendelser omfattet af befordringspligten til og fra de  

 ved ruten beliggende betjeningssteder eller udvekslingssteder.
 § 5.  

  

 Kommuner  

 kan indgå aftale med koncessionshaveren om, at kommunen mod betaling kan  

 udføre  

 postale tjenesteydelser.
 § 6.  

  

 Forsendelser og genstande, hvor det ikke har været muligt at finde adressat  

 eller afsender, og som dermed er uanbringelige for postvirksomheden, og som  

 er  

 af værdi, fremlyses inden én måned ved bekendtgørelse i Statstidende,  

 medmindre  

 forsendelsens eller genstandens værdi ikke står i et rimeligt forhold til  

 omkostningerne ved fremlysningen.
 Stk.  

 2.  

  

 Fremlyste  

 forsendelser og genstande ligger til afhentning hos postvirksomheden i 3  

 måneder, hvorefter de sælges eller tilintetgøres.
 Stk.  

 3.  

  

 Forsendelser og genstande  

 uden værdi lægges til afhentning hos postvirksomheden i 2 måneder, hvorefter  

 de  

 sælges eller tilintetgøres.
 Stk. 4.  

  

 Salg  

 uden om offentlig auktion må ikke ske til personer, der virker i  

 postvirksomheden.
 § 7.  

  

 Færdselsstyrelsen  

 kan efter anmodning give postvirksomheder tilladelse til at opstille  

 postkasser  

 ved gade, vej eller andre steder, hvor offentligheden har adgang.  

 Færdselsstyrelsen  

 kan overfor postvirksomheden bl.a. betinge følgende:
 1)  

 	  

 At det er tydeligt  

 for brugeren hvilken postvirksomhed, der ejer postkassen.
 2)  

 	  

 Antal og postvirksomhedens  

 dækningsområde oplyses.
 3)  

 	  

 Nødvendige  

 oplysninger på postkassen om tømningstidspunkt, hvilke forsendelser der kan  

 lægges i postkassen m.v.
 Stk.  

 2.  

  

 Postvirksomheden indhenter tilladelse  

 til opstilling af de konkrete postkasser hos kommuner, grundejere o.l.
Brevkasser bestemt for aflevering af post samt andre  

 regler for udlevering § 8.  

  

 Breve og andre forsendelser kan  

 leveres til modtagerens brevkasse, brevkasseanlæg eller brevindkast på den  

 adresse, der er anført på forsendelsen.
Forsendelser, der f.eks. på grund af  

 størrelse ikke kan afleveres i modtagerens brevkasse, brevkasseanlæg eller  

 brevindkast,  

 afleveres personligt hos modtageren eller på en anden måde, som modtageren  

 har  

 givet samtykke til.
Hvis dette ikke er muligt, skal forsendelsen  

 anmeldes  

 overfor modtageren.
§ 9.  

  

 Brevkasseanlæg skal opstilles i etageejendomme med flere afleveringssteder  

 (husstande,  

 erhverv m.v.). I etageejendomme, der er opført ifølge byggetilladelse udstedt  

 før den 1. januar 1974, skal der etableres brevkasseanlæg senest den 31.  

 december 2009. Når brevkasseanlægget er etableret, leveres forsendelserne til  

 samtlige afleveringssteder i ejendommen til anlægget.
Brevkasseanlæg skal  

 opstilles i stueetagen i hver opgang eller ved indgangsdøren og skal omfatte  

 samtlige afleveringssteder i ejendommen.
 Stk. 2.  

  

 Det påhviler  

 ejeren af ejendommen at opstille brevkasseanlæg.
 § 10.  

  

 Brevkasser skal opstilles ved indgangen til den enkelte parcel ved bygninger,  

 villaer og rækkehuse med én eller flere husstande eller erhverv m.v., når  

 bygningen  

 er opført ifølge byggetilladelse udstedt efter den 1. januar 1973.
 Stk.2.  

  

 Det påhviler  

 ejeren af ejendommen at opstille brevkasser.
§ 11.  

  

 Ved fritidshuse skal der opstilles brevkasser ved indgangen til den enkelte  

 parcel.
I fritidshusområder med fritidshuse, der er udstykket ifølge  

 udstykningstilladelse udstedt efter den 1. januar 1973, skal der opstilles  

 centralt placerede brevkasseanlæg.
 Stk. 2.  

  

 Ved  

 udstykning af fritidshusområder skal der afsættes et passende areal til  

 opstilling  

 af centralt placerede brevkasseanlæg.
 Stk. 3.  

  

 Det  

 påhviler den, der får meddelt udstykningstilladelse, at tilvejebringe det  

 fornødne  

 areal til etablering af centralt placerede brevkasseanlæg samt at opstille  

 anlægget.
 § 12.  

  

 Forsendelser til forskellige enheder under samme virksomhed eller institution  

 udleveres  

 samlet på ét sted, når enhederne er placeret inden for et afgrænset område,  

 og  

 enhederne ikke kan identificeres ved offentligt anerkendt gadenavn og nummer  

 og  

 derfor ikke kan siges at have en selvstændig adresse.
Stk. 2.  

  

 Forsendelser til modtagere, der bor på kaserner,  

 hoteller, hospitaler, plejehjem og lignende, afleveres i receptionen eller i  

 brevkasseanlægget, der forefindes på adressen.
Er der ikke mulighed for at  

 aflevere forsendelserne i reception eller brevkasseanlæg, træffes der  

 særskilt  

 aftale med institutionen om levering af forsendelserne.
 § 13.  

  

 Nærmere regler for opstilling og indretning af brevkasseanlæg og brevkasser  

 m.v. fremgår af bekendtgørelsens Bilag 1.
 § 14.  

  

 Postvirksomheden kan undlade omdeling af forsendelser til modtagere, der ikke  

 opfylder bestemmelserne om opstilling af brevkasser, brevkasseanlæg eller  

 brevindkast.
 Stk. 2.  

  

 Forsendelser, der ikke kan afleveres eller anmeldes overfor modtageren, eller  

 som kan undlades omdelt efter stk. 1, skal returneres til afsenderen.
 § 15.  

  

 Bevægelseshæmmede og andre  

 handicappede, der er ude af stand til selv at tømme deres brevkasse, har  

 efter  

 indstilling fra vedkommende socialforvaltning, Dansk Blindesamfund eller De  

 Samvirkende  

 Invalideorganisationer krav på at få forsendelser til den pågældende omdelt  

 af  

 koncessionshaveren direkte til boligen.
 Stk. 2.  

  

 Pensionister (beboere på 65 år  

 og derover), der bor i etageejendomme, der er opført ifølge byggetilladelse  

 udstedt før 1. januar 1974, har efter anmodning krav på, at  

 koncessionshaveren  

 omdeler forsendelser til den pågældende direkte til boligen.
Stk. 3.  

  

 Ansøgning  

 om omdeling af forsendelserne direkte til boligen indgives til den lokale  

 postmester.
Det er en forudsætning for omdeling af forsendelserne til den  

 pågældendes bolig, at der er etableret afleveringsmulighed i form af  

 brevindkast eller brevkasse ved boligen.
 Behandling af klager, erstatningsbestemmelser m.v.
 § 16.  

  

 Postvirksomheden skal sikre, at brugerne af de postale tjenesteydelser har  

 adgang til gennemsigtige, enkle og overkommelige procedurer for behandling af  

 klager, særligt i tilfælde af forsinkelse, bortkomst, herunder tyveri, eller  

 beskadigelse af forsendelser.
 Stk. 2.  

  

 Postvirksomheden skal udarbejde  

 forretningsbetingelser, der bl.a. oplyser brugeren om:
 1)  

 	  

 Mulighederne for at  

 klage til postvirksomheden.
 2)  

 	  

 Reklamations- og  

 forældelsesregler.
 3)  

 	  

 Erstatningsbetingelser  

 i tilfælde af forsinkelse, bortkomst, herunder tyveri, eller beskadigelse af  

 forsendelser.
 Stk. 3.  

  

 Postvirksomheden skal behandle klager fra brugerne inden 3 måneder fra  

 klagens  

 modtagelse, medmindre der foreligger særlige forhold.
Tilsyn og klageadgang § 17.  

  

 Færdselsstyrelsen fører tilsyn  

 med, at bestemmelserne i denne bekendtgørelse overholdes.
Dette gælder  

 ligeledes de oplysninger, postvirksomheden fremsender til Færdselsstyrelsen  

 vedrørende registreringspligten og om udøvelsen af postbefordringen.
 Stk. 2.  

  

 Afgørelser,  

 som Færdselsstyrelsen træffer i medfør af denne bekendtgørelse, kan ikke  

 indbringes for anden administrativ myndighed.
Straf § 18.  

  

 Medmindre højere straf er  

 forskyldt efter anden lovgivning, straffes med bøde den der overtræder denne  

 bekendtgørelses § 1, § 2, § 3, § 4, § 6, § 7,  

 § 8, § 15 og § 16.
 § 19.  

  

 Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 Ikrafttræden m.v.
 § 20.  

  

 Bekendtgørelsen træder i kraft  

 den 31. december 2004.
Stk. 2.  

  

 Samtidig ophæves bestemmelserne  

 i bekendtgørelse nr. 81 af 7. februar 1999 om Post Danmark A/S  

 befordringspligt  

 og eneret m.v.
Reglerne om erstatning for indenlandske forsendelser i  

 bekendtgørelsens §§ 7-12 og §§ 14-18 forbliver i kraft indtil den  

 1.  

 marts 2005.
Færdselsstyrelsen, den 14. december  

 2004 Carsten Falk Hansen /Jan Lindeskov Bilag 1 Regler for opstilling af brevkasseanlæg og  

 enkeltbrevkasser samt etablering af brevindkast Regler for opstilling  

 af brevkasseanlæg i etageejendomme Definition Som brevkasseanlæg betragtes et fælles anlæg  

 indeholdende en brevkasse for hvert postafleveringssted i ejendommen  

 (opgangen).
Anvendelse Brevkasseanlæg skal opstilles i hver opgang i  

 etageejendomme, der er opført i henhold til byggetilladelse udstedt den l.  

 januar 1974 eller senere, og som har flere afleveringssteder (husstande,  

 kontorer m.v.). Senest den 31. december 2009 skal brevkasseanlæg også  

 etableres  

 i etageejendomme, der er opført i henhold til byggetilladelse udstedt før den  

 1. januar 1974.
Placering Brevkasseanlæg skal placeres nærmest muligt ejendommens  

 hovedindgangsdør (  

 -døre  

 ) på et sted i stueetagen,  

 hvortil omdeleren har let og uhindret adgang, og hvor han uden ulempe kan  

 foretage aflevering af forsendelser i anlægget.
 Brevkasseanlæg skal placeres således, at anlæggets nederste  

 indkast er mindst 65 cm fra gulv, fortov eller vej, og anlæggets øverste  

 indkast er højst 175 cm over gulv, fortov eller vej.
 Såfremt ejeren etablerer aflåsning af ejendommens hoveddør (  

 -døre  

 ), hvorfra der er adgang til brevkasseanlægget, skal  

 anlægget normalt indrettes således, at omdeleren kan aflevere forsendelser i  

 brevkasserne udefra uden at skulle åbne indgangsdøren.
 Hvis det ikke er muligt at etablere brevkasseanlægget  

 således, at omdeleren kan aflevere forsendelserne udefra, skal ejeren af  

 ejendommen udlevere nøgler til indgangsdøren til postvirksomheden.  

 Postvirksomheden kan overfor ejeren fastsætte betingelser for administration  

 af  

 nøgler til ejendommen.
Opstillingsorden De enkelte brevkasser i et brevkasseanlæg skal placeres  

 i naturlig rækkefølge i forhold til de enkelte etager og beboelserne på de  

 enkelte etager.
Brevkassen til beboelsen på nederste etage til venstre  

 placeres  

 nederst til venstre i anlægget, og brevkassen til beboelsen på øverste etage  

 til højre placeres øverst til højre i anlægget.
Den enkelte brevkasse skal  

 forsynes med navneskilt.
 Regler for opstilling af enkeltbrevkasser ved  

 villaer og rækkehuse m.v.
Definition Som enkeltbrevkasse betragtes brevkasser til ophængning  

 på stolpe, mur, plankeværk el.lign.
Anvendelse Enkeltbrevkasser skal opstilles ved villaer og rækkehuse  

 m.v., der er opført i henhold til byggetilladelse udstedt efter den l. januar  

 1973. Brevkassen skal forsynes med navneskilt.
Placering Enkeltbrevkasser skal placeres således, at forsendelser  

 kan afleveres i brevkassen direkte fra offentlig adgangsvej (offentlig vej,  

 offentlig sti eller privat fællesvej). Enkeltbrevkasser skal placeres ved  

 indgangen (skellet) til den enkelte parcel.
Brevindkastet skal normalt vende ud mod adgangsvejen.
En  

 placering vinkelret mod adgangsvejen kan dog anvendes, såfremt den normale  

 placering generer adgangen til villaen/rækkehuset.
Der må ikke ved eller i  

 forbindelse med brevkassen være bevoksning eller anden form for afspærring,  

 som  

 forhindrer, at aflevering i brevkassen kan ske let og uden særlige  

 vanskeligheder fra adgangsvejen.
Såfremt den pågældende bygning indeholder flere selvstændige  

 beboelser (tofamiliehuse og/eller erhverv), skal der opstilles en brevkasse  

 for  

 hver selvstændig beboelse.
En brevkasse kan dog anvendes af to eller flere  

 beboelser, såfremt de pågældende er enige herom.
I givet fald skal brevkassen  

 være forsynet med selvstændig navneangivelse for hver beboelse.
To eller  

 flere  

 brevkasser skal opstilles umiddelbart ved siden af hinanden.
 Enkeltbrevkasser og anlæg, der består af et antal brevkasser  

 i en vandret række, skal opstilles, så afstanden fra brevindkastets underkant  

 til gulv, fortov eller vej er mindst 100 cm og højst 120 cm.
Regler for opstilling af brevkasseanlæg og  

 enkeltbrevkasser i fritidshusområder Det er en forudsætning for, at der omdeles forsendelser  

 til et fritidshus, at der er opstillet brevkasse eller brevkasseanlæg.
Definition Som brevkasseanlæg betragtes et fælles anlæg  

 indeholdende en brevkasse for hvert fritidshus i området.
Som enkeltbrevkasse  

 betragtes brevkasser til ophængning på stolpe, mur, plankeværk eller  

 lignende.
Brevkasseanlæg Anvendelse Brevkasseanlæg skal opstilles i samlede  

 fritidshusområder med fritidshuse, der er udstykket ifølge  

 udstykningstilladelse udstedt efter den l. januar 1973. Ved udstykning af nye  

 fritidshusområder skal der tilvejebringes det fornødne areal til etablering  

 af  

 brevkasseanlæg.
Placering Brevkasseanlæg skal placeres ved indgangen til området  

 eller på et centralt sted, f.eks. ved fællesarealer, hvortil alle beboere har  

 adgang.
Der kan placeres to eller flere brevkasseanlæg centrale steder i  

 området, såfremt antallet af fritidshuse og hensynet til hensigtsmæssig  

 postbefordring tilsiger dette.
 Brevkasseanlæg skal placeres således, at anlæggets nederste  

 indkast er mindst 65 cm fra gulv, fortov eller vej, og anlæggets øverste  

 indkast er højst 175 cm over gulv, fortov eller vej.
Opstillingsorden De enkelte brevkasser i et brevkasseanlæg skal placeres  

 efter vejnavn og inden for hvert vejnavn i nummerorden.
Brevkasserne placeres  

 i  

 øvrigt således, at brevkassen til fritidshuset med laveste nummer på vejen  

 placeres nederst til venstre i anlægget og brevkassen til fritidshuset med  

 det  

 højeste nummer på vejen øverst til højre i anlægget.
Den enkelte brevkasse  

 skal  

 forsynes med navneskilt.
Enkeltbrevkasser Anvendelse Ved fritidshuse, der er udstykket ifølge  

 udstykningstilladelse udstedt den 1. januar 1973 eller tidligere anvendes  

 enkeltbrevkasser.
Brevkassen skal forsynes med navneskilt.
Placering Enkeltbrevkasser skal placeres således, at forsendelser  

 kan afleveres i brevkassen direkte fra offentlig adgangsvej (offentlig vej,  

 offentlig sti eller privat fællesvej). Enkeltbrevkasser skal placeres ved  

 indgangen (skellet) til den enkelte parcel.
Brevindkastet skal normalt vende ud mod adgangsvejen.
En  

 placering vinkelret mod adgangsvejen kan dog anvendes, såfremt den normale  

 placering generer adgangen til fritidshuset.
 Der må ikke ved eller i forbindelse med brevkassen være  

 bevoksning eller anden form for afspærring, som forhindrer, at aflevering i  

 brevkassen kan ske let og uden særlige vanskeligheder fra adgangsvejen.
Såfremt den pågældende parcel indeholder flere selvstændige  

 fritidshuse, skal der opstilles en brevkasse for hvert fritidshus.
En  

 brevkasse  

 kan dog anvendes af to eller flere beboelser, såfremt de pågældende er enige  

 herom.
I givet fald skal brevkassen være forsynet med selvstændig  

 navneangivelse  

 for hver beboelse.
To eller flere brevkasser skal opstilles umiddelbart ved  

 siden af hinanden.
Regler for etablering af brevindkast Hvis der ikke skal etableres brevkasseanlæg eller  

 enkeltbrevkasse i henhold til reglerne for opstilling af brevkasseanlæg og  

 enkeltbrevkasser i henholdsvis etageejendomme og ved villaer og rækkehuse  

 m.v.,  

 skal der etableres brevindkast eller opsættes brevkasse ved  

 hovedindgangsdøren.
Brevindkast placeres horisontalt og i en højde på mindst 65  

 cm fra dørens underkant.
Der skal opsættes et navneskilt ved brevindkastet.
Generelle bestemmelser Minimumskrav til målene på brevindkast og  

 brevkasser, herunder disses brevindkast Indvendige minimums mål for brevkasser Type Højde Bredde Dybde I 15 cm 26 cm 36 cm II 15 cm 36 cm 26 cm III 40 cm 30 cm 15 cm IV 30 cm 36 cm 15 cm Minimums mål for brevindkast Type Højde Bredde I 3,5 cm 26 cm II 3,5 cm 36 cm III 3,5 cm 30 cm IV 3,5 cm 36 cm Navneskilt Den enkelte brevkasse eller brevindkast skal være  

 forsynet med navneskilt placeret i nærheden af brevindkastet.
Hvis  

 angivelserne  

 på navneskiltet kan udviskes, skal det være beskyttet af et glasklart  

 materiale.
Navneskiltet skal være forsvarligt fastgjort til brevkassen.
I stedet for navneskilt kan angivelserne  

 påklæbes  

 brevkassen ved hjælp af selvklæbende bogstaver af en vejrbestandig type.  

 Navneskiltet skal indeholde oplysning om postmodtagerens efternavn, samt evt.  

 stilling, fornavn eller forbogstaver.
Eventuelle børn eller logerende bør  

 medtages.
 På navneskilte i brevkasseanlæg i etageejendomme anføres  

 desuden etage, tv.,  

 mf.tv.,  

 mf.th.  

 eller th. samt eventuelt værelses- eller lejlighedsnummer.
 På navneskilte ved fritidshuse anbefales det at anføre gade-  

 eller vejnavn, husnummer og eventuelt navn på fritidshuset.
 På brevkasser ved fritidshuse, der for kortere eller længere  

 tid bebos af forskellige postmodtagere, skal navneskiltet indeholde oplysning  

 om aktuelle beboere.
Fastgørelse Enkeltbrevkasser skal fastgøres forsvarligt, så de ikke  

 kan fjernes af uvedkommende.
Belysning Brevkasseanlæg skal være tilstrækkeligt belyst, så postbudet  

 til enhver tid let kan orientere sig om adresseangivelsen på forsendelserne  

 henholdsvis brevkassernes navneskilte.
Om nødvendigt skal brevkasseanlæg være  

 forsynet med tilstrækkelig elektrisk belysning.
Nedbør Enkeltbrevkasser og brevkasseanlæg, som helt eller  

 delvis placeres udendørs, skal sikres, så nedbør ikke kan trænge ind i  

 brevkassen.
Sikring For at sikre, at forsendelser ikke kan fjernes af  

 uvedkommende, skal brevkasser kunne aflåses.
 Ved udformning og placering af brevindkast bør det sikres,  

 at uvedkommende ikke kan udtage forsendelser gennem brevindkastet.
