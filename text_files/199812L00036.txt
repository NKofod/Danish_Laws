Fremsat den 8. oktober 1998 af  

 skatteministeren (Ole Stavad) Forslag til Lov om ændring af  

 ligningsloven, kildeskatteloven, selskabsskatteloven, skattekontrolloven og  

 lov om en arbejdsmarkedsfond (Investeringsforeninger og fremrykket afregning af  

 kildeskat og arbejdsmarkedsbidrag) § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som ændret senest  

 ved § 30 i lov nr. 485 af 1. juli 1998, foretages følgende  

 ændring:
 1. I § 16 C indsættes som stk. 7:
»Stk. 7. Skattepligtige efter kildeskattelovens § 1 eller  

 dødsboskattelovens § 1, stk. 2, der har erhvervet  

 investeringsbeviser i en pengemarkedsforening, jf. lov om  

 investeringsforeninger og specialforeninger § 2, stk. 2, nr. 2, kan  

 nedsætte den førstkommende skattepligtige udlodning efter  

 erhvervelsen med tab ved afståelse af beviset.  

 Nedsættelsesadgangen efter 1. pkt. er betinget af, at  

 investeringsbeviset afstås i det samme indkomstår, hvori den  

 førstkommende udlodning efter erhvervelsen finder sted, og at  

 investeringsbeviset er omfattet af aktieavancebeskatningslovens § 2 d.  

 Reglerne i 1. pkt. finder ikke anvendelse, såfremt tab ved  

 afståelse af investeringsbeviset kan fradrages efter reglerne i  

 aktieavancebeskatningslovens § 2 d, stk. 3.« § 2 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 614 af 10. juli 1997, som ændret bl.a. ved  

 § 2 i lov nr. 888 af 3. december 1997, § 2 i lov nr. 426 af 26.  

 juni 1998 og senest ved § 7 i lov nr. 434 af 26. juni 1998, foretages  

 følgende ændringer:
 1. § 2, stk. 1, litra f, affattes  

 således:
»f)	oppebærer udbytte omfattet af ligningslovens § 16 A,  

 stk. 1, bortset fra udlodninger fra obligationsbaserede  

 investeringsforeninger, som nævnt i aktieavancebeskatningslovens  

 § 2 d, stk. 2, eller oppebærer afståelsessummer  

 omfattet af ligningslovens § 16 B,« 2. § 2, stk. 1, litra h, affattes  

 således:
»h)	oppebærer renter fra kilder her i landet som nævnt i  

 stk. 5, idet udlodninger fra obligationsbaserede investeringsforeninger,  

 som nævnt i aktieavancebeskatningslovens § 2 d, stk. 2, her  

 sidestilles med renter« 3. I § 56, stk. 1, 1. pkt., indsættes efter  

 »grupper af indeholdelsespligtige«: », jf. dog stk. 10« 4. I § 56 indsættes som stk. 10:
 »Stk. 10. For nedennævnte indeholdelsespligtige kan  

 skatteministeren bestemme en fremrykket afregning af indeholdt kildeskat  

 efter kildeskatteloven:
 1)	Ministerier og institutioner, hvis driftsbudget er optaget på  

 statens bevillingslove.
 2)	Institutioner, foreninger og fonde, hvor vedkommende minister i  

 henhold til § 2, stk. 2, i lov om statens regnskabsvæsen m.v.  

 har bestemt, at lovens regler om regnskabsvæsen skal finde  

 anvendelse.
 3)	Ikke-statslige institutioner, hvor staten yder tilskud til  

 dækning af institutionens driftsudgifter på halvdelen eller  

 mere.
 4)	Kommunerne.
 5)	Kommunale fællesskaber, jf. § 60 i lov om kommunernes  

 styrelse, hvori der alene deltager kommuner, og hvis regnskab optages i en  

 kommunes regnskab.
6)	Selvejende institutioner med driftsoverenskomst med en  

 kommune.« 5. I § 65, stk. 3, indsættes som 2.  

 pkt.:
»Det gælder dog ikke udlodninger fra obligationsbaserede  

 investeringsforeninger, som nævnt i aktieavancebeskatningslovens  

 § 2 d, stk. 2.« § 3 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 814 af 26. oktober 1997, som ændret  

 bl.a. ved § 1 i lov nr. 888 af 3. december 1997, § 11 i lov nr. 434  

 af 26. juni 1998 og senest ved § 29 i lov nr. 485 af 1. juli 1998,  

 foretages følgende ændring:
 1. § 2, stk. 1, litra c, affattes  

 således:
»c)	oppebærer udbytte omfattet af ligningslovens § 16 A,  

 stk. 1, bortset fra udlodninger fra obligationsbaserede  

 investeringsforeninger, som nævnt i aktieavancebeskatningslovens  

 § 2 d, stk. 2, eller oppebærer afståelsessummer  

 omfattet af ligningslovens § 16 B,« § 4 I lov om en arbejdsmarkedsfond, jf. lovebekendtgørelse nr. 744 af  

 21. september 1997, som ændret bl.a. ved § 3 i lov nr. 277 af 13.  

 maj 1998 og senest ved § 10 i lov nr. 468 af 1. juli 1998, foretages  

 følgende ændringer:
 1. I § 13, stk. 1, 1. pkt., indsættes efter  

 »den 10. i forfaldsmåneden« : », jf. dog stk. 13«.
 2. I § 13, stk. 4, 1. pkt., indsættes efter  

 »den 10. i forfaldsmåneden« : », jf. dog stk. 13«.
 3. I § 13 indsættes som stk. 13:
 »Stk. 13. Skatteministeren kan fastsætte regler om  

 fremrykket afregning af indeholdt og opgjort bidrag for nedennævnte  

 indeholdelsespligtige efter § 11, stk. 1 og 6, og bidragspligtige  

 efter § 7, stk. 2, jf. § 11, stk. 9,:
 1)	Ministerier og institutioner, hvis driftsbudgetter er optaget  

 på statens bevillingslove.
 2)	Institutioner, foreninger og fonde, hvor vedkommende minister i  

 henhold til § 2, stk. 2, i om statens regnskabsvæsen m.v. har  

 bestemt, at lovens regler om regnskabsvæsen skal finde anvendelse.
 3)	Ikke-statslige institutioner, hvor staten yder tilskud til  

 dækning af institutionens driftsudgifter på halvdelen eller  

 mere.
 4)	Kommunerne.
 5)	Kommunale fællesskaber, jf. § 60 i lov om kommunernes  

 styrelse, hvori der alene deltager kommuner, og hvis regnskab optages i en  

 kommunes regnskab.
 6)	Selvejende institutioner med driftsoverenskomst med en  

 kommune.«.
§ 5 I skattekontrolloven, jf. lovbekendtgørelse nr. 573 af 5. august  

 1998, foretages følgende ændring:
 1. I § 10 A, stk. 1, 2. pkt., ændres  

 »betegnelse og kursværdien« til: »betegnelse, herunder art og virke, og  

 kursværdien«.
§ 6 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1 har virkning for investeringsbeviser, der  

 afstås den 1. januar 1999 eller senere.
 Stk. 3. § 2, nr. 1, 2 og 5, § 3 og § 5 har  

 virkning for udlodninger, der foretages den 1. januar 2000 eller senere.
 Stk. 4. § 2, nr. 3 og 4, og § 4 har virkning fra og  

 med kalenderåret 1999.
Bemærkninger til lovforslaget Indledning Lovforslaget har for det første til formål at  

 justere reglerne for den skattemæssige behandling af fortjeneste og tab  

 på investeringsbeviser.
Baggrunden er den nye mulighed for at etablere  

 specialforeninger i form af pengemarkedsforeninger, som er indført med  

 virkning fra den 1. januar 1998. Justeringen indebærer, at der  

 indføres en særlig modregningsadgang for tab ved afståelse  

 af investeringsbeviser i pengemarkedsforeninger.
For det andet foreslås det, at udloddende  

 obligationsbaserede investeringsforeninger ikke skal indeholde udbytteskat af  

 de foretagne udlodninger.
Dette svarer til, at der efter gældende  

 regler ikke indeholdes udbytteskat af afkast af direkte investering i  

 obligationer.
I konsekvens heraf foreslås for det tredje en  

 ophævelse af skattepligten på udlodninger fra obligationsbaserede  

 investeringsforeninger for begrænset skattepligtige.
Dette skal ses i  

 sammenhæng med at begrænset skattepligtige som altovervejende  

 hovedregel ikke er begrænset skattepligtig af afkast af en direkte  

 investering i obligationer.
 For det tredie foreslås det, at de to  

 tekstanmærkninger til finansloven for 1997 og 1998, hvorefter  

 skatteministeren er bemyndiget til at fravige bestemmelserne om  

 afregningstidspunktet efter kildeskattelovens § 56 og  

 arbejdsmarkedsfondslovens § 13 for statslige og kommunale  

 indeholdelsespligtige og bidragspligtige, overflyttes til henholdsvis  

 kildeskatteloven og arbejdsmarkedsfondsloven.
Investeringsbeviser i pengemarkedsforeninger Pengemarkedsforeninger er en ny type  

 investeringsforeninger (specialforeninger), der blev indført ved lov  

 nr. 476 af 10. juni 1997 om investeringsforeninger og specialforeninger.  

 Formålet med nærværende forslag er at øge muligheden  

 for at anvende pengemarkedsforeningerne ved at fjerne en skattemæssig  

 uhensigtsmæssighed i reglerne Pengemarkedsforeninger er foreninger, der anbringer de  

 modtagne midler i kortfristede obligationer, typisk med udløb inden 12  

 måneder.
Det må derfor forventes, at de, der er interesseret i at  

 investere i pengemarkedsforeningernes  investeringscertifikater også  

 vil have en kort investeringshorisont, typisk væsentligt kortere end  

 ved  investering i almindelige obligationsbaserede investeringsforeninger.  

 Der vil altså typisk gå kort tid mellem køb og salg af  

 investeringscertifikaterne.
En investeringsforening skal hvert år udlodde  

 forrige års obligationsrenteindtægter o.l.
Hele udlodningen af  

 obligationsrenten beskattes som kapitalindkomst.
Det gælder også,  

 selvom udlodningen eventuelt indeholder renter, der er påløbne  

 før certifikatholderen købte sit certifikat.
Kursen på et investeringscertifikat i en  

 obligationsbaseret forening afspejler til hver en tid værdien af  

 foreningens aktiver.
Det betydeligste aktiv er obligationsbeholdningen, der  

 indgår med kursen på obligationerne med tillæg af  

 påløbne renter. (Der kan dog forekomme mindre afvigelser, der  

 bl.a. hænger sammen med at foreningen skal afholde  

 administrationsomkostninger).
 Når kursen på investeringscertifikatet er  

 afhængig af værdien af foreningens aktiver, vil  

 investeringscertifikatet falde i værdi efter en udlodning, svarende til  

 de beløb, der udloddes.
En skatteyder, der køber et investeringscertifikat  

 umiddelbart inden udlodning og som sælger det umiddelbart efter  

 udlodning, skal beskattes af hele udlodningen.
Består udlodningen af  

 obligationsrenter beskattes den som kapitalindkomst.
For personer vil det  

 tab, der konstateres ved salget og som skyldes udlodningen, typisk ikke kunne  

 fradrages.
Det gælder, selvom udlodningen beskattes.
Lovforslaget  

 går ud på i disse tilfælde at give adgang til at modregne  

 tabet i den skattepligtige udlodning Forslaget går nærmere ud på at tabet kan  

 modregnes i den første udlodning efter erhvervelsen af beviset,  

 såfremt beviset afstås igen i det samme indkomstår, som  

 udlodningen har fundet sted.
Forslaget gennemgås nærmere i  

 bemærkningerne til § 1 Indeholdelse af udbytteskat Investeringsforeninger indeholder udbytteskat i  

 udlodningerne.
Det gælder, selvom udlodningerne hidrører fra  

 obligationsrenter, og udlodningerne derfor skal beskattes som  

 kapitalindkomst.
Den udbytteskat, som de obligationsbaserede foreninger  

 indeholder, er en foreløbig skat, der modregnes i den skat, der skal  

 betales af den, der modtager udlodningerne.Ved direkte investering i  

 obligationer, skal der ikke indeholdes nogen foreløbig skat, når  

 renterne udbetales til obligationsejeren.
Forslaget går ud på at  

 fritage obligationsbaserede investeringsforeninger for at indeholde  

 udbytteskat.
Det påvirker ikke den endelige skat, der skal betales af  

 udlodningerne.
Herved opnås ligestilling imellem direkte investering i  

 obligationer og investering i obligationer igennem obligationsbaserede  

 investeringsforeninger.
Forslaget gør det lettere at anvende  

 investering i obligationsbaserede foreninger som et alternativ til direkte  

 investeringer i obligationer.
For borgeren betyder det  

 forståelsesmæssige lettelser, at han ikke både skal  

 forskudsregistrere udlodningerne som kapitalindkomst og samtidig bliver udsat  

 for indeholdelse af udbytteskat.
Forslaget om at ophøre med  

 indeholdelse af udbytteskat får af administrative grunde først  

 virkning fra år 2000.
Indeholdelse af udbytteskat og begrænset skattepligt  

 for udlændinge er i praksis tæt sammenkædet.
Forslaget  

 går derfor også ud på at ophæve den begrænsede  

 skattepligt, der gælder i dag for modtagere af udbytte fra  

 obligationsbaserede foreninger.
Den begrænsede skattepligt  

 ophæves dog ikke fuldstændig.
Den bevares i de tilfælde,  

 hvor der er begrænset skattepligt af obligationsrenter.
Det betyder, at  

 den bevares for fraflyttere, d.v.s. personer, som i mindst fem år af de  

 seneste 10 år har været fuldt skattepligtig til Danmark.  

 Også i relation til udlændinge betyder forslaget altså en  

 sidestilling af investering i obligationsbaserede foreninger med direkte  

 investering i obligationer.
Det gør det muligt for udlændinge at  

 investere i danske obligationsbaserede investeringsforeninger.
 Forslaget gennemgås nærmere i  

 bemærkningerne til § 2, nr. 1, 2 og 5, og § 3.
Overførsel af tekstanmærkning Forslaget medfører ingen materielle  

 ændringer.
Det er udtryk for et ordensmæssigt ønske om at  

 undgå, at tekstanmærkninger til Finansloven indeholder  

 skattebestemmelser.
Høring Lovforslaget har været til høring hos  

 Finansrådet, Realkreditrådet, Rådet for Dansk Forsikring og  

 Pension, InvesteringsForeningsRådet, Advokatrådet, Foreningen af  

 Statsautoriserede Revisorer, Foreningen af Registrerede Revisorer,  

 Erhvervenes Skattesekretariat, Kommunernes Landsforening.
Københavns  

 Kommune, Frederiksberg Kommune, Skattechefforeningen,  

 Skatterevisorforeningen, Erhvervsministeriet, Finansministeriet,  

 Økonomiministeriet og Justitsministeriet.
Finansrådet og Investeringsforeningsrådet har  

 begge foreslået en udvidelse af den foreslåede adgang til  

 tabsmodregning.
Forslaget går ud på, at adgangen til  

 tabsmodregning ikke kun skal gælde den første udlodning efter  

 erhvervelsen af investeringsbeviset, men også senere udlodninger.  Tab  

 kan imidlertid også skyldes andet end det kursfald, der skyldes  

 udlodningen og jo længere tid, der går, jo mere uigennemskueligt  

 er det hvad et tab skyldes. Ønsket er derfor ikke imødekommet.  

 Foreningen af Statsautoriserede revisorer har foreslået en anden  

udvidelse, således at tabsmodregningen kommer til at omfatte  

 alle udloddende investeringsforeninger.
Det er imidlertid navnlig ved  

 pengemarkedsforeninger, at man kommer ud for en hurtig omsætning af  

 certifikatet og ønsket er derfor ikke imødekommet.  

 Finansrådet og Investeringsforeningsrådet har begge  

 foreslået, at ophævelse af pligten til at indeholde udbytteskat  

 får virkning allerede fra 1999. Det er ikke administrativt muligt.  

 Investeringsforeningsrådet har endvidere foreslået en  

udvidelse af hvem, der fritages for at indeholde udbytteskat,  

 således at fritagelsen også kommer til at omfatte  

 investeringsforeninger, der investerer i aktier.
Ved direkte investering i  

 aktier skal der imidlertid altid indeholdes udbytteskat, og ønsket er  

 derfor ikke imødekommet.
Provenumæssige konsekvenser Den foreslåede adgang til tabsmodregning i  

 udlodninger vedr. pengemarkedsforeninger må antages at være en  

 forudsætning for anvendelsen af denne type foreninger.
Forslaget  

 indebærer således ikke et egentligt provenutab.
 Ophævelsen af udbytteskatten for udlodninger fra  

 rene obligationsbaserede investeringsforeninger vil medføre en mindre  

 tidsmæssig udskydelse af skattebetalingerne indenfor  

 finansåret.
 Der skønnes ikke at være provenumæssige  

 konsekvenser forbundet med at ophæve den begrænsede skattepligt  

 for udlodninger fra rene obligationsbaserede investeringsforeninger, da  

 udlændinge i forvejen ikke beskattes af renteindtægter fra  

 direkte ejede danske obligationer.
Administrative konsekvenser Den del af lovforslaget, der vedrører  

 investeringsforeningerne, skønnes at medføre engangsudgifter  

 for Told-Skat på 850.000 kr. i 1999 og 350.000 kr. i år 2000.  

 Udgifterne vedrører primært edb-udvikling.
Herudover  

 skønnes forslaget ikke at have nævneværdige administrative  

 konsekvenser.
Økonomiske og administrative konsekvenser for  

 erhvervslivet Den del af lovforslaget, som vedrører  

 investeringsforeningerne, er en imødekommelse af ønsker fra  

 branchen, der fjerner en skattemæssig forhindring for udbredelsen af  

 pengemarkedsforeninger og medfører, at skattereglerne ikke er en  

 barriere for udlændinges investering i obligationer gennem danske  

 investeringsforeninger.
Denne del af lovforslaget har ikke konsekvenser for  

 virksomhederne, da de ikke vil blive berørt af de foreslåede  

 ændringer.
Den del af lovforslaget, der vedrører fremrykket  

 afregning af kildeskat og arbejdsmarkedsbidrag, berører ikke  

 erhvervslivet, idet ændringen ikke medfører nogen ændring  

 af tidspunktet for afregning for private indeholdelsespligtige.
Forholdet til EU-retten Lovforslaget indeholder ikke EU-retlige aspekter.
Miljømæssige konsekvenser Lovforslaget anses ikke at indeholde  

 miljømæssige konsekvenser.
Skematisk sammenfatning De foranstående overvejelser kan sammenfattes i hovedtræk i  

 følgende oversigtsskema.
positive konsekvenser negative konsekvenser provenu ingen provenuvirkning ingen provenuvirkning administrative udgifter engangsudgifter EDB i alt 1,2 mill. kr.
økonomiske konsekvenser for erhvervslivet forøgelse af visse produkters salgbarhed administrative lettelser for erhvervslivet visse ikke kvantificerbare lettelser omkring indeholdelse af  

 udbytteskat.
Administrative konsekvenser for borgerne Lettelser omkring indeholdelse af udbytteskat og forskudsregistrering miljømæssige konsekvenser ingen ingen Eu retten ingen ingen Bemærkninger til de enkelte bestemmelser Til § 1 Fortjeneste og tab ved afståelse af  

 investeringsbeviser i udloddende investeringsforeninger, der ikke er rent  

 aktiebaserede, behandles efter reglerne i aktieavancebeskatningslovens  

 § 2 d.
Fortjeneste ved afståelse af investeringsbeviser, der er  

 omfattet af bestemmelsen, skal altid medregnes ved indkomstopgørelsen.  

 Selskaber har fradrag for tab, såfremt der er tale om en rent  

 obligationsbaseret investeringsforening, mens personer og dødsboer har  

 fradrag for tab, såfremt investeringsforeningen udelukkende investerer  

 i fordringer i fremmed valuta.
Personer skal medregne fortjeneste og  

 fradragsberettiget tab i kapitalindkomsten.
I lighed med, hvad der i  

 øvrigt gælder i forhold til udloddende investeringsforeninger,  

 er reglerne i aktieavancebeskatningslovens § 2 d udformet med baggrund i  

 transparensprincippet, dvs. at investorerne så vidt muligt skal stilles  

 skattemæssigt som om, de havde foretaget investeringen direkte.
Pengemarkedsforeninger er defineret som foreninger, der  

 anbringer de modtagne midler i pengemarkedsrelaterede værdipapirer, jf.  

 § 2, stk. 2, nr. 2, i lov nr. 476 af 10. juni 1997 om  

 investeringsforeninger og specialforeninger.
Ved pengemarkedsrelaterede  

 værdipapirer forstås renterelaterede værdipapirer med  

 udløb inden 12 måneder, renterelaterede værdipapirer med  

 en løbetid på 12 måneder, virksomhedscertifikater med  

 udløb inden 12 måneder eller en løbetid på 12  

 måneder samt variabelt forrentede obligationer, hvor renten tilpasses  

 markedsniveauet mindst én gang om året, jf. § 65 i  

 nævnte lov.
Pengemarkedsforeninger er således obligationsbaserede  

 foreninger.
Ved direkte køb af obligationer har personer  

 fradrag for det vederlag, der betales for vedhængende eller godskrevne  

 renter.
Vederlaget fradrages ved indkomstopgørelsen for det  

 indkomstår, hvor handlen afvikles.
Køber skal til gengæld  

 medregne de til vederlaget svarende vedhængende eller godskrevne renter  

 ved indkomstopgørelsen for det indkomstår, hvori de forfalder  

 til betaling.
I forhold til køb af investeringsbeviser i  

 obligationsbaserede investeringsforeninger vil der kunne optræde samme  

 mekanismer som ved køb af obligationer.
Til en vis grad kan  

 udlodningstidspunktet indvirke på kursen på investeringsbeviset.  

 Typisk vil kurserne være høje umiddelbart før  

 udlodningstidspunktet for derefter at falde igen, når udlodningen har  

 fundet sted.
Den højere kurs betyder, at investor, når  

 købet sker kort før udlodningstidspunktet, i princippet betaler  

 for den renteindtægt, der er optjent i investeringsforeningen siden  

 sidste udlodning.
Den del af den efterfølgende udlodning, der  

 består af indtjente renter, er indkomstskattepligtig for investor.
Selv  

 om der ikke er et direkte fradrag for det »ekstra« vederlag som ved den  

 direkte obligationsinvestering, vil investor dog blive stillet på samme  

 måde som den direkte obligationskøber, såfremt  

 investeringsbeviset senere afstås uden tab.
Den nye køber vil  

 skattefrit have kompenseret investor for den høje kurs, investor i sin  

 tid betalte.
Problemet opstår, såfremt der sælges med  

 tab, idet personer efter reglerne i aktieavancebeskatningslovens § 2 d  

 ikke har fradragsret for tab, medmindre investeringsforeningen udelukkende  

 investerer i fordringer i fremmed valuta.
Ved investering i almindelige  

 obligationsbaserede investeringsforeninger må dette dog anses for at  

 være et lille problem, som investor relativt nemt kan planlægge  

 sig ud af, idet der for investorer i disse foreninger typisk vil være  

 tale om en investeringshorisont af en vis årrække.
Pengemarkedsforeninger er kendetegnet ved, at der er tale  

 om foreninger, der investerer i korte papirer, hvilket også må  

 forventes at influere på investorernes investeringshorisont.
Det  

 må således forventes, at investorernes investeringshorisont  

 typisk vil være væsentligt kortere end ved investering i de  

 almindelige obligationsbaserede investeringsforeninger.
Derved kan den  

 manglende fradragsret for personer komme til at indtage en væsentlig  

 rolle, som samtidig risikerer at kunne få en negativ indvirkning  

 på personers interesse i at købe beviser i  

 pengemarkedsforeninger.
 For at søge at modvirke disse mulige hindringer for  

 etablering af pengemarkedsforeninger foreslås det, at der  

 indføres en adgang til at modregne tab ved afståelse af beviser  

 i en pengemarkedsforening i den skattepligtige del af udlodningen fra  

 pengemarkedsforeningen.
Tabet ved afståelse af investeringsbeviset vil bero  

 på, at investor tidligere har betalt for den skattepligtige udlodning  

 ved at have købt til en højere kurs.
Tabet kan dog derudover  

 bero på andre forhold.
Ved at indføre en modregningsadgang og  

 ikke et direkte tabsfradrag sikres det, at kun den del af tabet, der med  

 rimelighed kan antages at skyldes en tidligere betaling for den  

 skattepligtige udlodning, kan fragå.
Hvis pengemarkedsforeningen har  

 investeret i obligationer, der opfylder mindsterentekravet efter  

 kursgevinstlovens § 38, jf. § 14, vil en del af optjeningen i  

 foreningen bestå af skattefri kursgevinster.
Denne del af indtjeningen  

 kan også indvirke på kursen, hvorfor et direkte tabsfradrag vil  

 kunne betyde fradrag for et tab, der relaterer sig til skattefri  

 kursgevinster.
Den skattepligtige del af udlodningen vil bestå af den  

 optjente rente samt eventuelt kursgevinster, hvor der er investeret i  

 obligationer, der ikke opfylder mindsterentekravet efter kursgevinstlovens  

 § 38, jf. § 14. Den skattepligtige del af udlodningen vil skulle  

 medregnes til kapitalindkomsten.
Modregning af tab i den skattepligtige  

 udlodning vil således betyde et fradrag i kapitalindkomsten svarende  

 til, hvad der gælder for de tab, der ellers er fradrag for efter  

 aktieavancebeskatningslovens § 2 d.
Da modregningsadgangen indføres med henvisning til  

 den tætte sammenhæng mellem tab og udlodning og kun den  

 skattepligtige del af udlodningen, foreslås det, at der alene kan blive  

 tale om modregning i den første udlodning efter erhvervelsen af  

 beviset og kun i den skattepligtige del.
I forlængelse heraf  

 foreslås det, at der kun kan blive tale om at modregne et realiseret  

 tab på beviset, såfremt beviset afstås igen i det samme  

 indkomstår, som udlodningen har fundet sted.
Endvidere foreslås det, at  

 nedsættelsesadgangen skal være betinget af, at  

 investeringsbeviset er omfattet af aktieavancebeskatningslovens § 2 d.  

 Heri ligger, at pengemarkedsforeningen skal være en udloddende  

 investeringsforening, og at pengemarkedsforeningen ikke må være  

 rent aktiebaseret.
Sidstnævnte krav er for så vidt allerede  

 opfyldt via definitionen af en pengemarkedsforening.
 For at sikre, at der ikke kan opnås fradrag to gange  

 for samme tab, foreslås det endelig, at reglerne om modregning ikke  

 finder anvendelse, såfremt tabet kan fradrages efter reglerne i  

 aktieavancebeskatningslovens § 2 d, stk. 3, der omhandler tab ved  

 afståelse af investeringsbeviser i investeringsforeninger, der  

 udelukkende investerer i fordringer i fremmed valuta.
 Til brug for administrationen af det gennemførte  

 forslag vil indberetningspligten efter skattekontrollovens § 10 B om  

 overdragelse af bl.a. investeringsbeviser, blive præciseret  

 administrativt, for så vidt angår køb af  

 investeringsbeviser og arten af den enkelte investeringsforening.
Til § 2, nr. 1, 2 og 5, og § 3 Udbytteskat Efter de gældende regler i kildeskattelovens  

 § 65, stk. 3, skal der indeholdes udbytteskat af udlodninger fra  

 investeringsforeninger, der udsteder omsættelige beviser for  

 medlemmernes indskud.
Dette gælder både udlodninger til fuldt og  

 begrænset skattepligtige personer.
Der indeholdes 25 pct. i  

 udbytteskat.
Udloddende, certifikatudstedende investeringsforeninger,  

 som er omfattet af ligningslovens § 16 C, opdeles i blandede afdelinger,  

 rene obligationsafdelinger og rene aktieafdelinger.
For de rene  

 obligationsbaserede afdelinger gælder, at de (næsten) udelukkende  

 investerer i obligationer omfattet af kursgevinstloven.
Det eneste, som  

 afdelingen herudover må eje, er aktier i foreningens  

 administrationsselskab og visse finansielle kontrakter, jf.  

 aktieavancebeskatningslovens § 2 d, stk. 2, 2. pkt.
Ved en direkte investering i obligationer indeholdes der  

 ikke udbytteskat af renteafkastet (kuponrenten). Hele renten udbetales til  

 obligationsejeren, hvorefter renteafkastet beskattes som kapitalindkomst og  

 reguleres over forskudsregistreringen og selvangivelsen.
En udlodning fra den  

 obligationsbaserede investeringsforening indeholder udover renten tillige  

 kursgevinster.
Ved investering via en investeringsforening udbetales kun 75  

 pct. af udlodningen til bevisejeren (efter fradrag af udbytteskatten). Selve  

 beskatningen af udlodningen sker i princippet som ved direkte investering.  

 Ved skatteberegningen bliver der taget højde for den allerede betalte  

 udbytteskat.
 De investorer, som ønsker at anbringe deres midler  

 i obligationer, finder det på grund af udbytteskatten mindre attraktivt  

 at investere i en obligationsafdeling fremfor direkte investering i  

 obligationer.
 Det foreslås at ophæve udbytteskatten for  

 udlodninger fra rene obligationsafdelinger, der er omfattet af  

 aktieavancebeskatningslovens § 2 d, stk. 2, jf. forslagets  

 § 2, nr. 3.
Begrænset skattepligtige Personer og selskaber hjemmehørende i udlandet er  

 efter gældende regler begrænset skattepligtige af udlodninger fra  

 rene obligationsafdelinger omfattet af aktieavancebeskatningslovens § 2  

 d, stk. 2, jf. kildeskatteloven § 2, stk. 1, litra f, og  

 selskabsskattelovens § 2, stk. 1, litra c.
Udbytteskatten på  

 25 pct. er endelig.
Normalt vil udbytteskatten dog blive nedsat til typisk  

 10/15 pct. efter en indgået dobbeltbeskatningsoverenskomst.
Hvis personen eller selskabet i stedet havde foretaget en  

 direkte investering i danske obligationer, ville afkastet som altovervejende  

 hovedregel være skattefrit.
Dette skyldes, at Danmark kun har  

 begrænset skattepligt på renter i tilfælde, hvor modtageren  

 er en fysisk person, som har været fuldt skattepligtig efter  

 kildeskattelovens § 1 i en periode på mindst 5 år inden for  

 de seneste 10 år før den fulde skattepligt ophørte.  

 Udenlandske selskaber er aldrig begrænset skattepligtige af renter.
 Under hensyn hertil foreslås det derfor at  

 ophæve den begrænsede skattepligt på udlodninger fra rene  

 obligationsafdelinger omfattet af aktieavancebeskatningslovens § 2 d,  

 stk. 2, i samme omfang, som der ikke er begrænset skattepligt  

 på renter, jf. forslagets § 2, nr. 1-2, og § 3, nr. 1.
Dvs. at der kun skal betales dansk skat i de  

 tilfælde, hvor modtageren af udlodningen er en fysisk person, der  

 tidligere - i mindst 5 af de seneste 10 år før fraflytningen -  

 har været fuldt skattepligtig efter kildeskattelovens § 1, jf.  

 kildeskattelovens § 2, stk. 1, litra f, smh. med § 2,  

 stk. 5, 1. pkt.
Er dette tilfældet, vil skatten på  

 udlodningen være 30 pct., dog med mulighed for nedsættelse efter  

 en eventuel indgået dobbeltbeskatningsoverenskomst.
Modtageren af  

 udlodningen skal selvangive den modtagne udlodning.
 Udlodningen er fortsat omfattet af ligningslovens  

 § 16 C, jf. § 16 A, og den skattemæssige behandling af  

 udlodningen er - bortset fra den ikke-indeholdte udbytteskat og  

 ophævelsen af den begrænsede skattepligt - uændret.
Endelig skal det bemærkes, at ved anvendelsen af  

 dobbeltbeskatningsoverenskomsterne anses udlodningen som udbytte og ikke som  

 rente.
Dvs. at en eventuel nedsættelse skal ske efter  

 dobbeltbeskatningsoverenskomstens artikel om udbytter.
Til § 2, nr, 3 og 4, og § 4 Ved tekstanmærkninger til finansloven for 1997 og  

 1998 (nr. 50 til § 34 og nr. 51 F til § 38) er skatteministeren bemyndiget  

 til at fravige bestemmelserne om afregningstidspunktet efter  

 kildeskattelovens § 56 og arbejdsmarkedsfondslovens § 13 for de  

 statslige og de kommunale indeholdelsespligtige og bidragspligtige , samt de  

 »halvstatslige« og »halvkommunale« indeholdelsespligtige og bidragspligtige  

 institutioner.
Bemyndigelserne omfatter ikke ændret afregning for  

 private og amtskommunale indeholdelsespligtige og bidragspligtige.
For at undgå varige tekstanmærkninger til  

 finansloven foreslås bemyndigelserne overflyttet til kildeskatteloven  

 og arbejdsmarkedsfondsloven.
Bemyndigelserne er - og vil fortsat blive  

 udmøntet i kildeskattebekendtgørelsen (bekendtgørelse  

 nr. 1041 af 6. december 1996), og bekendtgørelse om  

 arbejdsmarkedsbidrag (bekendtgørelse nr. 1280 af 16. december  

 1996).
 Efter kildeskattelovens § 56, stk. 1.1. pkt. og  

 arbejdsmarkedsfondslovens § 13, stk. 1, 1. pkt., og § 13,  

 stk. 4, 1. pkt., indbetales indeholdt kildeskat og lønmodtager  

 bidrag samt arbejdsgiverbidrag til det offentlige i den  

 påfølgende måned, men for kommuner og for statslige  

 institutioner er tidspunktet for afregning rykket frem til det tidspunkt,  

 hvor indkomsten er til rådighed for lønmodtageren.
 Baggrunden for fremrykket afregning af kildeskat og  

 arbejdsgiverbidrag var aftaler mellem regeringen og KL samt Københavns  

 og Frederiksberg kommuner om kommunernes økonomi under forhandlingerne  

 i 1996, hvorefter en bestemmelse herom blev optaget i  

 tekstanmærkningerne til § 34 og § 38 til finansloven for 1997  

 og 1998 samt i forslaget til finansloven for 1999.
 En tilsvarende fremrykket afregning af kildeskat og  

 arbejdsmarkedsbidrag gennemførtes for de statslige  

 indeholdelsespligtige og bidragspligtige, de ikke-statslige institutioner,  

 hvor staten yder tilskud til dækning af institutionens driftsudgifter  

 på halvdelen eller mere, og de ikke-statslige institutioner omfattet af  

 lov om statens regnskabsvæsen.
Til § 5 Efter lovforslagets § 2 og § 3 skal der  

 foretages en udskillelse af investeringsforeninger som nævnt i  

 aktieavancebeskatningslovens § 2 d, stk. 2. Til brug herfor  

 foreslås det, at indberetningspligten efter skattekontrollovens  

 § 10 A om afkast af bl.a. investeringsbeviser udvides, for så vidt  

 angår investeringsforeningens art og hvilken type værdipapirer,  

 foreningen investerer i.
Til § 6 Det foreslås, at adgangen til at modregne tab i den  

 skattepligtige udlodning skal have virkning for investeringsbeviser, der  

 afstås den 1. januar 1999 eller senere og dermed for tab, der  

 realiseres den 1. januar 1999 eller senere.
Ophævelse af pligten til at indeholde udbytteskat af  

 udlodninger fra obligationsbaserede investeringsforeninger foreslås at  

 have virkning for foreningens indtægter fra og med indkomståret  

 1999. Foreningens indtægter udloddes i året efter  

 optjeningsåret og investorerne skal medregne udlodningen ved  

 indkomstopgørelsen for udlodningsåret.
Det betyder, at der ikke  

 skal indeholdes udbytteskat af udlodninger fra rene obligationsbaserede  

 afdelinger, der foretages den 1. januar 2000 eller senere.
 Endvidere foreslås det, at ændringen af reglen  

 om investeringsforeningernes indberetningspligt skal have virkning for  

 udlodninger, der foretages den 1. januar 2000 eller senere.
 Det foreslås endelig, at overflytningen til  

 kildeskatteloven henholdsvis arbejdsmarkedsloven af de to  

 tekstanmærkninger, der bemyndiger skatteministeren til at  

 fastsætte regler om fremrykket afregning for offentlige institutioner,  

 skal have virkning fra og med kalenderåret 1999.
Bilag Lovforslaget sammenholdt med gældende lov :Gældende formulering Lovforslaget § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som ændret senest  

 ved § 30 i lov nr. 485 af 1. juli 1998, foretages følgende  

 ændring § 16 C.
Ved udloddende investeringsforeninger forstås  

 investeringsforeninger, der udsteder omsættelige beviser for  

 medlemmernes indskud, og som inden fristen for indgivelse af selvangivelse  

 for et indkomstår foretager en udlodning, der mindst skal udgøre  

 det efter stk. 2-6 opgjorte beløb (minimumsudlodningen), og som  

 ifølge deres vedtægter er forpligtet til at foretage en  

 sådan udlodning.
 Stk. 2. Minimumsudlodningen udgør summen af  

 indkomstårets indtægter og nettobeløb som nævnt i  

 stk. 3 med fradrag for tab og udgifter efter stk. 4-6.
 Stk. 3. I beregningen af minimumsudlodningen indgår  

 følgende indtægter:
 1)	Indtjente renter fordelt over den periode, renteindtægten  

 vedrører.
 1. I § 16 C indsættes som stk. 7:
»Stk. 7. Skattepligtige efter kildeskattelovens § 1 eller  

 dødsboskattelovens § 1, stk. 2, der har erhvervet  

 investeringsbeviser i en pengemarkedsforening, jf. lov om  

 investeringsforeninger og specialforeninger § 2, stk. 2, nr. 2, kan  

 nedsætte den førstkommende skattepligtige udlodning efter  

 erhvervelsen med tab ved afståelse af beviset.  

 Nedsættelsesadgangen efter 1. pkt. er betinget af, at  

 investeringsbeviset afstås i det samme indkomstår, hvori den  

 førstkommende udlodning efter erhvervelsen finder sted, og at  

 investeringsbeviset er omfattet af aktieavancebeskatningslovens § 2 d.  

 Reglerne i 1. pkt. finder ikke anvendelse, såfremt tab ved  

 afståelse af investeringsbeviset kan fradrages efter reglerne i  

 aktieavancebeskatningslovens § 2 d, stk. 3.« 2)	Indtjente udbytter efter § 16 A og afståelsessummer efter  

 § 16 B, som ikke omfattes af nr. 9.
 3)	Gevinst på fordringer i fremmed valuta som omhandlet i  

 kursgevinstlovens § 16.
 4)	Gevinst på fordringer, der ikke udstedes med en  

 pålydende rente, der opfylder mindsterentekravet efter  

 kursgevinstlovens § 38, jf. § 14.
 5)	Gevinst på finansielle kontrakter som omhandlet i  

 kursgevinstlovens §§ 29-33 fratrukket tab på finansielle  

 kontrakter efter reglerne i kursgevinstlovens § 31, stk. 2-4, og  

 § 32, stk. 2 og 3.
 6)	Gevinst ved afståelse af aktier efter  

 aktieavancebeskatningslovens § 2 fratrukket tab efter  

 aktieavancebeskatningslovens § 2, stk. 2.
 7)	Gevinst ved afståelse af aktier efter  

 aktieavancebeskatningslovens § 2 a.
 8)	Gevinst efter aktieavancebeskatningslovens § 2 d, stk. 1,  

 ved afståelse af beviser for indskud i investeringsforeninger.
 9)	Indtjente udbytter efter § 16 A og afståelsessummer efter  

 § 16 B, som for skattepligtige personer ville være omfattet af  

 personskattelovens § 4 a, stk. 1, nr. 1, 2, 5 eller 6.
10)	Gevinst på fordringer, der udstedes med en pålydende  

 rente, der opfylder mindsterentekravet efter kursgevinstlovens § 38, jf.  

 § 14, fratrukket tab på sådanne fordringer.
Dog kan tab  

 alene fratrækkes, i det omfang tabene ikke overstiger  

 gevinsterne.
 Stk. 4. I det samlede nettobeløb efter stk. 3, nr.  

 1-8, fradrages tab på fordringer i fremmed valuta som omhandlet i  

 kursgevinstlovens § 16 samt tab ved afståelse af beviser for  

 indskud i investeringsforeninger, som for skattepligtige omfattet af  

 kildeskattelovens § 1 eller dødsboskattelovens § 1,  

 stk. 2, ville have været fradragsberettigede efter  

 aktieavancebeskatningslovens § 2 d, stk. 3. Et negativt  

 beløb opgjort efter 1. pkt. kan fradrages i indtægter efter  

 stk. 3, nr. 9. Et eventuelt overskydende negativt beløb kan  

 herefter fradrages i nettobeløb efter stk. 3, nr. 10.
Stk. 5. Investeringsforeningen kan ved opgørelsen af  

 minimumsudlodningen fradrage udgifter til administration, i det omfang  

 udgifterne ikke overstiger et eventuelt positivt nettobeløb opgjort  

 efter stk. 3 og 4. Fradraget efter 1. pkt. fordeles  

 forholdsmæssigt mellem positive nettobeløb opgjort efter 1)	stk. 3, nr. 1-8, nedsat efter stk. 4, 1. pkt., 2)	stk. 3, nr. 9, nedsat efter stk. 4, 2. pkt., og 3)	stk. 3, nr. 10, nedsat efter stk. 4, 3. pkt.
Stk. 6. Er det samlede beløb, der opgøres til  

 udlodning efter stk. 3 og 4, negativt, kan dette for  

 investeringsforeningens fem efterfølgende indkomstår fradrages  

 ved opgørelsen af de beløb, der skal udloddes efter  

 stk. 3-5. Fradrag kan kun fremføres til et senere  

 indkomstår, såfremt det ikke for et tidligere indkomstår  

 kan rummes i det beløb, der skal udloddes.
Fremførte fradrag  

 fordeles efter reglerne i stk. 4 i det år, hvori fradrag  

 foretages.
§ 2 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 614 af 10. juli 1997, som ændret bl.a. ved  

 § 2 i lov nr. 888 af 3. december 1997, § 2 i lov nr. 426 af 26.  

 juni 1998 og senest ved § 7 i lov nr. 434 af 26. juni 1998, foretages  

 følgende ændringer:
§ 2. --- 1. § 2, stk. 1, litra f, affattes  

 således:
f)	oppebærer udbytter omfattet af ligningslovens § 16 A,  

 stk. 1, eller afståelsessummer omfattet af ligningslovens  

 § 16 B, --- »f)	oppebærer udbytte omfattet af ligningslovens § 16 A,  

 stk. 1, bortset fra udlodninger fra obligationsbaserede  

 investeringsforeninger, som nævnt i aktieavancebeskatningslovens  

 § 2 d, stk. 2, eller oppebærer afståelsessummer  

 omfattet af ligningslovens § 16 B,« § 2. --- 2. § 2, stk. 1, litra h, affattes  

 således:
h)	oppebærer renter fra kilder her i landet som nævnt i  

 stk. 5, --- »h)	oppebærer renter fra kilder her i landet som nævnt i  

 stk. 5, idet udlodninger fra obligationsbaserede investeringsforeninger,  

 som nævnt i aktieavancebeskatningslovens § 2 d, stk. 2, her  

 sidestilles med renter« § 56. De beløb, som den indeholdelsespligtige har  

 indeholdt i en kalendermåned, skal han indbetale til det offentlige i  

 den påfølgende måned inden for nærmere af  

 skatteministeren fastsatte frister, der kan være forskellige for  

 forskellige grupper af indeholdelsespligtige.
Udgør det indeholdte  

 beløb med tillæg af bidrag, som skal indeholdes efter § 11,  

 stk. 1, 6 og 9 i lov om en arbejdsmarkedsfond, under 25 kr., kan  

 indbetaling undlades.
--- 3. I § 56, stk. 1, 1. pkt., indsættes efter  

 » grupper af indeholdelsespligtige«: », jf. dog stk. 10« 4. I § 56 indsættes som stk. 10:
 »Stk. 10. For nedennævnte indeholdelsespligtige kan  

 skatteministeren bestemme en fremrykket afregning af indeholdt kildeskat  

 efter kildeskatteloven:
 1)	Ministerier og institutioner, hvis driftsbudget er optaget på  

 statens bevillingslove.
 2)	Institutioner, foreninger og fonde, hvor vedkommende minister i  

 henhold til § 2, stk. 2, i lov om statens regnskabsvæsen m.v.  

 har bestemt, at lovens regler om regnskabsvæsen skal finde  

 anvendelse.
 3)	Ikke-statslige institutioner, hvor staten yder tilskud til  

 dækning af institutionens driftsudgifter på halvdelen eller  

 mere.
 4)	Kommunerne.
 5)	Kommunale fællesskaber, jf. § 60 i lov om kommunernes  

 styrelse, hvori der alene deltager kommuner, og hvis regnskab optages i en  

 kommunes regnskab.
6)	Selvejende institutioner med driftsoverenskomst med en  

 kommune.« § 65. --- 5. I § 65, stk. 3, indsættes som 2.  

 pkt.:
 Stk. 3. Reglerne i dette afsnit finder tilsvarende anvendelse  

 på udlodninger og udbetalinger m.v., jf. stk. 1, foretaget af  

 investeringsforeninger, der udsteder omsættelige beviser for  

 medlemmernes indskud.
»Det gælder dog ikke udlodninger fra  

 obligationsbaserede investeringsforeninger, som nævnt i  

 aktieavancebeskatningslovens § 2 d, stk. 2.« § 3 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 814 af 26. oktober 1997, som ændret  

 bl.a. ved § 1 i lov nr. 888 af 3. december 1997, § 11 i lov nr. 434  

 af 26. juni 1998 og senest ved § 29 i lov nr. 485 af 1. juli 1998,  

 foretages følgende ændring:
§ 2, stk. 1. --- 1. § 2, stk. 1, litra c, affattes  

 således:
c)	oppebærer udbytte omfattet af ligningslovens § 16 A,  

 stk. 1, eller afståelsessummer omfattet af ligningslovens  

 § 16 B, --- »c)	oppebærer udbytte omfattet af ligningslovens § 16 A,  

 stk. 1, bortset fra udlodninger fra obligationsbaserede  

 investeringsforeninger, som nævnt i aktieavancebeskatningslovens  

 § 2 d, stk. 2, eller oppebærer afståelsessummer  

 omfattet af ligningslovens § 16 B,« § 4 I lov om en arbejdsmarkedsfond, jf. lovebekendtgørelse nr. 744 af  

 21. september 1997, som ændret bl.a. ved § 3 i lov nr. 277 af 13.  

 maj 1998 og senest ved § 10 i lov nr. 468 af 1. juli 1998, foretages  

 følgende ændringer:
§ 13. Indeholdt bidrag efter § 11, stk. 1 og 6,  

 forfalder til betaling den 1. i den følgende kalendermåned med  

 sidste rettidige betalingsdag den 10. i forfaldsmåneden.
For bidrag,  

 der forfalder den 1. januar, er sidste rettidige betalingsdag dog den 17.  

 januar.
Bidraget indbetales til de statslige told- og skattemyndigheder.
--- 1. I § 13, stk. 1, 1. pkt., indsættes efter  

 »den 10. i forfaldsmåneden« : », jf. dog stk. 13«.
Stk. 4. Bidrag opgjort efter § 11, stk. 9, forfalder  

 til betaling den 1. i den følgende kalendermåned med sidste  

 rettidige betalingsdag den 10. i forfaldsmåneden.
For bidrag, der  

 forfalder den 1. januar, er sidste rettidige betalingsdag dog den 17. januar.  

 Bidraget indbetales til de statslige told- og skattemyndigheder.
--- 2. I § 13, stk. 4, 1. pkt., indsættes efter  

 »den 10. i forfaldsmåneden« : », jf. dog stk. 13«.
 3. I § 13 indsættes som stk. 13:
 »Stk. 13. Skatteministeren kan fastsætte regler om fremrykket  

 afregning af indeholdt og opgjort bidrag for nedennævnte  

 indeholdelsespligtige efter § 11, stk. 1 og 6, og bidragspligtige efter § 7,  

 stk. 2, jf. § 11, stk. 9,:
 1)	Ministerier og institutioner, hvis driftsbudgetter er optaget  

 på statens bevillingslove.
 2)	Institutioner, foreninger og fonde, hvor vedkommende minister i  

 henhold til § 2, stk. 2, i lov om statens regnskabsvæsen m.v.  

 har bestemt, at lovens regler om regnskabsvæsen skal finde  

 anvendelse.
 3)	Ikke-statslige institutioner, hvor staten yder tilskud til  

 dækning af institutionens driftsudgifter på halvdelen eller  

 mere.
 4)	Kommunerne.
 5)	Kommunale fællesskaber, jf. § 60 i lov om kommunernes  

 styrelse, hvori der alene deltager kommuner, og hvis regnskab optages i en  

 kommunes regnskab.
 6)	Selvejende institutioner med driftsoverenskomst med en  

 kommune.«.
§ 5 I skattekontrolloven, jf. lovbekendtgørelse nr. 573 af 5. august  

 1998, foretages følgende ændring:
§ 10 A.
Offentlige kasser, realkreditinstitutter,  

 værdipapircentraler, aktieselskaber, banker, sparekasser, andelskasser,  

 investeringsforeninger, vekselerere og andre, der indløser  

 rentekuponer eller tilskriver renter vedrørende obligationer, skal til  

 brug ved skatteligningen mindst én gang årligt uden opfordring  

 efter nærmere af skatteministeren fastsatte regler give de statslige  

 told- og skattemyndigheder oplysning om beløbsstørrelsen af den  

 enkelte obligationsejers indløste rentekuponer eller tilskrevne renter  

 det foregående år og om den pågældende obligations  

 betegnelse og kursværdi ved samme års udløb samt  

 oplysninger som nævnt i stk. 2 og 4. På samme måde  

 skal oplysning gives om indfrielse af udbyttekuponer vedrørende  

 investeringsbeviser i investeringsforeninger eller  

 kalenderårsperiodisering af renter og tilskrivning eller forfald af  

 udbytter m.v. fra kontoførende investeringsforeninger samt  

 investeringsbevisernes respektive den kontoførende  

 investeringsforenings betegnelse og kursværdien ved årets udgang.  

 Skatteministeren kan endvidere bestemme, at indberetningspligtige som  

 nævnt i 1. pkt. indbyrdes skal afgive oplysninger til brug for  

 opfyldelse af indberetningspligten overfor de statslige told- og  

 skattemyndigheder.
På tilsvarende måde skal oplysning endvidere  

 gives om indfrielse af obligationer, der er udstedt uden pålydende  

 rente eller med en pålydende rente under mindsterenten, jf.  

 kursgevinstlovens § 38, jf. § 14.
--- 1. I § 10 A, stk. 1, 2. pkt., ændres  

 »betegnelse og kursværdien« til: »betegnelse, herunder art og virke, og  

 kursværdien«.
