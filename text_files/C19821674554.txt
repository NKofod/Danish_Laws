 Direktoratet er ved henvendelser bl.a. fra kommuner blevet bekendt med, at  

 enkelte efterskoler benytter sig af den kommunale ungdomsskoles  

 undervisningstilbud og fritidsvirksomhed og i udstrakt grad henviser elever  

 til undervisning og fritidsvirksomhed i den kommunale ungdomsskole.
Direktoratet skal i denne anledning meddele, at efterskolens  

 løntimetildeling pr. årselev tager sigte på fuldt ud at skulle kunne dække  

 den enkelte elevs behov for undervisning og fritidsvirksomhed under  

 efterskoleopholdet.
Undervisning og fritidsvirksomhed i den kommunale  

 ungdomsskole kan derfor ikke indgå i en efterskoles undervisningsplan, men  

 alene benyttes, hvor enkelte elever søger undervisning i et fag eller emne,  

 som efterskolen ikke selv har mulighed for at tilbyde, eller hvor enkelte  

 elever af egen drift søger undervisning i en kommunal ungdomsskole.
 Direktoratet finder ikke, at en efterskole har opfyldt sin undervisnings-  

 eller kostskoleforpligtelse, hvis et større antal elever søger undervisning  

 eller fritidsvirksomhed i den kommunale ungdomsskole under  

 efterskoleopholdet, hvad enten dette sker på elevens eget initiativ eller  

 efter anvisning fra skolens ledelse.
 Man finder det herefter ikke foreneligt med opretholdelsen af en  

 efterskoles godkendelse, hvis den kommunale ungdomsskole må oprette  

 undervisningshold eller fritidsvirksomhed, der i større omfang søges af  

 elever fra en stedlig efterskole.
 Kopi af denne skrivelse er samtidig fremsendt til samtlige kommuner,  

 ungdomsskoler, amtsråd og amtsskolekonsulenter.
 P.d.v.
