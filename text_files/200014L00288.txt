Betænkning afgivet af Forsvarsudvalget  

 den 1. februar 2001 Betænkning over Forslag til lov om hjemmeværnet.
[af forsvarsministeren (Hans Hækkerup)] 1. Udvalgsarbejdet Lovforslaget blev fremsat den 29. november 2000 og var til  

 1. behandling den 8. december 2000. Lovforslaget blev efter 1. behandling  

 henvist til behandling i Forsvarsudvalget.
Møder Udvalget har behandlet lovforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Jens Møller, Randers.
Forsvarsministeren har  

 som svar på et spørgsmål fra udvalget kommenteret den  

 skriftlige henvendelse.
2. Indstillinger og politiske bemærkninger Et flertal i udvalget (udvalget med undtagelse af  

 SF og EL) indstiller lovforslaget til vedtagelse uændret.
Dansk Folkepartis medlem af udvalget lægger  

 vægt på, at lovforslaget indeholder en række fornuftige  

 initiativer, som bl.a. udspringer af beretningen »Fremtidens Forsvar«, der  

 blev udgivet af Forsvarskommissionen i 1998. Endvidere skal lovforslaget ses  

 i sammenhæng med lovforslag nr.
L 126 om forsvarets formål,  

 opgaver og organisation samt bemærkningerne hertil.
Således  

 støtter Dansk Folkeparti i store træk den foretagne  

 modernisering af lovgrundlaget for det danske forsvar.
Dansk Folkeparti  

 finder dog anledning til at fremhæve to forhold, der kan give anledning  

 til bekymring.
Det ene forhold vedrører det aktuelle trusselsbillede,  

 som både fremhæves i beretningen fra Forsvarskommissionen samt i  

 bemærkningerne til lovforslag nr.
L 126 om forsvarets formål,  

 opgaver og organisation.
Det fremgår således bl.a.  

 bemærkningerne til L 126, at der på nuværende tidspunkt  

 ikke kan identificeres nogen direkte militær trussel mod dansk  

 territorium.
Efter Dansk Folkepartis vurdering skal man altid være  

 forsigtig med at udstede den slags garantier.
Det andet forhold  

 vedrører den omstændighed, at der med lovforslaget  

 tilsyneladende er et skred i gang hen imod, at det danske forsvar i stigende  

 omfang skal anvendes til internationale opgaver langt fra Danmarks  

 grænser.
Ifølge Dansk Folkeparti er der tale om opgaver, der  

 ikke tjener det egentlige formål med at forsvare Danmarks territorium  

 og dermed tillige territorialrelateret forsvar i NATO-regi.
Med dette skred i  

 opgaveprioriteringen accepteres det i stigende grad, at dansk nationalt  

 forsvar til stadighed udhules, samtidig med at ressourcerne bruges uden for  

 landets grænser.
Dansk Folkeparti vil dog ikke udelukke, at der i visse  

 situationer kan blive brug for, at Danmark engagerer sig i sådanne  

 aktioner.
Imidlertid vil Dansk Folkeparti gerne advare imod, at  

 internationale aktioner fremover bliver hovedopgaven for det danske forsvar.  

 I den forbindelse skal det fremhæves, at det efter Dansk Folkepartis  

 opfattelse er meget vigtigt, at hjemmeværnet har det rigtige udstyr og  

 den fornødne uddannelse ved udsendelse til internationale aktioner.
 Et mindretal i udvalget (SF og EL) indstiller  

 lovforslaget til forkastelse ved 3. behandling.
 En oversigt over Folketingets sammensætning er  

 optrykt i betænkningen.
 Frihed 2000 og Demokratisk Folkeparti var på  

 tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
Ingrid Rasmussen (S) nfmd.  

  Poul Andersen (S)  Svend Erik Larsen (S)  

  Anna-Marie Hansen (S)  Per Kaalund (S)  

  Villy Søvndal (SF) Arne Melchior (CD)  

  Morten Helveg Petersen (RV)  

  Søren Søndergaard (EL)  

  Svend Aage Jensby (V)  Ellen Kristensen (V)  

  Erik Jacobsen (V) Anders Mølgaard Jensen (V)  

  Helge Adam Møller (KF) fmd.  

  Kaj Ikast (KF)  Peter Skaarup (DF)  

  Jann Sjursen (KRF) Folketingets sammensætning Socialdemokratiet (S) 64 * Enhedslisten (EL) 5 Venstre, Danmarks Liberale Parti (V) 43 * Kristeligt Folkeparti (KRF) 4 Det Konservative Folkeparti (KF) 16 ** Frihed 2000 (FRI) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 3 Det Radikale Venstre (RV) 7 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag omdelt på L 127 i FOU Bilagsnr.
