 I henhold til § 84, stk. 7, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 480 af 8. august  

 1988 som ændret senest ved lov nr. 840 af 21. december 1988, fastsættes efter  

 forhandling med Landsarbejdsnævnet følgende:
§ 1.  En arbejdsgiver skal betale et  

 arbejdsløshedskassemedlem en dagpengegodtgørelse, hvis medlemmet i  

 arbejdsretlig forstand har indtjent arbejdsvederlag i et lønmodtagerforhold.  

 Dagpengegodtgørelse betragtes som A-indkomst.
Der skal ikke beregnes  

 feriegodtgørelse af dagpengegodtgørelsen.
 Stk. 2.  Ved arbejdsfordeling betales en  

 dagpengegodtgørelse een gang pr. anmeldt eller godkendt arbejdsfordeling.
§ 2.  Dagpengegodtgørelsen skal beregnes i forhold til  

 det antal timer, medlemmet ifølge overenskomst eller særlig aftale var ansat  

 til.
Var medlemmet i et ansættelsesforhold uden aftalt fast arbejdstid, skal  

 dagpengegodtgørelsen beregnes forholdsmæssigt efter det antal arbejdstimer,  

 medlemmet har haft i de sidste 4 uger i ansættelsesforholdet.
Stk. 2.  Hvis den faktiske arbejdstid ikke kan  

 fastsættes, anvendes samme beregningsmåde som efter ATP-loven.
Hvert år i  

 begyndelsen af januar måned offentliggøres den timefortjeneste, der skal  

 anvendes for det indeværende kalenderår.
 § 3.  Ved hjemsendelser beregnes dagpengegodtgørelsen  

 i forhold til det antal påbegyndte timer, som medlemmet er hjemsendt.
Stk. 2.  Ved hjemsendelser, der varer flere dage, består  

 arbejdsgiverens forpligtelse, indtil der i alt er betalt dagpengegodtgørelse  

 for et antal timer svarende til dagpenge for een dag.
Der skal ikke betales  

 dagpengegodtgørelse, hvis medlemmet i løbet af ugen opnår fuld,  

 overenskomstmæssig arbejdstid eller mere på grund af merarbejde hos samme  

 arbejdsgiver.
 § 4.  Arbejdsgiverens forpligtelse til at betale en  

 dagpengegodtgørelse bortfalder udover de i § 84, stk. 3, nævnte tilfælde,  

 hvis arbejdsgiveren er ude af stand til at betale på grund af konkurs eller  

 betalingsstandsning.
 Stk. 2.  Hvis det godtgøres, at beskæftigelse påbegyndes  

 den efterfølgende dag, eller der modtages sygedagpenge eller afholdes ferie i  

 tilslutning til arbejdsophøret, skal en eventuel udbetalt dagpengegodtgørelse  

 snarest tilbagebetales til arbejdsgiveren.
Stk. 3.  Når arbejdsgiverens forpligtelse til at  

 udbetale dagpengegodtgørelse efter overgangsbestemmelserne til samme medlem  

 er bortfaldet, skal arbejdsgiveren over for medlemmet skriftligt oplyse på  

 hvilke dage og for hvilke tidspunkter, medlemmet har modtaget  

 dagpengegodtgørelse.
Erklæringen skal underskrives af medlemmet og  

 arbejdsgiveren og af medlemmet gives til arbejdsløshedskassen.
 § 5.  Der skal ikke udbetales dagpengegodtgørelse til  

 en partsfisker.
 Stk. 2.  Ved en partsfisker forstås en fisker, som  

 aflønnes med en andel af nettooverskuddet, og som ikke fisker med egne  

 redskaber og/eller ikke er medejer af den kutter, hvorfra pågældende fisker.
 § 6.  Bekendtgørelsen træder i kraft den 1. januar  

 1989.
