 I medfør af § 28, stk. 4 og stk. 5, i lov om husdyrsygdomme, jf.  

 lovbekendtgørelse nr. 381 af 7. juni 1993, og efter bemyndigelse fra  

 landbrugs- og fiskeriministeren fastsættes:
 § 1.  For embedsdyrlægens kontrol og attestering i  

 forbindelse med udstedelse af veterinærattester til brug ved privates  

 medbringelse af hunde og katte til andre lande betales pr. påbegyndt kvarter:
 § 2.  For Veterinærdirektoratets bekræftelse af, at  

 dyrlægen har dansk autorisation (legaliseringsstempling) i forbindelse med  

 udstedelse af veterinærattester, betales et gebyr på 60,00 kr. pr. attest.
 § 3.  Betalingen erlægges af rekvirenten i forbindelse  

 med anmodning om kontrol og attestering, medmindre der er truffet aftale om  

 anden betalingsordning.
 § 4.  For erindringsskrivelser vedrørende rettidig  

 betaling opkræves et gebyr på 40,00 kr.
 Stk. 2.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 § 5.  Bekendtgørelsen træder i kraft den 2. maj 1995.  

 Samtidig ophæves bekendtgørelse nr. 993 af 14. december 1992 om gebyr for  

 legaliseringsstempling af veterinærattester for hunde og katte.
 § 6.  Bekendtgørelsen gælder ikke for Grønland.
