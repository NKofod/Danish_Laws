Klage over behandling i forbindelse med kræft i maven Nævnet fandt grundlag for kritik af den overlæge, der primært beskrev CT-scanningen, idet der ved revurdering af CT-scanningen fandtes en solid proces bag nyren, der målte ca. 2 x 3 cm, og som afveg i udseende fra de øvrige cyster.
 Nævnet lagde vægt på, at overlægen ikke havde været opmærksom på denne proces og dermed beskrevet den ved primære vurdering af CT-scanningen.
 Nævnet fandt ikke grundlag for kritik af de øvrige læger, der havde deltaget i behandlingen af patienten.
 Nævnet lagde i den forbindelse blandt andet vægt på, at der blev foretaget udtømning af cysten, ligesom der blev tilrådet kontrol med ultralydsundersøgelse samt blev bestilt en PET-scanning.
