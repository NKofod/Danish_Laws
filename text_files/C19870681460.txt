1. Stillingsvurdering som begreb er ikke nogen ny  

 foreteelse.
Spørgsmålet om en passende betaling for et bestemt arbejde har  

 altid givet anledning til overvejelser om sammenhængen mellem arbejdets krav  

 og betalingens størrelse.
Det, der er det forholdsvis nye i forbindelse med stillingsvurdering, er  

 systematiseringen af det grundlag, lønfastsættelsen foregår på, idet  

 forskelligartet arbejde nu kan vurderes og sammenlignes ved hjælp af et  

 fælles måleværktøj - et stillingsvurderingssystem.
Det vil sige, at der opnås  

 en mere objektiv og sikker vurdering af arbejdsopgaver og krav  

 i statens stillinger end tidligere.
Spørgsmålet om systematisk stillingsvurdering inden for statsforvaltningen  

 opstod som en udløber af arbejdet i tjenestemandskommissionen af 1965. Her  

 afdækkedes et betydeligt behov for en systematisering af det grundlag,  

klassificeringen sker på.
Et udvalg under kommissionen undersøgte  

 derfor mulighederne for systematisk udarbejdelse af  

stillingsbeskrivelser og udbygning heraf til egentlig  

 stillingsvurdering inden for statens, folkeskolens og folkekirkens  

 tjenesteområder.
Udvalget konkluderede, at de nævnte hjælpemidler »er  

 nyttige ved lønfastsættelse og ved andre personaleadministrative  

 dispositioner, når de indgår som led i en dynamisk og fremsynet  

 personalepolitik.« 2. Der blev i november 1969 oprettet et permanent  

Stillingsvurderingsråd, ligeligt sammensat af organisations- og  

 styrelsesrepræsentanter.
Formandskabet blev permanent overdraget til  

 repræsentanten for Lønnings- og Pensionsdepartementet i det nuværende  

 Finansministerium.
 Der blev knyttet et sekretariat til rådet med en medarbejderstab,  

 der blev alsidigt sammensat for at bibringe arbejdet det bredest mulige  

 erfaringsgrundlag.
 3. Ifølge rådets kommissorium var arbejdsopgaven at  

igangsætte og  koordinere anvendelsen af stillingsbeskrivelser  

 samt systematisk stillingsvurdering og personalebedømmelse inden for staten,  

 folkeskolen og folkekirken.
 Rådet forudsattes at yde interesserede ministerier bistand ved  

 gennemførelsen af konkrete undersøgelser og selv at tage initiativet til  

 iværksættelsen af sådanne undersøgelser, som rådet måtte finde  

 formålstjenlige til belysning af udvalgte stillingskategoriers forhold.
 Sagt med andre ord var hovedsigtet med rådets arbejde at tilvejebringe et  

 neutralt og objektivt grundlag for lønforhandlinger og at skabe en bedre  

 overensstemmelse mellem stillingskrav og lønydelsen herfor.
 4. Rådets første opgave var derfor at udvikle og  

 afprøve et fælles grundlag for anvendelse af de omtalte hjælpemidler.
Det forudsattes, at der kun skulle være  et system, fælles for alle  

 statsstillinger, uanset niveau og ansættelsesform og på tværs af alle  

 faggrænser og styrelsesområder.
Endvidere skulle systemet være enkelt og  

 rimeligt let at anvende og dertil tilpas smidigt i forhold til såvel  

 udviklingen i den enkelte stilling som samfundsudviklingen.
Ud over disse næsten modstridende krav til systemets udformning var det  

 tillige forudsat, at systemet skulle være i stand til at afspejle det  

generelle lønmønster, det vil sige honorere de stillingskrav, der  

 hidtil havde været bestemmende for lønfastsættelsen.
I samme forbindelse  

 skulle systemet naturligvis kunne påvise, hvis stillingers aflønning ikke var  

 i samklang med det generelle aflønningsmønster.
Statens stillingsvurderingssystem af 1976 (revideret 1986) 5. Det udviklede stillingsvurderingssystem blev  

 godkendt af rådet i januar 1976. Der kunne samtidig konstateres almindelig og  

 principiel enighed i rådet om, at systemet kun anvendes, når der er  

enighed om det, at systemets anvendelse på nye stillingsområder beror  

 på en forudgående afprøvning af systemets anvendelighed på de  

 omhandlede områder, og at systemet ikke må lægge hindringer i vejen for en  

 selvstændig personalepolitik i styrelser og institutioner.
Systemet viste siden dets godkendelse og til et stykke ind i 80'erne, at  

 det kunne leve op til de krav, som rådet stillede til det, med hensyn til  

 spændvidde og differentieringsevne.
Ca. 10.000 stillinger blev vurderet efter  

 statens stillingsvurderingssystem af 1976, og vurderingsresultaterne for dem  

 indgik med betydelig vægt ved de efterfølgende klassificerings- og  

 lønforhandlinger på såvel tjenestemands- som på overenskomstområdet.
 Det må i øvrigt i den forbindelse nævnes, at det af alle parter har været  

 anerkendt som forudsætning for anvendelsen af stillingsvurderingssystemet, at  

 systemet er et hjælpemiddel, og vurderingsresultaterne er et blandt  

 flere momenter, der kan lægges vægt på under en forhandling om stillingers  

 lønmæssige placering.
 Det skal tilføjes, at visse stillingsgrupper hidtil ikke har været  

 inddraget i stillingsvurderingsundersøgelser.
 En oversigt over de undersøgelser, der hidtil er gennemført, er medtaget  

 som bilag.
6. Efter at systemet havde været anvendt en lille halv  

 snes år, måtte rådet konstatere et tiltagende behov for justering af  

 nogle enkeltheder inden for stillingsvurderingssystemet.
Den væsentligste  

 årsag hertil var, at udviklingen siden 1976 efterhånden havde bragt  

 stillingsvurderingssystemet ud af takt med nogle af de forudsætninger, der  

 var opstillet ved godkendelsen af systemet i 1976. Dette gjaldt især kravet  

 om systemets afspejlingsevne i forhold til det generelle lønmønster.
Stillingsvurderingsrådet fastslog imidlertid ved indledningen af  

 justeringsarbejdet, at samtlige de oprindelige  forudsætninger også  

 skulle danne grundlag for revisionen.
Samtidig ønskede man en sproglig  

 tydeliggørelse af systemets ordlyd samt en vis indarbejdelse af  

 den  praksis, der var udviklet gennem anvendelsen af systemet.
 Justeringsarbejdet blev afsluttet i november 1986, da  

 Stillingsvurderingsrådet godkendte det justerede stillingsvurderingssystem.
7. Statens stillingsvurderingssystem bygger på en  

opsplitning og  analyse af de krav, som forskellige  

 undersøgelser har vist, at de enkelte stillinger stiller til deres  

 indehavere.
De stillingskrav, som har vist sig at være toneangivende for den  

 generelle lønfastsættelse, er herefter udformet som 6 vurderingskriterier, i  

 systemet benævnt som faktorer.
De 6 faktorer, der tilsammen udgør selve  

 stillingsvurderingssystemet, er hver for sig delt op i et antal  

grader alt efter, hvordan det har været logisk og praktisk  

 administrerbart at inddele den enkelte faktor.
Graderne udtrykker således  

 stigende niveauer for det arbejdskrav, som faktoren måler.
 Systemets væsentligste faktorer er de, der måler stillingsindehaverens  

 kompetence, det vil sige niveauet for de  afgørelser, som  

 stillingsindehaveren selv kan træffe, samt endvidere niveauet for og omfanget  

 af en eventuel  arbejdsledelse i stillingen og den uddannelse  

 og erfaring, der er nødvendig for at kunne løse stillingens  

 arbejdsopgaver.
 Med de sidste to faktorer vurderer man dels stillingens  

sammensætning af arbejdsledende og ikke-arbejdsledende opgaver, dels  

 det tidsmæssige omfang af de mest kvalificerede/krævende  

 arbejdsopgaver i stillingen.
 Et vist samspil mellem faktorerne giver mulighed for en differentiering og  

 variation af stillingers vurderingsresultater, som man måske ikke på forhånd  

 ville tro kunne opnås med et vurderingssystem, sammensat af så få og så  

 generelle vurderingskriterier.
8. Stillingsvurderingssystemet er af den såkaldte  

pointtype.
Der er således knyttet pointværdier til faktorernes  

 forskellige grader.
Ved hjælp af et særligt pointskema omsættes de valgte  

 grader til points.
 Vurderingsresultatet for en stilling fremtræder herefter som et samlet  

 pointtal, opnået ved sammenlægning af de points, der er opnået under hver af  

 faktorerne.
 Dette pointtal indgår som et af elementerne i forhandlingerne om lønmæssig  

 placering af de pågældende stillinger.
Stillingsvurderingsundersøgelser 9. I forbindelse med de lønforhandlende parters  

 generelle aftale- og overenskomstforhandlinger afsættes som regel  

 beløbsrammer til individuelle og gruppevise lønjusteringer  

 (omklassificeringer).
 Efter aftale mellem finansministeriet og de berørte central- eller  

 (hoved)organisationer gennemføres en del af omklassificeringerne med støtte i  

 en forudgående vurdering af de omhandlede stillinger.
 Det er på denne måde i praksis de lønforhandlende parter - ofte efter  

 forslag fra styrelser og underorganisationer - der tager initiativ til  

 iværksættelse af konkrete stillingsvurderingsundersøgelser.
 10. Den nøjere fastlæggelse af, hvilke konkrete  

 stillinger der skal indgå i en stillingsvurderingsundersøgelse, foregår  

 ligeledes ved et samarbejde mellem Finansministeriet og vedkommende  

 central- eller (hoved)organisation.
Af undersøgelsestekniske grunde finder de lønforhandlende parter det  

 undertiden hensigtsmæssigt at medtage stillinger i en undersøgelse ud over  

 dem, der oprindeligt påregnedes vurderet.
Dette tjener f.eks. til yderligere  

 at belyse og tydeliggøre arbejdssammenhænge eller samarbejdsrelationer.
 11. Med det formål at opnå størst mulig  

ensartethed, sikkerhed og  objektivitet i arbejdet med at  

 beskrive og vurdere stillinger fastlagde Stillingsvurderingsrådet samtidig  

 med systemets godkendelse i 1976 en undersøgelsesprocedure, der blev anvendt  

 generelt for alle stillingsvurderingsundersøgelser.
Denne procedure byggede på de erfaringer om fremgangsmåder, der var  

 indvundet under de prøveundersøgelser, der havde dannet grundlag for  

 udviklingen af stillingsvurderingssystemet.
Proceduren indeholdt fire  

 hovedfaser:
- indsamling af spørgeskemaoplysninger for hver stilling, der indgik i  

 undersøgelsen - interviews med påfølgende udarbejdelse af beskrivelse af et antal  

 karakteristiske stillinger (niveaustillinger) - vurdering af niveaustillingerne i et styrelsespanel og i rådets centrale  

 vurderingspanel, efterfulgt af vurdering af de øvrige stillinger i  

 styrelsespanelet med appelmulighed til centralpanelet, samt - udarbejdelse af afsluttende rapport.
Udformningen af denne undersøgelsesprocedure var begrundet i den vægt, man  

 i Stillingsvurderingsrådet lagde på sikkerheden i arbejdet med at opnå  

korrekte og  sammenlignelige vurderingsresultater.
Rådets  

 sekretariat var centralt placeret som den instans, der forestod  

 gennemførelsen af samtlige stillingsvurderingsundersøgelser i et samarbejde  

 med de berørte styrelser og personaleorganisationer.
12. I forbindelse med arbejdet med justeringen af  

 stillingsvurderingssystemet overvejede Stillingsvurderingsrådet også  

 mulighederne og behovet for hensigtsmæssige ændringer af  

undersøgelsesproceduren.
Overvejelserne byggede på indhøstede  

 erfaringer, ønsket om en afkortning af tidsforløbet for en  

 stillingsvurderingsundersøgelse samt et ønske om delegering af ansvar  

 og arbejdsopgaver til de styrelser, der indgår i en  

 stillingsvurderingsundersøgelse.
 Overvejelserne mundede ud i, at Stillingsvurderingsrådet samtidig med  

 godkendelsen af det reviderede stillingsvurderingssystem i november 1986  

 fastlagde nedenstående procedureregler for gennemførelsen af  

 stillingsvurderingsundersøgelser.
13. Aftale om gennemførelse af en  

 stillingsvurderingsundersøgelse indgås fortsat mellem  

Finansministeriet og vedkommende  forhandlingsberettigede  

 organisation.
Finansministeriet tilskriver den styrelse, hvori  

 stillingerne findes, med henblik på igangsætning af undersøgelsen og  

 underretter Stillingsvurderingsrådets sekretariat.
Styrelsen rekvirerer det nødvendige antal af et særligt  

spørgeskema i Stillingsvurderingsrådets sekretariat.
Sekretariatet  

 forsyner spørgeskemaerne med et løbenummer, der er specielt for hver enkelt  

 stilling.
Styrelsen udsender herefter spørgeskemaerne og drager omsorg for, at disse  

 udfyldes af stillingsindehaverne.
Stillingsindehaverne skal således selv  

 belyse indholdet af deres stillinger ved at beskrive samtlige stillingens  

 arbejdsopgaver.
Spørgeskemabesvarelserne skal  godkendes af  

 stillingsindehavernes nærmeste foresatte og en repræsentant for styrelsen.  

 Endvidere er det styrelsens ansvar, at spørgeskemabesvarelserne er  

vurderingsegnede.
 14. Vurderingen af stillingerne foregår i første  

 instans i et  vurderingspanel for hver enkelt styrelse.
Dette panel sammensættes af repræsentanter for styrelsen og den berørte  

 personaleorganisation samt for Stillingsvurderingsrådets sekretariat.  

 Medlemmer af vurderingspaneler uddannes i brugen af  

 stillingsvurderingssystemet ved rådssekretariatets foranstaltning.
Det er af  

 undersøgelsestekniske årsager hensigtsmæssigt, at sammensætningen af  

 vurderingspanelet og uddannelsen af panelmedlemmerne foregår så tidligt som  

 muligt efter starten af en stillingsvurderingsundersøgelse.
Som koordinator for vurderingsarbejdet i styrelsespanelerne har  

 rådet nedsat et centralt vurderingspanel.
I dette indgår  

 repræsentanter for Finansministeriet og hovedorganisationerne samt  

 rådssekretariatets ledelse.
Centralpanelets opgave er - efter de nedenfor  

 anførte retningslinier - at foretage en endelig vurdering af samtlige de  

 stillinger, hvis vurdering der ikke har været enighed om i de enkelte  

 styrelsespaneler.
15. Den ovenfor beskrevne indledende fase af en  

 stillingsvurderingsundersøgelse gælder for alle undersøgelser.
Derimod  

 er der for den følgende fase, nemlig selve  vurderingsarbejdet, to  

 forskellige forløb: et, der  generelt gælder for  

 stillingsvurderingsundersøgelser, og et andet, der som en forsøgsordning  

 gælder ved vurderingen af visse etatsstillinger.
16. På grundlag af et oplæg fra styrelsen udtager  

 repræsentanter for denne, for den berørte personaleorganisation samt for  

 rådssekretariatet et antal  niveaustillinger.
Niveaustillingerne skal  

 være karakteristiske og repræsentative for samtlige de stillinger, der indgår  

 i undersøgelsen.
Disse niveaustillinger vurderes i styrelsespanelet, og såfremt der  

 herunder opnås enighed, er vurderingen af niveaustillingerne  

 afsluttet.
I tilfælde af uenighed i panelet forelægges stillingen for  

 det centrale vurderingspanel, der så træffer den endelige afgørelse.
Efter vurderingen af niveaustillingerne vurderes de øvrige stillinger i  

 styrelsespanelet.
Ved denne vurdering medvirker imidlertid  alene  

 styrelsens og organisationens repræsentanter.
I tilfælde af  uenighed  

 forelægges stillingen for det centrale vurderingspanel.
 Når stillingsvurderingsarbejdet er afsluttet, underretter  

styrelsen de forhandlingsberettigede parter samt rådssekretariatet om  

 de opnåede vurderingsresultater.
17. Ordningen omfatter stillinger inden for DSB's,  

 Forsvarsministeriets, Justitsministeriets, Post- og Telegrafvæsenets samt  

 Toldvæsenets områder.
Det gælder dog kun stillinger, der er specielle  

 for den pågældende etat, for eksempel stillinger som officer i forsvaret.  

 Ordningen vil således for eksempel ikke gælde for værkmesterstillinger inden  

 for DSB eller kontorstillinger inden for Rigspolitiet.
 Specielle stillingsgrupper inden for andre styrelser kan blive omfattet  

 af forsøgsordningen, såfremt Finansministeriet og den forhandlingsberettigede  

 organisation bliver enige herom.
Samtlige stillinger under forsøgsordningen vurderes i styrelsespanelet  

 under medvirken af repræsentanter for styrelsen, personaleorganisationen samt  

 rådssekretariatet.
Der udtages altså ingen niveaustillinger.
Såfremt der er  

enighed om vurderingen af stillingerne, er vurderingsarbejdet  

 afsluttet.
I tilfælde af  uenighed kan repræsentanterne for styrelsen  

 eller personaleorganisationen forlange stillingen forelagt for det centrale  

 vurderingspanel.
Rådssekretariatets repræsentanter har alene adgang til at få  

 stillingerne påført eventuelle afvigende vurderingsresultater og  

 bemærkninger.
 Når stillingsvurderingsarbejdet er afsluttet, underretter  

styrelsen de forhandlingsberettigede parter samt rådssekretariatet om  

 de opnåede resultater.
18. De ændrede procedureregler indebærer som noget  

 nyt, at rådssekretariatet også etablerer kurser for de medarbejdere i de  

 forskellige styrelser, der skal forestå gennemførelsen af  

 stillingsvurderingsundersøgelser.
Herudover gør den foretagne  

 decentralisering af arbejdet det hensigtsmæssigt, at de enkelte styrelser og  

 rådssekretariatet på et så tidligt tidspunkt som muligt tager kontakt med  

 hinanden med henblik på planlægning og  koordinering af  

 stillingsvurderingsundersøgelsens enkelte faser, fremskaffelse af relevante  

 oplysninger om organisationsplaner, uddannelser, baggrundmateriale m.v.
 Det er ved rådets vedtagelse af de nye procedureregler forudsat, at  

 styrelsespanelerne følger systemets ordlyd og de  fortolkninger  

 heraf, som kan udledes af det centrale vurderingspanels praksis.  

 Rådssekretariatet skal gennem sin kursusvirksomhed og deltagelsen i  

 vurderingsarbejdet medvirke hertil.
 Justeringen af selve stillingsvurderingssystemet samt ændringerne af  

 undersøgelsesproceduren har haft som formål, at der gennem  

 stillingsvurderingsundersøgelser fremdeles kan tilvejebringes et  

neutralt og sikkert grundlag for de efterfølgende  

 lønforhandlinger.
Bilags- og henvisningsoversigt Bilag til kap. 13 Bilag 13.1 Oversigt over Stillingsvurderingsrådets undersøgelser.
