Klage over brudskred i håndleddet Nævnet fandt, at der ikke var grundlag for kritik af lægerne, idet nævnet lagde vægt på, at røntgenundersøgelsen den 30. december 2002 af patientens hånd ikke viste tegn på ledskred mellem albueben og spoleben i håndroden, hvorfor det var i overensstemmelse med normen for almindelig anerkendt faglig standard at planlægge kontrol efter 4 uger.
Nævnet lagde videre vægt på, at der den 7. januar ikke var mistanke om gener betinget af gipstryk, hvorfor det var i overensstemmelse med normen for almindelig anerkendt faglig standard at lade gipsen sidde.
Nævnet lagde yderligere vægt på, at bruddet var af en type, hvor brudskred kan ske indenfor 2 uger, hvorfor det havde været hensigtsmæssigt, om der var foretaget fornyet røntgenkontrol den 7. januar 2003.
