Bekendtgørelse om ændring af bekendtgørelse om krydsoverensstemmelse § 1 I bekendtgørelse nr. 57 af 26. januar 2012 om krydsoverensstemmelse foretages følgende ændringer:
 1. § 1, stk. 2, 2. pkt., affattes således:
»Kravene i bilag 1 til denne bekendtgørelse følger af de lovbestemte forvaltningskrav, der er nævnt i bilag II til Rådets forordning (EF) nr. 73/2009 af 19. januar 2009, og de normer, som fremgår af artikel 6 og bilag III til samme forordning, samt minimumskrav, der er følger af artikel 51, stk. 1, jf. artikel 39, stk. 3, i Rådets forordning (EF) nr. 1698/2005 af 20. september 2005 og bilag II, afsnit 5.3.2.1 i Kommissionens forordning (EF) nr. 1974/2006 af 15. december 2006.« 2. I § 3, stk. 1, indsættes som 2. pkt.:
»Minimumskrav vedrørende plantebeskyttelsesmidler skal dog kun overholdes af landbrugere, der har tilsagn om tilskud i henhold til artikel 36, litra a, nr. iv, i Rådets forordning (EF) nr. 1698/2005 af 20. september 2005, eller som modtager særlig støtte, jf. artikel 68 i Rådets forordning (EF) nr. 73/2009 af 19. januar 2009, til ekstensivt landbrug eller til pleje af støtteberettigede græsarealer under enkeltbetalingsordningen eller flere af de nævnte ordninger.« 3. I § 3 indsættes som stk. 5:
»Stk. 5. Landbrugere, der i medfør af landdistriktsloven har tilsagn om tilskud til omlægning til økologisk jordbrug, til miljøbetinget tilskud, til pleje af græs- og naturarealer, til pleje af vådområder, til fastholdelse af vådområder, til braklagte randzoner langs vandløb og søer eller til opretholdelse af ændret afvanding, kan overfor NaturErhvervstyrelsen erklære, at de nye betingelser for støtte, som minimumskrav vedrørende plantebeskyttelsesmidler medfører for disse tilsagn, ikke accepteres.
Erklæringen kan vedrøre et eller flere tilsagn.
Erklæringen skal omfatte samtlige marker, der er omfattet af det eller de tilsagn, som erklæringen vedrører.
Erklæringen skal udfærdiges på et særligt skema, der fås via NaturErhvervstyrelsens hjemmeside eller ved henvendelse til NaturErhvervstyrelsen.
Erklæringen skal være modtaget i NaturErhvervstyrelsen senest den dag, hvor fristen for ansøgning om enkeltbetaling for 2012 udløber, hvorved der i denne bekendtgørelse forstås den dag, hvor NaturErhvervstyrelsen senest skal have modtaget Fællesskemaet for 2012. Når NaturErhvervstyrelsen modtager erklæringen, bortfalder det eller de tilsagn, som erklæringen vedrører.« 4. § 4, stk. 2, affattes således:
»Stk. 2. Overtrædelse af kravene i bilag 1 til denne bekendtgørelse, bortset fra minimumskrav vedrørende plantebeskyttelsesmidler, kan føre til en procentvis nedsættelse af støtten i det kalenderår, hvor støtteansøgningen eller betalingsanmodningen modtages og i hvilket, overtrædelsen konstateres.
Overtrædelse af minimumskrav vedrørende plantebeskyttelsesmidler i bilag 1 kan føre til nedsættelse af landdistriktsstøtten, og af særlig støtte, jf. artikel 68 i Rådets forordning (EF) nr. 73/2009 af 19. januar 2009, til ekstensivt landbrug og til pleje af støtteberettigede græsarealer under enkeltbetalingsordningen i det kalenderår, hvor støtteansøgningen eller betalingsanmodningen modtages og i hvilket, overtrædelsen konstateres.
NaturErhvervstyrelsen træffer i overensstemmelse med fællesskabets bestemmelser herom afgørelse om størrelsen af nedsættelsen.« 5. § 7, stk. 7, affattes således:
»Stk. 7. Ved anvendelse af fremgangsmåderne i stk. 6 skal kontrollen godkendes af NaturErhvervstyrelsen, forinden kontrollen gennemføres.« 6. § 7, stk. 8, ophæves.
 7. I bilag 1 affattes krav 1.27 således:
 8. I bilag 1 indsættes efter krav 2.34 og før overskriften »Krydsoverensstemmelsesområde 3: Dyrevelfærd«:
 »Minimumskrav vedrørende plantebeskyttelsesmidler:
 9. I bilag 2 indsættes før »Dyrevelfærd«:
§ 2 Bekendtgørelsen træder i kraft den 18. marts 2012.
