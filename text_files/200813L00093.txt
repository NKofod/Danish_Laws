Vedtaget af Folketinget ved 3. behandling den 29. maj 2009 Forslag til Lov om ændring af lov om ligestilling af kvinder og mænd (Kønssammensætning i offentlige udvalg m.v.) § 1 I lov om ligestilling af kvinder og mænd, jf. lovbekendtgørelse nr. 1095 af 19. september 2007, som ændret ved § 15 i lov nr. 387 af 27. maj 2008, foretages følgende ændringer:
 1. I § 9, stk. 1, 2. pkt., udgår »og i tilfælde af ulige antal én mere af det ene køn end af det andet«.
 2. I § 9, stk. 3, 1. pkt., ændres to steder »kan« til: »skal«.
 3. I § 10 a, stk. 1, 2. pkt., udgår »og i tilfælde af ulige antal én mere af det ene køn end af det andet«.
 4. I § 10 a, stk. 3, 1. pkt., ændres »og som er anført på den liste, som ministeren for ligestilling fastsætter i medfør af stk. 4« til: »og hvis sammensætning er reguleret i lovgivningen«.
 5. § 10 a, stk. 4, affattes således:
»Stk. 4. Stk. 3 omfatter ikke udvalg m.v., som træffer generelle eller konkrete afgørelser.« 6. I § 12, stk. 1, 2. pkt., udgår »og i tilfælde af ulige antal én mere af det ene køn end af det andet«.
 7. I § 12, stk. 4, 1. pkt., ændres to steder »kan« til: »skal«.
 8. I § 13, stk. 1, ændres »hvert tredje år inden den 1. november« til: »hvert andet år inden den 1. september«.
§ 2 Stk. 1. Loven træder i kraft den 1. september 2009.
 Stk. 2. Ministeren for ligestilling fremsætter senest i folketingsåret 2010-11 forslag til revi­sion af lovens kapitel 4.
