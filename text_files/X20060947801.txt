Skattefri virksomhedsomdannelse   

 virksomhedsordningen - reduktion afnegativ indskudskonto  indskud af  

 fuldt ud privat benyttet personbil Spørgsmål Kan A indskyde en fuldt ud privat benyttet  

 personbil i sin virksomhed i henhold til virksomhedsskatteloven § 16, stk. 2  

 og  

 dermed udligne den negative indskudskonto i forbindelse med omdannelse af  

 virksomheden efter lov om skattefri virksomhedsomdannelse? Svar Ja.
Beskrivelse  

 af de faktiske forhold A påtænker at omdanne den af hende personligt  

 ejede virksomhed, X, til et anpartsselskab, via reglerne om skattefri  

 virksomhedsomdannelse pr. 1. januar 2006.
A anvender virksomhedsordningen og har heri en  

 negativ indskudskonto.
For at udligne denne negative indskudskonto forinden  

 virksomhedsomdannelsen ønsker A at indskyde sin fuldt ud privat benyttede  

 personbil i virksomheden.
Indskuddet af personbilen ønskes foretaget pr. 1.  

 januar 2006.
Spørgers  

 eventuelle opfattelse ifølge anmodning og bemærkninger til sagsfremstilling Repræsentanten har erklæret sig enig i SKATs  

 sagsfremstilling og konklusion.
SKATs  

 indstilling og begrundelse Det er en betingelse for gennemførelsen af en  

 skattefri virksomhedsomdannelse, at alle aktiver og passiver i virksomheden  

 overdrages til selskabet, jf. virksomhedsomdannelsesloven (VOL) § 2, stk. 1,  

 nr. 2, 1. pkt.
 Af bestemmelsens 2. pkt. følger dog, at ejeren  

 af en blandet benyttet ejendom kan vælge at holde ejendommen uden for  

 omdannelsen eller at overdrage den samlede ejendom til selskabet, selvom en  

 del  

 af ejendommen ikke har været anvendt erhvervsmæssigt.
Det er endvidere en betingelse for skattefri  

 virksomhedsomdannelse, at en eventuel negativ indskudskonto er udlignet inden  

 omdannelsen, jf.
VOL § 2, stk. 1, nr. 5.
Udligningen af en negativ indskudskonto  

 foretages ved, at skatteyderen inden omdannelsen overfører et beløb til  

 virksomheden,  

 der gør, at indestående på indskudskontoen bliver 0 eller positivt, jf.  

 virksomhedsskatteloven (VSL) § 16, stk. 2, 1. pkt.
Beløbet anses for indskudt  

 på indskudskontoen med virkning fra udløbet af indkomståret forud for  

 omdannelsesåret,  

 jf.
VSL § 16, stk. 2, sidste pkt.
I  


  

 SKM2005.98.LSR  


  

 fandt Landsskatteretten, at indskud til reduktion af en negativ  

 indskudskonto,  

 i forbindelse med en skattefri virksomhedsomdannelse, ikke forudsætter at der  

 udelukkende er tale om aktiver, som uden for omdannelsessituationen kan indgå  

 i  

 virksomhedsordningen.
En negativ indskudskonto kunne derfor reduceres med  

 værdien  

 af en aktiepost og den private boligdel af en blandet benyttet ejendom, der  

 blev overdraget til selskabet i forbindelse med en skattefri  

 virksomhedsomdannelse.
 SKAT finder på baggrund af  


  

 SKM2005.98.LSR  


,  

 at et fuldt ud privat benyttet aktiv som den omhandlede personbil, der  

 overdrages til selskabet i forbindelse med en skattefri  

 virksomhedsomdannelse,  

 vil kunne reducere en negativ indskudskonto i henhold til VSL § 16, stk. 2.
 Det indstilles derfor, at det stillede spørgsmål  

 besvares med et "ja".
Det skal supplerende bemærkes, at det er bilens  

 handelsværdi på det tidspunkt hvor der endeligt og med juridisk bindende  

 virkning sker udligning af den negative indskudskonto, der skal lægges til  

 grund.
Det bemærkes, at dette tidspunkt er sammenfaldende med tidspunktet for  

 underskrift af stiftelsesdokumenterne.
Det antages i den konkrete sag, hvor  

 aktivet ikke er omfattet af virksomhedsomdannelseslovens successionsregler,  

 at  

 dette tidspunkt fraviger virkningstidspunktet for den skattefri  

 virksomhedsomdannelse (omdannelsesdatoen).
Skatterådets  

 afgørelse og begrundelse Skatterådet tiltræder SKATs indstilling og  

 begrundelse.
Svaret er  

 bindende for myndighederne i følgende periode Svaret er bindende i fem år, jf.  

 skatteforvaltningsloven § 25.
