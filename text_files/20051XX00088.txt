Skriftlig fremsættelse (23. november 2005) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social service, lov om almene boliger m.v. og lov om  

 retssikkerhed og administration på det sociale område (Krav til kommunernes  

 sagsbehandling i visse sociale sager m.v.) (Lovforslag nr.
L 82).
Lovforslaget har til formål at give borgerne et krav på at  

 modtage oplysninger om kommunernes beslutninger om den konkrete indsats, som  

 iværksættes og formålet med indsatsen, når kommunen træffer afgørelse om  

 borgerens ret til visse tilbud efter lov om social service.
Der er tale om  

 tilbud, hvis indhold ikke er nærmere beskrevet i lovgivningen, men hvis  

 indhold  

 fastlægges af den enkelte kommune.
Det drejer sig om særlige dag- og  

 klubtilbud  

 til børn og unge, botilbud efter serviceloven, herunder kvindekrisecentre, og  

 tilbud om beskyttet beskæftigelse og aktivitets- og samværstilbud.
Endelig  

 omfatter forslaget behandlingstilbud til stofmisbrugere.
Forslaget indebærer, at borgerens ret til at klage til de  

 sociale nævn over kommunens afgørelse også vil omfatte kommunens beslutning  

 om  

 den konkrete indsats og formålet med indsatsen.
Det forslås endvidere, at  

 borgeren har ret til at klage, hvis kommunen væsentligt ændrer sin beslutning  

 om den konkrete indsats.
Kommunen skal behandle beslutninger om ændring af  

 den  

 konkrete indsats efter reglerne i retssikkerhedsloven og reglerne i kapitel  

 3-7  

 i forvaltningsloven.
Kommunen skal således behandle beslutninger om  

 væsentlige  

 ændringer af den konkrete indsats efter samme regler som gælder, når kommunen  

 træffer afgørelse i sociale sager.
Ud over forslaget om krav til kommunernes sagsbehandling  

 indeholder forslaget en række præciseringer af lov om social service, lov om  

 almene boliger m.v. og lov om retssikkerhed og administration på det sociale  

 område.
Der er tale om præciseringer af regler, som gennemfører  

 kommunalreformen på det sociale område, på det almene ældreboligområde og i  

 klagesystemet.
 Med disse bemærkninger skal jeg indstille lovforslaget til  

 Folketingets velvillige behandling.
