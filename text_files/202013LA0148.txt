Vedtaget af Folketinget ved 3. behandling den 6. maj 2021 Forslag til Lov om ændring af lov om fremme af vedvarende energi, biobrændstofloven, lov om naturgasforsyning og forskellige andre love1) (Gennemførelse af dele af direktiv om fremme af anvendelsen af energi fra vedvarende energikilder, herunder bestemmelser om oprindelsesgarantier, tilladelsesprocesser, VE-fællesskaber, bæredygtighedskriterier og kriterier for drivhusgasemissionsbesparelser for biobrændstoffer, biomassebrændsler og flydende biobrændsler, m.v.) § 1 I lov om fremme af vedvarende energi, jf. lovbekendtgørelse nr. 125 af 7. februar 2020, som ændret senest ved lov nr. 2065  af 21. december 2020, foretages følgende ændringer:
 1. Fodnoten til lovens titel affattes således:
»1) Loven indeholder bestemmelser, der gennemfører dele af Europa-Parlamentets og Rådets direktiv 2019/944/EU af 5. juni 2019, EU-Tidende 2019, nr.
L 158, side 125, dele af Europa-Parlamentets og Rådets direktiv 2011/92/EU af 13. december 2011, EU-Tidende 2012, nr.
L 26, side 1, som ændret ved Europa-Parlamentets og Rådets direktiv 2014/52/EU af 16. april 2014, EU-Tidende 2014, nr.
L 124, side 1, Europa-Parlamentets og Rådets direktiv 2009/147/EF af 30. november 2009, EU-Tidende 2010, nr.
L 20, side 7, som ændret ved Rådets direktiv 2013/17/EU af 13. maj 2013, EU-Tidende 2013, nr.
L 158, side 193, og Europa-Parlamentets og Rådets forordning 1010/2019/EU af 5. juni 2019, EU-Tidende 2019, nr.
L 170, side 115, dele af Europa-Parlamentets og Rådets direktiv 2008/99/EF af 19. november 2008, EU-Tidende 2008, nr.
L 328, side 28, og dele af Rådets direktiv 92/43/EØF af 21. maj 1992, EF-Tidende 1992, nr.
L 206, side 7, som ændret senest ved Rådets direktiv 2013/17/EU af 13. maj 2013, EU-Tidende 2013, nr.
L 158, side 193.« 2. I § 1, stk. 2, indsættes efter »produceres ved«: »bæredygtig«.
 3. § 2, stk. 2, affattes således:
»Stk. 2. Ved vedvarende energikilder forstås vedvarende ikkefossile kilder i form af vindkraft, solenergi, geotermisk energi, omgivelsesenergi, tidevands- og bølgeenergi og andre former for havenergi, vandkraft, biomasse, lossepladsgas, gas fra spildevandsanlæg og biogas.« 4. § 2, stk. 3, ophæves.
 Stk. 4-6 bliver herefter stk. 3-5.
 5. § 5, stk. 1, nr. 1 og 2, ophæves, og i stedet indsættes:
 »1) Affald: Affald som defineret i artikel 3, nr. 1, i Europa-Parlamentets og Rådets direktiv om affald (affaldsdirektivet) med undtagelse af stoffer, der er blevet bevidst ændret eller forurenet med henblik på at opfylde denne definition.
2) Biogas: Gasformige brændsler produceret af biomasse.
Ved biogas i §§ 43 b-43 f og 43 h-43 j forstås dog gas, der dannes ved biologisk nedbrydning af biologisk materiale under iltfrie forhold.
3) Biomasse: Den bionedbrydelige del af produkter, affald og restprodukter af biologisk oprindelse fra landbrug, herunder vegetabilske og animalske stoffer, fra skovbrug og tilknyttede erhvervsgrene, fra fiskeri, fra akvakultur og fra den bionedbrydelige del af affald, herunder industriaffald og kommunalt affald af biologisk oprindelse.
Ved biomasse i §§ 43 g, 43 h, 45 a, 45 b og 47 forstås dog den biomasse, der fremgår af bilag 1.
4) Biomassebrændsler: Gasformige og faste brændsler produceret af biomasse.« Nr. 3 bliver herefter nr. 5.
 6. I § 5, stk. 1, indsættes efter nr. 3, der bliver nr. 5, som nyt nummer:
»6) Flydende biobrændsler: Flydende brændstof til energiformål bortset fra transport, herunder elektricitet og opvarmning og køling, fremstillet på grundlag af biomasse.« Nr. 4-7 bliver herefter nr. 7-10.
 7. I § 5, stk. 1, indsættes efter nr. 7, der bliver nr. 10, som nyt nummer:
»11) VE-fællesskab: Juridisk person, der er baseret på åben og frivillig deltagelse, er uafhængig og faktisk kontrolleres af kapitalejere eller deltagere, der er beliggende i nærheden af de projekter for vedvarende energi, der ejes og udvikles af denne juridiske person, hvis kapitalejere eller deltagere er fysiske personer, SMV'er eller lokale myndigheder, herunder kommuner, og hvis hovedformål er at give sine kapitalejere eller deltagere eller de lokalområder, hvor den opererer, miljømæssige, økonomiske eller sociale fællesskabsfordele snarere end økonomisk fortjeneste.« Nr. 8 bliver herefter nr. 12.
 8. Overskriften til kapitel 2 affattes således:
»Kapitel 2 Foranstaltninger til fremme af udbygning med vedvarende energi«.
 9. Efter § 21 indsættes i kapitel 2:
»Bemyndigelser til fastsættelse af foranstaltninger til fremme af udbygning med vedvarende energi § 21 a.
Klima-, energi- og forsyningsministeren kan fastsætte regler om VE-fællesskaber, som ejer anlæg, der producerer vedvarende energi, som ikke er elektricitet.
Reglerne kan omfatte bestemmelser om VE-fællesskabers ret til bl.a. at producere, forbruge, lagre og sælge vedvarende energi.« 10. Efter § 29 indsættes i kapitel 3:
»§ 29 a.
Klima-, energi- og forsyningsministeren kan fastsætte regler 1) om tidsfrister for tilladelsesprocessen for ansøgninger om tilladelser efter §§ 25 og 29 for anlæg med henblik på produktion af elektricitet fra vedvarende energikilder, herunder påbegyndelse og varighed og undtagelser fra tidsfristerne, og 2) om, at ansøgninger om tilladelser efter §§ 25 og 29 for anlæg med henblik på produktion af elektricitet fra vedvarende energikilder skal behandles samtidig med ansøgninger efter anden lovgivning, og undtagelser herfra.« 11. I § 43 b, stk. 7, ændres »§ 50 a« til: »§§ 50 a, 56 d og 56 f og § 58, nr. 3«.
 12. I § 43 c, stk. 6, og i § 43 d, stk. 4, ændres »og § 50 a« til: »§ 50 a, § 56 c, stk. 2, nr. 7, § 56 f og § 58, nr. 3«.
 13. I § 43 h, stk. 1, 1. pkt., og stk. 3, 1. pkt., indsættes efter »biogas eller«: »af«, og i § 43 h, stk. 2, 1. pkt., indsættes efter »kWh fra anvendelse af biogas eller«: »af«.
 14. § 50, stk. 3, affattes således:
»Stk. 3. Der ydes ikke pristillæg efter §§ 45 a og 47 for elektricitet fremstillet ved afbrænding af forbrændingsegnet affald.
Der ydes endvidere ikke pristillæg eller andre ydelser efter §§ 43 b-43 g og 45 a-47, hvis der ydes støtte efter § 3, stk. 3, i lov om tilskud til fremme af vedvarende energi i virksomheders produktionsprocesser. 2. pkt. gælder dog ikke pristillæg efter § 45 b, når elektricitet er produceret af et kraft-varme-værk, som ydes støtte efter § 3, stk. 3, nr. 4, i lov om tilskud til fremme af vedvarende energi i virksomheders produktionsprocesser.« 15. § 50, stk. 5, 2. og 3. pkt., ophæves.
 16. Efter kapitel 6 b indsættes:
»Kapitel 6 c Bæredygtighed og reduktion af drivhusgasemissioner m.v.
§ 56 c.
Klima-, energi- og forsyningsministeren fastsætter regler om opfyldelse af de gældende bæredygtighedskriterier og kriterier for besparelse af drivhusgasemissioner for biomassebrændsler og flydende biobrændsler, der anvendes i anlæg til produktion af elektricitet, varme, køling eller brændsler, herunder opgraderet biogas leveret til gassystemet, jf. dog § 56 d.
 Stk. 2. Ministeren kan herunder fastsætte regler om følgende:
 1) Bæredygtighedskriterier og kriterier for besparelse af drivhusgasemissioner.
 2) Størrelser på anlæg omfattet af krav om opfyldelse af bæredygtighedskriterier og kriterier for besparelse af drivhusgasemissioner.
 3) Typer af biomassebrændsler og flydende biobrændsler omfattet af krav om opfyldelse af bæredygtighedskriterier og kriterier for besparelse af drivhusgasemissioner.
 4) Krav om, at biomassebrændsler, der anvendes til energiformål i virksomheder, skal opfylde bæredygtighedskriterier og kriterier for besparelse af drivhusgasemissioner.
 5) Indberetning og offentliggørelse af oplysninger om og dokumentation for opfyldelse af bæredygtighedskriterier og kriterier for besparelse af drivhusgasemissioner fastsat i medfør af nr. 1, herunder dokumentation for, at der er etableret en forudgående uafhængig kontrol af de oplysninger, der indberettes.
 6) Metoder for beregning af drivhusgasbesparelser af biomassebrændsler og flydende biobrændsler.
 7) Opfyldelse af de til enhver tid gældende bæredygtighedskriterier og kriterier for besparelse af drivhusgasemissioner som betingelse for modtagelse af ydelser efter §§ 43 c, 43 d, 43 f, 43 g, 45 a eller 45 b.
 8) Myndighedskontrol og tilsyn med opfyldelse af krav og kriterier fastsat i medfør af dette stykke, herunder indhentelse af oplysninger, som er nødvendige for varetagelsen af disse opgaver, og fastsættelse af krav til og kontrol af verifikatorer, der udfører kontrol af aktørernes dokumentation.
 Stk. 3. Klima-, energi- og forsyningsministeren kan endvidere fastsætte regler om, at træpiller, træbriketter eller brænde, der er importeret, eller som er produceret nationalt, skal opfylde de gældende bæredygtighedskriterier og kriterier for besparelse af drivhusgasemissioner fastsat i medfør af stk. 2, herunder krav til kontrol og dokumentation m.v., medmindre importøren eller producenten kan dokumentere, at træpillerne, træbriketterne eller brændet ikke skal anvendes til at producere elektricitet eller varme.
 Stk. 4. Klima-, energi- og forsyningsministeren kan bemyndige en institution under ministeriet eller en anden offentlig myndighed til i henhold til regler udstedt i medfør af stk. 2, nr. 8, at føre kontrol og tilsyn med opfyldelse af de regler, der er udstedt i medfør af stk. 1 og 2.
§ 56 d.
Biomassebrændsler, herunder biogas, der anvendes i transportsektoren, er ikke omfattet af § 56 c om fastsættelse af regler om opfyldelse af bæredygtighedskriterier og kriterier for besparelse af drivhusgasemissioner.
Klima-, energi- og forsyningsministeren kan dog fastsætte regler om opfyldelse af de gældende bæredygtighedskriterier og kriterier for besparelse af drivhusgasemissioner som betingelse for modtagelse af tilskud efter § 43 b.
§ 56 e.
Klima-, energi- og forsyningsministeren kan fastsætte regler om, at modtagelse af pristillæg eller andre ydelser efter §§ 47 og 49 er betinget af opfyldelsen af de gældende kriterier for bæredygtighed og for besparelse af drivhusgasemissioner.
§ 56 f.
Klima-, energi- og forsyningsministeren kan fastsætte regler om begrænsning af og tilsyn og kontrol med udslip af drivhusgasser fra anlæg, der producerer, opgraderer, renser eller anvender biogas.
Ministeren kan endvidere fastsætte regler om, at modtagelse af pristillæg eller tilskud efter §§ 43 b-43 g er betinget af overholdelse af regler fastsat af ministeren om begrænsning af og tilsyn og kontrol med udslip af drivhusgasser fra anlæg, der producerer, opgraderer, renser, anvender eller sælger biogas.« 17. I § 58 udgår »nærmere«.
 18. I § 58, nr. 1, ændres »§ 29, stk. 1, og« til: »§ 29, stk. 1,«.
 19. I § 58,  nr. 2, ændres »tilladelser.« til: »tilladelser og«.
 20. I § 58 indsættes som nr. 3:
»3) tilsyn og kontrol i henhold til regler udstedt i medfør af § 56 c, stk. 2, nr. 8, og § 56 f.« § 2 I biobrændstofloven, jf. lovbekendtgørelse nr. 591 af 7. april 2021, som ændret ved lov nr. 1568 af 27. december 2019 og lov nr. 2209 af 29. december 2020, foretages følgende ændringer:
1. I fodnoten til lovens titel ændres »Europa-Parlamentets og Rådets direktiv 2009/28/EF af 23. april 2009 om fremme af anvendelsen af energi fra vedvarende energikilder og om ændring og senere ophævelse af direktiv 2001/77/EF og 2003/30/EF, EU-Tidende 2009, nr.
L 140, side 16, som ændret ved Europa-Parlamentets og Rådets direktiv 2015/1513/EU af 9. september 2015 om ændring af direktiv 98/70/EF om kvaliteten af benzin og dieselolie og om ændring af direktiv 2009/28/EF om fremme af anvendelsen af energi fra vedvarende energikilder, EU-Tidende 2015 nr.
L 239, side 1,« til: »Europa-Parlamentets og Rådets direktiv 2018/2001/EU af 11. december 2018 om fremme af anvendelsen af energi fra vedvarende energikilder (omarbejdning), EU-Tidende 2018, nr.
L 328, side 82,«.
 2. § 1, 1. pkt., affattes således:
»Loven har til formål at fremme anvendelsen af bæredygtige biobrændstoffer og biomassebrændsler til transport, VE-brændstoffer og brændstoffer med et lavt drivhusgasaftryk med henblik på at integrere vedvarende energi og reducere vugge til grav-emissioner af drivhusgasser fra transport og bidrage til opfyldelsen af Danmarks internationale klimaforpligtelser.« 3. § 2 affattes således:
 »§ 2. I denne lov forstås ved følgende:
 1) Affald: Affald som defineret i artikel 3, nr. 1, i Europa-Parlamentets og Rådets direktiv om affald (affaldsdirektivet) med undtagelse af stoffer, der er blevet bevidst ændret eller er forurenet med henblik på at opfylde denne definition.
 2) Avancerede biobrændstoffer: Biobrændstoffer, der er fremstillet af de råprodukter, der er anført i bilag 1, del A.
 3) Biobrændstoffer: Flydende brændstof til transport, som er produceret på grundlag af biomasse.
 4) Biogas: Gasformige brændsler produceret af biomasse.
 5) Biomasse: Den bionedbrydelige del af produkter, affald og restprodukter af biologisk oprindelse fra landbrug, herunder vegetabilske og animalske stoffer, fra skovbrug og tilknyttede erhvervsgrene, fra fiskeri, fra akvakultur og fra den bionedbrydelige del af affald, herunder industriaffald og kommunalt affald af biologisk oprindelse.
 6) Biomassebrændsel: Gasformige og faste brændsler produceret af biomasse.
 7) Brændstof: Energi i gasformig eller flydende form anvendt til transport.
 8) Brændstofleverandør: En enhed, som leverer brændstof til markedet, og som er ansvarlig for ekspedition af brændstof gennem et punktafgiftsopkrævningssted, eller i tilfælde af elektricitet, eller hvor der ikke opkræves nogen afgift, eller hvor det er behørigt begrundet, enhver anden relevant enhed udpeget af en medlemsstat.
 9) Drivhusgasser: CO2, CH4 og N2O.
 10) Elleverandør: En enhed, der er ansvarlig for ekspedition af elektricitet gennem et punktafgiftsopkrævningssted, og som leverer elektricitet til brug i vejkøretøjer.
 11) Landtransport: Drift af vejgående køretøjer og jernbanedrift.
 12) Restprodukt: Et stof, som ikke er det slutprodukt eller de slutprodukter, der er det primære formål med produktionsprocessen, og hvor processen ikke er bevidst ændret for at producere det.
 13) Restprodukter fra landbrug, akvakultur, fiskeri og skovbrug: Restprodukter, som direkte genereres af landbrug, akvakultur, fiskeri og skovbrug, og som ikke omfatter restprodukter fra tilknyttede erhvervssektorer eller tilknyttet forarbejdning.
 14) Transport: Drift af vejgående køretøjer, jernbaner og mobile ikkevejgående maskiner, herunder fartøjer til sejlads på indre vandveje, når de ikke er til søs, og landbrugs- og skovbrugstraktorer samt fritidsfartøjer, når de ikke er til søs.
 15) UER (upstream emission reduction): Den opstrømsdrivhusgasemissionsreduktion fra olie- eller gasforsyningskæden, som en brændstofleverandør gør gældende, målt i gCO2eq.
 16) Vedvarende energikilder: Vedvarende ikkefossile kilder i form af vindkraft, solenergi og geotermisk energi, omgivelsesenergi, tidevands- og bølgeenergi og andre former for havenergi, vandkraft, biomasse, lossepladsgas, gas fra spildevandsanlæg og biogas.
 17) Virksomhed: En virksomhed, der angiver og betaler energiafgift efter lov om energiafgift af mineralolieprodukter m.v. for det flydende brændstof, der sælges til transport, en naturgasleverandør, der er leverandør af gasformige brændstoffer fra en gastankstation, eller et selskab, som hverken angiver eller betaler energiafgift for brændstoffet, men sælger brændstoffet til et selskab, som angiver og betaler energiafgift og selv forbruger brændstoffet.
18) Vugge til grav-emissioner af drivhusgasser: Alle nettoemissioner af CO2, CH4 og N2O, der kan tilskrives brændstoffet, herunder alle iblandede komponenter, eller tilført energi.
Dette omfatter alle relevante stadier fra udvinding eller dyrkning, herunder ændret arealanvendelse, transport og distribution, forarbejdning og forbrænding, uanset hvor disse emissioner finder sted.« 4. § 3 affattes således:
 »§ 3. Til opfyldelse af de iblandingskrav og drivhusgasreduktionskrav, der er fastsat i denne lov eller i regler, der er fastsat i medfør af denne lov, kan en virksomhed alene medregne biobrændstoffer og biomassebrændsler til transport, der overholder krav til disses bæredygtighed eller drivhusgasreduktionskrav fastsat i medfør af § 4. Forpligtelsen skal være opfyldt ved udgangen af hvert kalenderår.
 Stk. 2. Klima-, energi- og forsyningsministeren fastsætter nærmere regler for transportområdet, herunder for luft- og søfart, i relation til anvendelse af og krav til brændstoffer med henblik på reduktion af drivhusgasser og iblanding af vedvarende energi på transportområdet, jf. dog stk. 7. Ministeren kan herunder fastsætte regler om følgende:
 1) Anvendelse og størrelse af drivhusgasreduktionskrav og iblandingskrav.
 2) Begrænsning af anvendelse af visse typer af brændstoffer.
 3) Differentierede krav til forskellige brændstofleverandører i forhold til drivhusgasreduktionskrav og iblandingskrav.
 4) Begrænsning af anvendelse af UER-kreditter.
 5) Flertællingsmekanismer.
Stk. 3. Klima-, energi- og forsyningsministeren kan fastsætte regler om lavere iblandingskrav og drivhusgasreduktionskrav end dem, der er fastsat i medfør af stk. 2, såfremt særlige hensyn gør sig gældende, herunder 1) en krise, hvor der er behov for træk på beredskabslagrene, 2) at avanceret biobrændstof og biogas produceret af de råprodukter, der er anført i bilag 1, del A, er uforholdsmæssigt dyrt, 3) mangel på bæredygtige biobrændstoffer eller biomassebrændsler til transport eller 4) i tilfælde af brug af andre vedvarende energiteknologier i transportsektoren end biobrændstoffer eller biomassebrændsler til transport.
 Stk. 4. Klima-, energi- og forsyningsministeren kan fastsætte regler om, at kun brændstoffer, der ikke har modtaget offentlig støtte, kan medregnes i et iblandingskrav eller drivhusgasreduktionskrav.
 Stk. 5. Klima-, energi- og forsyningsministeren kan fastsætte regler om definition og krav til dokumentation af virksomhedernes opgørelser af de biobrændstoffer og biomassebrændsler til transport, der er anført i bilag 1, del A og B.
 Stk. 6. En virksomhed kan opfylde sine forpligtelser efter regler fastsat i medfør af stk. 2 eller 3 ved aftale med en eller flere virksomheder om, at den eller de helt eller delvis opfylder virksomhedens forpligtelser efter regler fastsat i medfør af stk. 2 og 3.
Stk. 7. Bemyndigelsen i stk. 2 kan ikke anvendes til at fastsætte nationale CO2-fortrængningskrav, der omfatter udledningerne fra de fossile brændstoffer benzin, diesel og gas.« 5. I § 3 a udgår »jf. § 3 e,«.
 6. § 3 b, stk. 1-4, ophæves.
 Stk. 5 og 6 bliver herefter stk. 1 og 2.
 7. I § 3 b, stk. 6, der bliver stk. 2, ændres »reduktionsforpligtelsen, jf. stk. 1« til: »en drivhusgasreduktionsforpligtelse fastsat i medfør af § 3, stk. 2«.
 8. §§ 3 c, 3 d og 3 e ophæves.
 9. § 4, stk. 1, affattes således:
»Klima-, energi- og forsyningsministeren fastsætter regler med henblik på at gennemføre EU-regler om forhold, der er omfattet af denne lov, herunder forordninger, direktiver og beslutninger om VE-brændstoffer, biobrændstoffer eller biomassebrændsler til transport og deres bæredygtighed og reduktion af drivhusgasser fra transport.« 10. I § 5, stk. 1, ændres »§ 3, stk. 1 og 3, § 3 b, stk. 1, eller regler udstedt i medfør af § 3, stk. 10, eller § 3 b, stk. 2-4« til: »regler udstedt i medfør af § 3, stk. 2-4«.
 11. I § 5, stk. 2, ændres »§ 3, stk. 8, eller § 3 c« til: »§ 3, stk. 6«.
 12. § 8, stk. 1, nr. 1-4 og 9, ophæves.
 Nr. 5-8 bliver herefter nr. 1-4.
 13. I § 8, stk. 1, nr. 7, der bliver nr. 3, indsættes efter »§ 6, stk. 2,«: »eller«.
14. I § 8, stk. 1, nr. 8, der bliver nr. 4, ændres »§ 7, stk. 1, eller« til: »§ 7, stk. 1.« § 3 I lov om naturgasforsyning, jf. lovbekendtgørelse nr. 126 af 6. februar 2020, som ændret ved § 2 i lov nr. 466 af 18. maj 2011, § 2 i lov nr. 546 af 28. april 2020 og § 3 i lov nr. 2211 af 29. december 2020, foretages følgende ændringer:
1. I fodnoten til lovens titel ændres »Europa-Parlamentets og Rådets direktiv 2009/28/EF af 23. april 2009 om fremme af anvendelsen af energi fra vedvarende energikilder og om ændring og senere ophævelse af direktiv 2001/77/EF og 2003/30/EF, EU-Tidende 2009, nr.
L 140, side 16, som ændret ved Rådets direktiv 2013/18/EU af 13. maj 2013 om tilpasning af Europa-Parlamentets og Rådets direktiv 2009/28/EF om fremme af anvendelsen af energi fra vedvarende energikilder på grund af Republikken Kroatiens tiltrædelse, EU-Tidende 2013, nr.
L 158, side 230« til: »Europa-Parlamentets og Rådets direktiv 2018/2001/EU af 11. december 2018 om fremme af anvendelsen af energi fra vedvarende energikilder (omarbejdning), EU-Tidende 2018, nr.
L 328, side 82«.
 2. I § 2, stk. 2, indsættes som 2. pkt.:
»Loven finder derudover anvendelse på brint fra vedvarende energikilder, som ikke injiceres i og transporteres gennem naturgassystemet, for så vidt angår oprindelsesgarantier efter § 36.« 3. I § 6 indsættes før nr. 1 som nye numre:
»1) Biogas: Gasformige brændsler produceret af biomasse.
Ved biogas i §§ 35 g og 35 h forstås dog gas, der dannes ved biologisk nedbrydning af biologisk materiale under iltfrie forhold.
2) Biomasse: Den bionedbrydelige del af produkter, affald og restprodukter af biologisk oprindelse fra landbrug, herunder vegetabilske og animalske stoffer, fra skovbrug og tilknyttede erhvervsgrene, fra fiskeri, fra akvakultur og fra den bionedbrydelige del af affald, herunder industriaffald og kommunalt affald af biologisk oprindelse.« Nr. 1-7 bliver herefter nr. 3-9.
 4. I § 6 indsættes efter nr. 7, der bliver nr. 9, som nyt nummer:
»10) Gas fra vedvarende energikilder: Gas, der fremstilles ved anvendelse af vedvarende energikilder som defineret i lov om fremme af vedvarende energi.« Nr. 8-28 bliver herefter nr. 11-31.
5. I § 6, nr. 18, der bliver nr. 21, ændres »§ 2, stk. 2.« til: »§ 2, stk. 2, 1. pkt.« 6. I § 35 d, stk. 4, 3. pkt., indsættes efter »producerer«: », renser«.
 7. Efter kapitel 6 b indsættes:
»Kapitel 6 c Oprindelsesgaranti for gas fra vedvarende energikilder § 36. Med henblik på at garantere oprindelsen af gas fra vedvarende energikilder udsteder klima-, energi- og forsyningsministeren efter anmodning oprindelsesgarantier.
Ministeren annullerer og fører tilsyn med oprindelsesgarantier for gas fra vedvarende energikilder.
 Stk. 2. Ved oprindelsesgaranti forstås et elektronisk dokument, hvis eneste funktion er over for en slutkunde at dokumentere, at en given andel eller mængde af energi er produceret fra vedvarende energikilder.
Stk. 3. Klima-, energi- og forsyningsministeren fastsætter nærmere regler om udstedelse, overførsel og annullering af og tilsyn med oprindelsesgarantier for gas fra vedvarende energikilder.
Ministeren fastsætter herunder regler om 1) betingelser for udstedelse, overførsel og annullering af oprindelsesgarantier, 2) oplysninger, som oprindelsesgarantier skal indeholde, og 3) betaling og opkrævning af beløb til dækning af nødvendige omkostninger efter stk. 1.« 8. Overskriften til kapitel 8 a affattes således:
»Kapitel 8 a Administrative bestemmelser«.
 9. Efter § 44 b indsættes:
»§ 44 c.
Klima-, energi- og forsyningsministeren kan fastsætte regler om, at nærmere angivne internationale vedtagelser og tekniske specifikationer vedrørende krav til virksomheder, anlæg, indretninger, produkter m.v., som der henvises til i regler udstedt i medfør af denne lov, ikke indføres i Lovtidende.
Stk. 2. Klima-, energi- og forsyningsministeren fastsætter regler om, hvorledes oplysning om de internationale vedtagelser og tekniske specifikationer, der ikke indføres i Lovtidende, jf. stk. 1, kan fås.« § 4 I lov om Energinet, jf. lovbekendtgørelse nr. 118 af 6. februar 2020, som ændret ved § 1 i lov nr. 2211 af 29. december 2020, foretages følgende ændring:
 1. I § 2, stk. 2, 2. pkt., indsættes efter »lov om elforsyning,«: »administrative opgaver vedrørende gas fra vedvarende energikilder i medfør af lov om naturgasforsyning,«.
§ 5 I lov om varmeforsyning, jf. lovbekendtgørelse nr. 1215 af 14. august 2020, foretages følgende ændringer:
1. I fodnoten til lovens titel ændres »Europa-Parlamentets og Rådets direktiv 2009/28/EF af 23. april 2009 om fremme af anvendelsen af energi fra vedvarende energikilder og om ændring og senere ophævelse af direktiv 2001/77/EF og 2003/30/EF, EU-Tidende 2009, nr.
L 140, side 16, som ændret ved Rådets direktiv 2013/18/EU af 13. maj 2013 om tilpasning af Europa-Parlamentets og Rådets direktiv 2009/28/EF om fremme af anvendelsen af energi fra vedvarende energikilder på grund af Republikken Kroatiens tiltrædelse, EU-Tidende 2013, nr.
L 158, side 230« til: »Europa-Parlamentets og Rådets direktiv 2018/2001/EU af 11. december 2018 om fremme af anvendelsen af energi fra vedvarende energikilder (omarbejdning), EU-Tidende 2018, nr.
L 328, side 82«.
 2. I § 1 indsættes som stk. 3:
»Stk. 3. Lovens formål er endvidere at fremme anvendelsen af energi fra vedvarende energikilder ved varmeproduktion til brug for virksomheders produktion og tjenesteydelser.« 3. Efter § 1 indsættes:
»§ 1 a.
I denne lov forstås ved:
 1) Fjernvarme: Distribution af termisk energi i form af damp eller varmt vand fra centrale eller decentrale produktionssteder gennem et net til flere bygninger eller anlæg til anvendelse ved rum- eller procesopvarmning.
 2) Overskudsvarme: Uundgåelig varme produceret som biprodukt fra industri- eller elproduktionsanlæg eller i tertiærsektoren, der ville blive bortledt uudnyttet i luft eller vand uden adgang til et fjernvarmesystem.
3) Energi fra vedvarende energikilder eller vedvarende energi: Energi fra vedvarende ikkefossile kilder i form af vindkraft, solenergi og geotermisk energi, omgivelsesenergi, tidevands- og bølgeenergi og andre former for havenergi, vandkraft, biomasse, lossepladsgas, gas fra spildevandsanlæg og biogas.« 4. I § 2, stk. 1, nr. 3, ændres »Fjernvarmeforsyningsanlæg, solvarmeanlæg, affaldsforbrændingsanlæg m.v., herunder« til: »Varmeproduktionsanlæg, herunder solvarmeanlæg, affaldsforbrændingsanlæg m.v. og«, og »køling og« ændres til: »køling, samt«.
 5. Efter § 25 a indsættes i kapitel 5:
»§ 25 b.
Klima-, energi- og forsyningsministeren kan fastsætte regler om, at nærmere angivne internationale vedtagelser og tekniske specifikationer vedrørende krav til virksomheder, anlæg, indretninger, produkter m.v., som der henvises til i regler udstedt i medfør af denne lov, ikke indføres i Lovtidende.
Stk. 2. Klima-, energi- og forsyningsministeren fastsætter regler om, hvorledes oplysning om de internationale vedtagelser og tekniske specifikationer, der ikke indføres i Lovtidende, jf. stk. 1, kan fås.« 6. I § 29, stk. 1, nr. 1, ændres »fjernvarme« til: »kollektiv varmeforsyning«.
 7. Efter kapitel 7 indsættes:
»Kapitel 7 a Oprindelsesgaranti for varme fra vedvarende energikilder § 30. Med henblik på at garantere oprindelsen af energi til varme fra vedvarende energikilder udsteder klima-, energi- og forsyningsministeren efter anmodning oprindelsesgarantier.
Ministeren annullerer og fører tilsyn med oprindelsesgarantier for varme fra vedvarende energikilder.
 Stk. 2. Ved oprindelsesgaranti forstås et elektronisk dokument, hvis eneste funktion er over for en slutkunde at dokumentere, at en given andel eller mængde af energi er produceret fra vedvarende energikilder.
 Stk. 3. Ved varme fra vedvarende energikilder forstås varme fra vedvarende energi som defineret i § 1 a, nr. 3.
 Stk. 4. Klima-, energi- og forsyningsministeren kan påbyde, at forhold, der strider mod regler udstedt i medfør af stk. 5, bringes i orden straks eller inden for en nærmere angiven frist.
Stk. 5. Klima-, energi- og forsyningsministeren fastsætter nærmere regler om udstedelse, overførsel og annullering af og tilsyn med oprindelsesgarantier for varme fra vedvarende energikilder.
Ministeren fastsætter herunder regler om 1) betingelser for udstedelse, overførsel og annullering af oprindelsesgarantier, 2) oplysninger, som oprindelsesgarantier skal indeholde, 3) indhentning af nødvendige oplysninger i forbindelse med tilsyn og 4) betaling og opkrævning af beløb til dækning af nødvendige omkostninger efter stk. 1.« § 6 I lov om fjernkøling, jf. lovbekendtgørelse nr. 804 af 12. august 2019, foretages følgende ændringer:
1. I fodnoten til lovens titel indsættes efter »side 28«: », og Europa-Parlamentets og Rådets direktiv 2018/2001/EU af 11. december 2018 om fremme af anvendelsen af energi fra vedvarende energikilder (omarbejdning), EU-Tidende 2018, nr.
L 328, side 82«.
 2. I § 1 indsættes før stk. 1 som nyt stykke:
»Ved fjernkøling forstås distribution af termisk energi i form af afkølede væsker fra centrale eller decentrale produktionssteder gennem et net til flere bygninger eller anlæg til anvendelse ved rum- eller proceskøling.« Stk. 1 og 2 bliver herefter stk. 2 og 3.
 3. Efter § 6 a indsættes før overskriften før § 7:
»Oprindelsesgaranti for køling fra vedvarende energikilder § 6 b.
Med henblik på at garantere oprindelsen af energi til køling fra vedvarende energikilder udsteder klima-, energi- og forsyningsministeren efter anmodning oprindelsesgarantier.
Ministeren annullerer og fører tilsyn med oprindelsesgarantier for køling fra vedvarende energikilder.
 Stk. 2. Ved oprindelsesgaranti forstås et elektronisk dokument, hvis eneste funktion er over for en slutkunde at dokumentere, at en given andel eller mængde af energi er produceret fra vedvarende energikilder.
 Stk. 3. Ved køling fra vedvarende energikilder forstås vedvarende energi som defineret i lov om fremme af vedvarende energi.
 Stk. 4. Klima-, energi- og forsyningsministeren kan påbyde, at forhold, der strider mod regler udstedt i medfør af stk. 5, bringes i orden straks eller inden for en nærmere angiven frist.
Stk. 5. Klima-, energi- og forsyningsministeren fastsætter nærmere regler om udstedelse, overførsel og annullering af og tilsyn med oprindelsesgarantier for køling fra vedvarende energikilder.
Ministeren fastsætter herunder regler om 1) betingelser for udstedelse, overførsel og annullering af oprindelsesgarantier, 2) oplysninger, som oprindelsesgarantier skal indeholde, 3) indhentning af nødvendige oplysninger i forbindelse med tilsyn og 4) betaling og opkrævning af beløb til dækning af nødvendige omkostninger efter stk. 1.« 4. I overskriften før § 7 indsættes efter »Klageadgang«: »og administrative bestemmelser«.
 5. I § 7 indsættes som stk. 5:
»Stk. 5. Klima-, energi- og forsyningsministeren kan fastsætte regler om betaling af gebyr ved indbringelse af klage for Energiklagenævnet over afgørelser truffet efter § 6 b om oprindelsesgarantier eller regler udstedt i medfør heraf.« 6. Efter § 8 indsættes før overskriften før § 9:
»§ 8 a.
Klima-, energi- og forsyningsministeren kan fastsætte regler om, at kommunikation om forhold, som er omfattet af denne lov, bestemmelser fastsat i henhold til loven eller EU-retsakter om forhold omfattet af loven, skal ske digitalt.
Ministeren kan herunder udstede regler om anvendelse af et bestemt digitalt system.
Ved fastsættelse af regler efter 1. pkt. fastsætter ministeren regler om fritagelse for obligatorisk anvendelse for visse personer og virksomheder.
Ministeren kan endvidere fastsætte regler om klageadgang, der afviger fra den klageadgang, der i øvrigt gælder på det enkelte område.
 Stk. 2. En digital meddelelse anses for at være kommet frem, når den er tilgængelig for adressaten for meddelelsen.
§ 8 b.
Klima-, energi- og forsyningsministeren kan fastsætte regler om, at nærmere angivne internationale vedtagelser og tekniske specifikationer vedrørende krav til virksomheder, anlæg, indretninger, produkter m.v., som der henvises til i regler udstedt i medfør af denne lov, ikke indføres i Lovtidende.
Stk. 2. Klima-, energi- og forsyningsministeren fastsætter regler om, hvorledes oplysning om de internationale vedtagelser og tekniske specifikationer, der ikke indføres i Lovtidende, jf. stk. 1, kan fås.« 7. I § 9, stk. 1, indsættes efter »§ 5«: »eller undlader at efterkomme påbud efter § 6 b, stk. 4, herunder påbud om at berigtige et ulovligt forhold«.
§ 7 I lov om elforsyning, jf. lovbekendtgørelse nr. 119 af 6. februar 2020, som ændret bl.a. ved § 1 i lov nr. 704 af 8. juni 2018 og lov nr. 2196 af 29. december 2020 og senest ved § 2 i lov nr. 2211 af 29. december 2020, foretages følgende ændringer:
 1. I § 5 indsættes efter nr. 25 som nyt nummer:
»26) Repowering: Fornyelse af elproduktionsanlæg, som producerer VE-elektricitet, herunder fuld eller delvis udskiftning af anlæg eller driftssystemer og udstyr med henblik på at erstatte kapacitet eller for at øge anlæggets produktivitet eller kapacitet.« Nr. 26-32 bliver herefter nr. 27-33.
 2. I § 5, nr. 31, der bliver nr. 32, ændres »omfattet af« til: »som defineret i«.
 3. I § 6 b, stk. 13, indsættes efter »borgerenergifællesskaber«: »og i VE-fællesskaber«.
 4. I § 9, 1. pkt., indsættes efter »borgerenergifællesskaber«: », VE-fællesskaber«.
 5. Efter § 11 indsættes:
»§ 11 a.
Klima-, energi- og forsyningsministeren opretter eller udpeger et eller flere kontaktpunkter, der på anmodning fra opstillere vejleder om den administrative proces for ansøgning om og tildeling af tilladelser til at opføre, foretage repowering af og drive anlæg med henblik på produktion af energi fra vedvarende energikilder samt de aktiver, der er nødvendige for anlæggets tilslutning til nettet.
 Stk. 2. Klima-, energi- og forsyningsministeren kan oprette, administrere og fastsætte krav til en hjemmeside, som bl.a. indeholder oplysninger om processen, jf. stk. 1.
 Stk. 3. Klima-, energi- og forsyningsministeren kan efter forhandling med relevante ministre fastsætte nærmere regler om tidsfrister for tilladelsesprocessen, herunder påbegyndelse og varighed og undtagelser herfra.
 Stk. 4. Klima-, energi- og forsyningsministeren kan fastsætte nærmere regler om et eller flere kontaktpunkter og krav efter denne lov til processen, jf. stk. 1. Klima-, energi- og forsyningsministeren kan herunder fastsætte regler om:
 1) Kontaktpunktet eller kontaktpunkternes virke.
 2) At ansøgninger om bevilling efter § 10 og ansøgninger om tilladelse efter § 11 for anlæg med henblik på produktion af VE-elektricitet skal behandles og afgøres inden for en nærmere fastsat periode, og undtagelser herfra.
3) At ansøgninger om bevilling efter § 10 og ansøgninger om tilladelse efter § 11 for anlæg med henblik på produktion af VE-elektricitet skal behandles samtidig med ansøgninger efter anden lovgivning, og undtagelser herfra.« 6. I overskriften før § 63 a indsættes efter »Oprindelsesgaranti«: »for VE-elektricitet«.
 7. I § 63 a, stk. 1, ændres »elektricitet« til: »VE-elektricitet«.
 8. I § 63 a indsættes efter stk. 1 som nyt stykke:
»Stk. 2. Ved oprindelsesgaranti forstås et elektronisk dokument, hvis eneste funktion er over for en slutkunde at dokumentere, at en given andel eller mængde af energi er produceret fra vedvarende energikilder.« Stk. 2-7 bliver herefter stk. 3-8.
 9. I § 63 a, stk. 3, der bliver stk. 4, ændres »stk. 2« til: »stk. 3«.
 10. I § 63 a, stk. 4, 1. pkt., der bliver stk. 5, 1. pkt., ændres »og 2« til: »og 3«.
 11. I § 63 a, stk. 4, 2. pkt., der bliver stk. 5, 2. pkt., ændres »stk. 2« til: »stk. 3«.
 12. I § 63 a, stk. 5, der bliver stk. 6, ændres »stk. 4« til: »stk. 5«.
 13. I § 63 a, stk. 6, der bliver stk. 7, ændres »eller 2« til: »eller 3«.
 14. I § 63 a, stk. 7, der bliver stk. 8, ændres »stk. 2« til: »stk. 3«, og efter »oplysningerne« indsættes: »og overholdelsen af betingelserne«.
 15. I § 84, stk. 1, 2. pkt., indsættes efter »borgerenergifællesskaber«: », VE-fællesskaber«.
§ 8 I lov om anvendelse af Danmarks undergrund, jf. lovbekendtgørelse nr. 1533 af 16. december 2019, foretages følgende ændringer:
1. I fodnoten til lovens titel ændres »Europa-Parlamentets og Rådets direktiv 2009/28/EF af 23. april 2009 om fremme af anvendelsen af energi fra vedvarende energikilder og om ændring og senere ophævelse af direktiv 2001/77/EF og 2003/30/EF, EU-Tidende 2009, nr.
L 140, side 16, som ændret senest ved Europa-Parlamentets og Rådets direktiv 2015/1513/EU af 9. september 2015 om ændring af direktiv 98/70/EF om kvaliteten af benzin og dieselolie og om ændring af direktiv 2009/28/EF om fremme af anvendelsen af energi fra vedvarende energikilder, EU-Tidende 2015, nr.
L 239, side 1« til: »Europa-Parlamentets og Rådets direktiv 2018/2001/EU af 11. december 2018 om fremme af anvendelsen af energi fra vedvarende energikilder, EU-Tidende 2018, nr.
L 328, side 82«.
 2. I § 1 a indsættes som nr. 4:
»4) Geotermisk energi: Energi, som lagres i form af varme under jordens faste overflade.« 3. Efter § 18 d indsættes i kapitel 4 a:
»§ 18 e.
Klima-, energi- og forsyningsministeren kan fastsætte regler om, at ansøgninger om godkendelser efter § 10, stk. 2 og 3, og § 28, stk. 1, angående elproducerende geotermianlæg skal afgøres inden for en af ministeren fastsat frist, og at sådanne ansøgninger skal behandles samtidig med andre ansøgninger om tilladelser og godkendelser efter anden lovgivning.« § 9 I lov om fremme af energibesparelser i bygninger, jf. lovbekendtgørelse nr. 1300 af 3. september 2020, foretages følgende ændringer:
 1. Fodnoten til lovens titel affattes således:
»1) Loven indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005, nr.
L 255, side 22, som ændret senest ved Europa-Parlamentets og Rådets direktiv 2013/55/EU af 20. november 2013 om ændring af direktiv 2005/36/EF om anerkendelse af erhvervsmæssige kvalifikationer og forordning nr. 1024/2012/EU om det administrative samarbejde ved hjælp af informationssystemet for det indre marked (»IMI-forordningen«), EU-Tidende 2013, nr.
L 354, side 132, dele af Europa-Parlamentets og Rådets direktiv 2010/31/EU af 19. maj 2010 om bygningers energimæssige ydeevne (omarbejdning), EU-Tidende 2010, nr.
L 153, side 13, som ændret ved Europa-Parlamentets og Rådets direktiv 2018/844/EU af 30. maj 2018 om ændring af direktiv 2010/31/EU om bygningers energimæssige ydeevne og direktiv 2012/27/EU om energieffektivitet, EU-Tidende 2018, nr.
L 156, side 75, og Europa-Parlamentets og Rådets forordning nr. 1999/2018/EU af 11. december 2018 om forvaltning af energiunionen og klimaindsatsen, om ændring af Europa-Parlamentets og Rådets forordning nr. 663/2009/EF og nr. 715/2009/EF, Europa-Parlamentets og Rådets direktiv 94/22/EF, 98/70/EF, 2009/31/EF, 2009/73/EF, 2010/31/EU, 2012/27/EU og 2013/30/EU, Rådets direktiv 2009/119/EF og 2015/652/EU og om ophævelse af Europa-Parlamentets og Rådets forordning nr. 525/2013/EU, EU-Tidende 2018, nr.
L 328, side 1, dele af Europa-Parlamentets og Rådets direktiv 2012/27/EU af 25. oktober 2012 om energieffektivitet, om ændring af direktiv 2009/125/EF og 2010/30/EU samt om ophævelse af direktiv 2004/8/EF og 2006/32/EF, EU-Tidende 2012, nr.
L 315, side 1, som ændret senest ved Europa-Parlamentets og Rådets direktiv 2019/944/EU af 5. juni 2019 om fælles regler for det indre marked for elektricitet og om ændring af direktiv 2012/27/EU, EU-Tidende 2019, nr.
L 158, side 125, og dele af Europa-Parlamentets og Rådets direktiv 2018/2001/EU af 11. december 2018 om fremme af anvendelsen af energi fra vedvarende energikilder, EU-Tidende 2018, nr.
L 328, side 82.« 2. I § 2 indsættes efter stk. 2 som nyt stykke:
»Stk. 3. I denne lov forstås ved energi fra vedvarende energikilder energi fra vedvarende ikkefossile kilder i form af vindkraft, solenergi og geotermisk energi, omgivelsesenergi, tidevands- og bølgeenergi og andre former for havenergi, vandkraft, biomasse, lossepladsgas, gas fra spildevandsanlæg og biogas.« Stk. 3 bliver herefter stk. 4.
 3. I § 24 e, stk. 1, ændres »artikel 14, stk. 3, i Europa-Parlamentets og Rådets direktiv 2009/28/EF af 23. april 2009« til: »artikel 18, stk. 3, i Europa-Parlamentets og Rådets direktiv 2018/2001/EU af 11. december 2018«.
§ 10 I lov om CO2-kvoter, jf. lovbekendtgørelse nr. 62 af 19. januar 2021, foretages følgende ændringer:
 1. Fodnoten til lovens titel affattes således:
»1) Loven indeholder bestemmelser, der gennemfører Europa-Parlamentets og Rådets direktiv 2003/87/EF af 13. oktober 2003 om et system for handel med kvoter for drivhusgasemissioner i Unionen og om ændring af Rådets direktiv 96/61/EF, EU-Tidende 2003, nr.
L 275, side 32, som ændret senest ved Europa-Parlamentets og Rådets direktiv 2018/410/EU af 14. marts 2018, EU-Tidende 2018, nr.
L 76, side 3. I loven er der medtaget visse bestemmelser fra Kommissionens forordning 2010/1031/EU af 12. november 2010 om det tidsmæssige og administrative forløb af auktioner over kvoter for drivhusgasemissioner og andre aspekter i forbindelse med sådanne auktioner i medfør af Europa-Parlamentets og Rådets direktiv 2003/87/EF om en ordning for handel med kvoter for drivhusgasemissioner i Fællesskabet, EU-Tidende 2010, nr.
L 302, side 1, Kommissionens forordning 2013/389/EU af 2. maj 2013 om oprettelse af et EU-register i henhold til Europa-Parlamentets og Rådets direktiv 2003/87/EF og Europa-Parlamentets og Rådets beslutning nr. 280/2004/EF og nr. 406/2009/EF, og om ophævelse af Kommissionens forordning (EU) nr. 920/2010 og nr. 1193/2011, EU-Tidende 2013, nr.
L 122, side 1, Kommissionens forordning 2019/1122/EU af 12. marts 2019 om supplerende regler til Europa-Parlamentets og Rådets direktiv 2003/87/EF for så vidt angår driften af EU-registret, EU-Tidende 2019, nr.
L 177, side 3, Kommissionens gennemførelsesforordning 2018/2066/EU af 19. december 2018 om overvågning og rapportering af drivhusgasemissioner i medfør af Europa-Parlamentets og Rådets direktiv 2003/87/EF og om ændring af Kommissionens forordning 2012/601/EU, EU-Tidende 2018, nr.
L 334, side 1, Kommissionens forordning 2018/2067/EU af 19. december 2018 om verifikation af data og om akkreditering af verifikatorer i medfør af Europa-Parlamentets og Rådets direktiv 2003/87/EF, EU-Tidende 2018, nr.
L 334, side 94, og Kommissionens gennemførelsesforordning 2019/1842/EU af 31. oktober 2019 om regler for anvendelsen af Europa-Parlamentets og Rådets direktiv 2003/87/EF for så vidt angår yderligere regler for justeringer af gratistildelingen af emissionskvoter som følge af ændringer i aktivitetsniveauet, EU-Tidende 2019, nr.
L 282, side 20. Ifølge artikel 288 i EUF-traktaten gælder en forordning umiddelbart i hver medlemsstat.
Gengivelsen af disse bestemmelser i loven er således udelukkende begrundet i praktiske hensyn og berører ikke forordningernes umiddelbare gyldighed i Danmark.« 2. § 26, stk. 2, ophæves.
§ 11 I lov nr. 1568 af 27. december 2019 om ændring af biobrændstofloven (Ændring af krav til anvendelse af bæredygtige biobrændstoffer i brændstof til landtransport og ændring af dobbelttællingsbestemmelse m.v.), som ændret ved § 2 i lov nr. 2209 af 29. december 2020, foretages følgende ændring:
 1. § 1, nr. 3, ophæves.
§ 12 I lov nr. 2209 af 29. december 2020 om ændring af biobrændstofloven (Ændring af krav om anvendelse af bæredygtige og avancerede biobrændstoffer i brændstof til landtransport m.v.) foretages følgende ændring:
 1. § 1, nr. 2, ophæves.
§ 13 Stk. 1. Loven træder i kraft den 30. juni 2021, jf. dog stk. 2.
 Stk. 2. § 10 træder i kraft den 1. januar 2022.
 Stk. 3. Regler fastsat i medfør af § 2, stk. 3, i lov om fremme af vedvarende energi, jf. lovbekendtgørelse nr. 125 af 7. februar 2020, som ændret senest ved § 1 i lov nr. 738 af 30. maj 2020 forbliver i kraft, indtil de ophæves eller afløses af nye forskrifter.
 Stk. 4. Regler fastsat i medfør af § 50, stk. 5, 2. pkt., i lov om fremme af vedvarende energi, jf. lovbekendtgørelse nr. 125 af 7. februar 2020, som ændret senest ved lov nr. 2065 af 21. december 2020 forbliver i kraft, indtil de ophæves eller afløses af forskrifter udstedt i medfør af § 56 c i lov om fremme af vedvarende energi som affattet ved denne lovs § 1, nr. 16.
 Stk. 5. Regler udstedt i medfør af § 3, stk. 10 og 11, i biobrændstofloven, jf. lovbekendtgørelse nr. 122 af 10. februar 2020, som ændret senest ved lov nr. 2209 af 29. december 2020, forbliver i kraft, indtil de ophæves eller afløses af forskrifter udstedt i medfør af § 3, stk. 3 eller 5, i biobrændstofloven som affattet ved denne lovs § 2, nr. 4.
 Stk. 6. Regler fastsat i medfør af § 3 b, stk. 5 og 6, i biobrændstofloven, jf. lovbekendtgørelse nr. 122 af 10. februar 2020, som ændret senest ved lov nr. 2209 af 29. december 2020, forbliver i kraft, indtil de ophæves eller afløses af forskrifter udstedt i medfør af § 3 b, stk. 1 eller 2, i biobrændstofloven som ændret ved denne lovs § 2, nr. 6.
 Stk. 7. Regler fastsat i medfør af § 4, stk. 1, i biobrændstofloven, jf. lovbekendtgørelse nr. 122 af 10. februar 2020, som ændret senest ved lov nr. 2209 af 29. december 2020, forbliver i kraft, indtil de ophæves eller afløses af forskrifter udstedt i medfør af § 4, stk. 1, i biobrændstofloven som affattet ved denne lovs § 2, nr. 9.
 Stk. 8. Regler fastsat i medfør af § 63 a, stk. 2-4 og 7, i lov om elforsyning, jf. lovbekendtgørelse nr. 119 af 6. februar 2020, som ændret senest ved § 2 i lov nr. 2211 af 29. december 2020 forbliver i kraft, indtil de ophæves eller afløses af forskrifter udstedt i medfør af § 63 a, stk. 3-5 og 8, i lov om elforsyning som affattet ved denne lovs § 7, nr. 8-11 og 14.
 Stk. 9. Regler fastsat i medfør af § 2, stk. 3, i lov om fremme af energibesparelser i bygninger, jf. lovbekendtgørelse nr. 1300 af 3. september 2020, forbliver i kraft, indtil de ophæves eller afløses af forskrifter udstedt i medfør af § 2, stk. 4, i lov om fremme af energibesparelser i bygninger som ændret ved denne lovs § 9, nr. 2.
Folketinget, den 6. maj 2021 Henrik Dam Kristensen / Annette Lind 1) Loven indeholder bestemmelser, der gennemfører dele af Europa-Parlamentets og Rådets direktiv 2018/2001/EU af 11. december 2018 om fremme af anvendelsen af energi fra vedvarende energikilder (omarbejdning), EU-Tidende 2018, nr.
L 328, side 82.
