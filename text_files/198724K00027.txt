Nr BTL 27 Betænkning over Forslag til lov om refinansiering af realkreditlån m.v. i  

 landbrugsejendomme   

 Nr L 27 1987-88, 2. samling Afgivet af Landbrugs- og Fiskeriudvalget Afgivet: 19880628 Udvalget har behandlet lovforslaget i en række møder og har i den forbindelse stillet spørgsmål til landbrugs-, bolig- og økonomiministrene, som disse har besvaret skriftligt og/eller i samråd.
Tre af udvalgets spørgsmål til økonomiministeren og landbrugsministeren og ministrenes svar herpå er optrykt som bilag til denne betænkning.
 Udvalget har desuden modtaget henvendelser fra:
Danmarks Sparekasseforening, Dansk Erhvervsgartnerforening, Danske Husmandsforeninger, De danske Landboforeninger, Den Danske Bankforening og Foreningen af Registrerede Revisorer.
 Der er af landbrugsministeren og nogle mindretal stillet ændringsforslag,  

 hvorom henvises til de ledsagende bemærkninger.
 Landbrugsministeren har over for udvalget oplyst:
På grundlag af modelberegninger skønnes det samlede omfang af  

 refinansiering at udgøre 23 mia. kr., hvis alle benytter sig af  

 refinansieringstilbudet i fuldt omfang.
Af det samlede refinansieringsomfang  

 skønnes, at ca. 4,5 mia. kr. vedrører lån, der sikkerhedsmæssigt er placeret  

 ud over den grænse på 45 pct. af ejendommens handelsværdi, som vil blive  

 fastsat som lånegrænse for lån baseret på grønne obligationer.
 Der er naturligvis en vis usikkerhed knyttet til beregningerne, men med en  

 bemyndigelse til landbrugsministeren til at overtage grønne obligationer  

 inden for en ramme på 6 mia. kr. er der taget højde herfor.
 På et spørgsmål om, hvilke initiativer ministeren i lyset af svaret på  

 spørgsmål 63, som er optrykt som bilag til denne betænkning, agter at tage  

 for at sikre, at landbrug med en gældsprocent større end 70, men som har en  

 høj lønningsevne (effektivitet), vil få del i refinansieringsordningen, har  

 landbrugsministeren over for udvalget oplyst:
 Som det fremgår af bemærkningerne til lovforslagets § 2 og af svaret på  

 spørgsmål 63, tages der ved vurdering af den faktiske økonomiske situation  

 for landmanden udgangspunkt i et driftsregnskab for enten 1986/87 (1986)  

 eller 1987/88 (1987).
 Det fremgår endvidere, at der er mulighed for at korrigere regnskabet,  

 hvis det er påvirket af ekstraordinære forhold.
 Det må antages, at en del af de i spørgsmålet nævnte landmænd, som har en  

 høj gældsprocent, men som samtidig har høj lønningsevne, vil blive omfattet  

 af ordningen, fordi regnskabet for de pågældende landmænd er påvirket af  

 særlige forhold.
Hertil kommer, at der efter lovforslagets § 2, stk. 3, er hjemmel til at  

 dispensere fra balancekravet, når særlige forhold gør sig gældende.
Det er i  

 bemærkningerne anført, at bestemmelsen tænkes anvendt i tilfælde, hvor  

 regnskabet i væsentligt omfang er påvirket af ekstraordinære forhold, f.eks.  

 indkøringsvanskeligheder efter ejerskifte, større investeringer eller sygdom  

 i besætningen.
Et højt privatforbrug vil derimod ikke kunne begrunde, at den  

 pågældende landmand bliver omfattet af undtagelsesbestemmelsen.
 På et spørgsmål om, hvor stort 1. års-kurstabet er, hvis kurstabet opgøres  

 efter lagerprincippet, har landbrugsministeren desuden over for udvalget  

 svaret, at Nationalbanken i anledning af spørgsmålet har oplyst følgende:
Ved dagens renteniveau skønnes de grønne obligationer (8 pct. pålydende  

 rente, 30-årige annuitetslån) at ville kunne opnå kurs 72, såfremt de blev  

 omsat på markedet.
På 6 mia. kr. svarer det til et kurstab på 1,68 mia. kr.  

 Nationalbanken skønner, at kursen ikke er særlig følsom over for  

 renteændringer.
Fordelingen af kurstabet på 1. år og øvrige år kan ikke foretages  

 meningsfyldt.
Det afhænger af, hvordan refinansieringen gennemføres.
Landbrugsministeriet skønner tillige, at nutidsværdien af den  

 realrenteafgift, der alternativt ville have været tabt ved de oprindelig  

 foreslåede grønne obligationer, kan anslås til 1,59 mia. kr. uden korrektion  

 for ejerskifte.
Et flertal (Socialdemokratiets, Det Konservative Folkepartis,  

 Venstres, Det Radikale Venstres og Kristeligt Folkepartis medlemmer af  

 udvalget) forudsætter, at de i den foreslåede § 7, stk. 2, i  

 fondsbeskatningsloven nævnte indbetalinger fra Finansieringsfonden af 1963  

 omfatter såvel indbetalinger af de til Finansieringsfonden af 1963 til  

 særskilt administration og forrentning overførte, frigjorte  

 grovvarefondsmidler som andre indbetalinger fra Finansieringsfonden af 1963.  

 Indbetalinger fra Finansieringsfonden kan ske i forbindelse med belåningen  

 eller senere.
Flertallet forudsætter endvidere, at grovvarefondsmidler, der  

 er indbetalt til restgældsreguleringsfondene, men som ikke finder anvendelse  

 efter fondens formål, tilbageføres til anvendelse til landbrugsmæssige formål  

 i overensstemmelse med gældende regler.
 Vedrørende den statslige garanti i forbindelse med den i boligministerens  

 forslag til ændring af lov om realkreditinstitutter i § 28 c foreslåede  

 henstandsordning har landbrugsministeren præciseret over for udvalget, at  

 hensigten alene er at yde garanti for terminsydelser, med påløbne renter, der  

 på grund af henstanden falder for 1-årsfristen i tinglysningslovens § 40.  

 Garantien vil for såvel enhedsprioriteringsinstitutterne som Dansk Landbrugs  

 Realkreditfond dække 80 pct. af det af garantien omfattede tab.
 Landbrugsministeren har endvidere præciseret over for udvalget, at det er  

 forudsat, at stempelafgift fra de gamle lån ved ombytning kan overføres til  

 de nye refinansieringslån, og at der ikke i forbindelse med statens  

 overtagelse af landmændenes gældsforpligtelse over for  

 realkreditinstitutterne og Dansk Landbrugs Realkreditfond skal svares  

 stempel.
Stempeloverførsel fra et gammelt lån til et nyt lån kræver, at aflysningen  

 af det gamle lån sker samtidig med, at det nye refinansieringslån udstedes.  

 På nuværende tidspunkt kan det ikke med sikkerhed afgøres, om dette  

 samtidighedskrav vil kunne opfyldes ved gennemførelse af  

 ombytningsoperationen.
Der kan derfor opstå behov for tilpasning af  

 stempelreglerne.
Herefter indstiller et mindretal (Det Konservative  

 Folkepartis, Venstres, Det Radikale Venstres, Centrum-Demokraternes og  

 Kristeligt Folkepartis medlemmer af udvalget) lovforslaget til  

vedtagelse med de af landbrugsministeren stillede ændringsforslag og  

 vil ved 2. behandling af lovforslaget redegøre for sin stilling til de øvrige  

 ændringsforslag.
Et mindretal inden for mindretallet (Kristeligt Folkepartis medlem  

 af udvalget) mener, at det er uacceptabelt, at hele 15.200 landmænd  

 repræsenterende ca. 25 pct. af produktionen ikke kan komme med ind under  

 refinansieringsordningen.
Derfor anmoder mindretallet landbrugsministeren om,  

 at refinansieringsordningen vil blive administreret således, at flest mulige  

 landmænd med en stor effektivitet og en høj gæld kan medtages under  

 ordningen.
Det kan f.eks. ske ved, at al pengeinstitutgæld og tinglyst gæld  

 under 70 pct. kan refinansieres, og ved, at det i særlige tilfælde  

 accepteres, at der ikke i det regnskabsår, der lægges til grund, er opnået  

 fuldstændig balance.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag og vil ved 2. behandling af lovforslaget redegøre for sin  

 stilling til de øvrige ændringsforslag.
 Under forhandlingerne med regeringen tilstræbte Socialdemokratiet en  

 samlet løsning af tre påtrængende problemer: Landbrugets refinansiering, de  

 arbejdsløses fortsatte tilknytning til arbejdsmarkedet og den praktiske  

 udformning af finanslovaftalen om lempelse af forbrugsrenteafgiften.
 Socialdemokratiets tilbud havde følgende indhold:
Ad landbrugets refinansiering 1. For at opnå henholdsvis afdragsbidrag til jordbrugslån og adgang til  

 grønne obligationslån skulle landmanden have en gældsprocent på mindst 50  

 samt animalsk produktion og/eller en specialproduktion.
 2. Afdragsbidragene på jordbrugslån skulle være 30 pct., hvis  

 gældsprocenten var over 70, og 15 pct., hvis gældsprocenten var mellem 50 og  

 70.
 3. Grønne obligationslån skulle alene kunne ydes til refinansiering af den  

 del af gælden, som ligger mellem 50 og 70 pct. af belåningsgrundlaget.
 4. Enhedsprioritering, hvor der er jordbrugslån, som i gældende lov.
 5. For gruppen på 1.100 landmænd, der på trods af høj effektivitet og stor  

 produktion ikke kan hjælpes gennem regeringens lovforslag på grund af  

 ekstraordinært høj gæld, gøres der en særlig indsats efter konkret vurdering.  

 Landmænd med ekstraordinært højt privatforbrug kan dog ikke medtages.
 6. Medhjælperloven revideres.
Ad de arbejdsløse 1. Alle ledige, der falder for 26 ugers reglen i 1989, har ret til et nyt  

 arbejdstilbud.
 2. Merudgifterne hertil i 1989 i forhold til 1988 finansieres inden for  

 Arbejdsministeriets budget.
Ad finanslovforslaget om lempelse af forbrugsrenteafgiften 1. Et bundfradrag på 4.000 kr. (8.000 kr. for ægtepar) i  

 afgiftsgrundlaget.
 2. Fuldstændig fritagelse for renteafgift ved hurtig afvikling af gælden.
Regeringen ønskede flere grønne obligationer, nedskæringer på  

 Arbejdsministeriets budget af størrelsesordenen 600-800 mio. kr. i forhold  

 til 1988 og et lavere bundfradrag for gamle lån ved beregning af  

 renteafgiften.
Derfor brød forhandlingerne sammen.
 På denne baggrund stiller Socialdemokratiet sine ændringsforslag i  

 overensstemmelse med forligstilbudet, men uden de grønne obligationer, der  

 koster statskassen for meget og giver landmanden for lidt.
 Landmanden får herigennem mulighed for terminshenstand, gældssanering og  

 en refinansiering på forsvarlige vilkår.
 Et tredje mindretal (Socialistisk Folkepartis medlemmer af  

 udvalget) indstiller det af mindretallet stillede ændringsforslag til  

 vedtagelse, hvorved lovforslaget deles i to lovforslag.
 Det under A nævnte lovforslag indstilles herefter til vedtagelse  

 med de af mindretallet stillede ændringsforslag, medens mindretallet anmoder  

 om, at det under B nævnte lovforslag henvises til fornyet udvalgsbehandling.  

 Mindretallet vil i øvrigt redegøre ved 2. behandling af lovforslaget for sin  

 stilling til de øvrige ændringsforslag.
Mindretallet er af den opfattelse, at det eneste ansvarlige, Folketinget  

 kan gøre nu, er at gennemføre en gældssanering efter de samme principper som  

 den forrige gældssanering sammenkædet med en terminshenstandsordning.
SF skal  

 derfor opfordre regeringen til at fremsende et aktstykke til Finansudvalget  

 om en terminshenstandsordning.
SF vil i Finansudvalget medvirke til  

 gennemførelsen af en sådan ordning.
SF advarer mod at gennemføre en så omfattende refinansiering, som hverken  

 regeringen eller Folketinget har haft mulighed for at forberede ordentligt.  

 Det er her afgørende for SF, at Bernsteinudvalgets 2. delrapport, der skal  

 omfatte bl.a. andre ejerformer, mangler.
SF mener, at refinansiering og nye  

 ejerformer skal ses i sammenhæng, og ønsker, at der som del af en omfattende  

 refinansieringsordning bliver tilbudt danske landmænd en ny ejerform, der  

 uden spekulationsmulighed bygger på andelseje.
SF mener, at det samlede lovforslag fra regeringen favoriserer de bedst  

 stillede landmænd, samtidig med at de, der har mest brug for hjælp, ikke  

 hjælpes tilstrækkeligt.
Der er samtidig tale om en meget omfattende  

 gældsombytning, der ganske givet vil give store problemer på pengemarkedet.  

 SF har her bl.a. hæftet sig ved udtalelsen fra Nationalbanken (optrykt som  

 bilag til denne betænkning), hvor Nationalbanken advarer mod ordningen.
 SF vil samtidig tilkendegive sin interesse for at gennemføre en  

 refinansieringsordning set i sammenhæng med nye ejerformer, når Folketinget  

 har et bedre beslutningsgrundlag, bl.a. når Bernsteinudvalget afleverer sin  

 2. delrapport.
 Et fjerde mindretal (Fremskridtspartiets medlem af udvalget), der  

 indstiller lovforslaget til vedtagelse med de af mindretallet stillede  

 ændringsforslag, og som ved 2. behandling af lovforslaget vil redegøre for  

 sin stilling til de øvrige ændringsforslag, ønsker at give udtryk for  

 følgende:
 I den hidtidige offentlige debat er regeringen sluppet igennem med at  

 påstå, at den ordning, som den har foreslået, skulle redde dansk landbrug fra  

 de vanskeligheder, landbruget er kommet ud i som følge af en mangeårig  

 fejlslagen folketingspolitik.
 Dette er imidlertid ikke rigtigt.
Selv om regeringens lovforslag blev uændret vedtaget med de betydelige  

 byrder, de indebærer for alle landets skatteydere, vil der ikke være et  

 eneste landbrug, der på blot lidt længere sigt bliver reddet.
De  

 grundlæggende skavanker berøres nemlig overhovedet ikke i regeringens  

 lovforslag.
 I stedet går disse ud på en gældssanering, en såkaldt refinansiering, som  

 det vil tage meget lang tid at gennemføre, og som i bedste fald vil indebære,  

 at der måske kommer et omprioriteringsprovenu efter omkostninger, på et  

 beskedent beløb, som kan anvendes som ekstraordinære afdrag på løs gæld.  

 Derefter vil landmandens situation være, at han skal klare de nye  

 gældsforpligtelser, så han vil bryde sammen om senest tre eller fire år.  

 Belønningen for den landmand, der indlader sig på regeringens projekt, er  

 derfor alene, at han kan knokle yderligere i nogle år og være blevet endnu  

 mere udslidt, før han alligevel må give op efter en stakket frist.
Men før nogen landmand overhovedet er kommet så vidt, vil der være gået  

 både vinter og vår.
Vedtages regeringens lovforslag i sommeren 1988, vil der  

 først forløbe adskillige måneder med forhandlinger med EF, der jo principielt  

 forbyder, at det enkelte medlemsland kan indføre nationale, statsbetalte  

 støtteordninger, som dette er udtryk for.
Grundholdningen i EF's  

 landbrugspolitik er som bekendt, at landmændene i EF skal stilles lige, og at  

 dette sker ved, at skatteyderbetalte tilskudsordninger gennemføres på  

 EF-plan, hvor ca. 70 pct. af alle EF's midler anvendes som tilskud til  

 landbruget.
Til gengæld forfægter EF-retten det princip, at så skal det også  

 være slut med særstøtte til landbrugerne, så det ene lands landmænd ikke får  

 bedre behandling end de andre medlemslandes.
Hvis regeringens lovforslag overhovedet i mere eller mindre amputeret  

 skikkelse kommer gennem EF-nåleøjet, begynder der en kæmpemæssig og dyr  

 papirmølleproces.
Regeringen har tilrettelagt omprioriteringssagernes  

 behandling (refinansieringen) administrativt næsten så besværligt, som sådan  

 noget kan gøres, specielt ved at tage området ud af de almindelige, erfarne  

 pengeinstitutkanaler og bindende for alle landmænd overlade det til  

 statskontorer uden særlig ekspertise eller kendskab til den slags sager.
 Hele denne papirbehandling vil kræve enormt med juridisk og  

 regnskabsmæssig bistand til den enkelte landbruger, og alle disse  

 omkostninger er der ikke andre end landbruget (landmanden) til at betale.  

 Sagførerblæk, revisorassistance og for den sags skyld også konsulentbistand  

 hører som bekendt ikke til det billigste, man kan få i dette land.
Mange landmænd vil oftest på et for dem selv ret uforståeligt grundlag få  

 afslag på grund af, at de ikke opfylder samtlige de mange paragrafkrav, som  

 stilles i regeringens lovforslag.
De landmænd, der får et nej, har herefter  

 kun haft omkostningsudgifter, ærgrelser og besvær ud af regeringens  

 refinansieringsordning.
De landmænd, som slipper igennem med deres ansøgning, kommer ud over de  

 mange andre omkostninger til at betale afgifter, gebyrer m.v., som er  

 indbygget i regeringens lovforslag.
Skal de værste tidsler væk fra disse  

 forslag, er det nødvendigt at gennemføre de ændringsforslag, som mindretallet  

 har stillet eller tilsluttet sig, og mindretallet indstiller derfor  

 regeringens lovforslag til vedtagelse med disse ændringsforslag.
Skulle der ske det, at regeringen får sine lovforslag vedtaget uændret,  

 vil det være dobbelt nødvendigt at helbrede de grundlæggende sygdomme, som  

 Folketinget har påført det danske landbrugserhverv.
Fremskridtspartiet har  

 til enhver tid klart præciseret, hvad der bør gøres i så henseende.
Senest er  

 dette sket umiddelbart efter folketingsvalget den 10. maj 1988, ved at  

 Fremskridtspartiets folketingsgruppe har vedtaget at arbejde for nedennævnte  

 foranstaltninger, der selvfølgelig alle burde vedtages hurtigst muligt, men  

 som udmærket kan gennemføres hver for sig, så snart der er folketingsflertal  

 for det:
 »I.
Landbrugets problemer løses ved, at politikerne giver landbruget  

 anstændige arbejdsforhold.
Frihed først og fremmest.
Og dernæst  

 konkurrencemæssig ligestilling med hollænderne m.fl., når man betragter både  

 plusser og minusser.
 Om landbrugets problemer løses, og hvordan det sker, er - uden  

 politikerbefamling - op til den enkelte landmand selv.
 II.
1. Vigtigst er en almindelig økonomisk politik, så den danske rente falder  

 til hollandsk-tysk niveau.
Jo mere der gennemføres af Z-planen, des nærmere  

 kommer vi det mål.
2. Næstmest betydningsfuldt er lettelse af generationsskiftet.
Hovedmidlet  

 her er fri adgang til at benytte ApS'er og at lette arveafgift, gaveafgift,  

 kapitalvindingsskat osv. (se nærmere nedenfor under VII).
 Blandt andre vigtige punkter er følgende Fremskridtsinitiativer:
 3. Vandmiljøplanens landbrugsafsnit stilles i bero.
4. Lettelse af landbrugslovens restriktioner (bopælskrav,  

 sammenlægningsregler, samdrift, grønt bevis osv.) jf.
Fremskridtspartiets  

 lovforslag nr.
L 256 af 12. april 1988.
5. Negativ skat og underskudstilbageførsel sikrer de landmænd, der er ude  

 i midlertidige økonomiske vanskeligheder (jf.
Fremskridtspartiets lovforslag  

 nr.
L 35 og L 36 af 27. oktober 1987).
6. Privatforbrugsskatten (ligningslovens § 28) ophæves, så myndighederne  

 ikke skattekvæler den, der har investeret stærkt i bedriften (jf.  

 Fremskridtspartiets lovforslag nr.
L 34 af 27. oktober 1987).
 III.
 Til de tre Bernsteinforslag er Fremskridtspartiets holdning:
 a) Helhjertet tilhænger af realrenteafgiftsfrie grønne obligationer.
b) Indekslån vil vel være uhensigtsmæssige for de fleste landmænd.
Men  

 loven skal gøre det frit for enhver, som ønsker det, at indgå i et hvilket  

 som helst indeksarrangement og få det tinglyst.
 c) Derimod kan skatteyderne ikke kautionere for, at landbruget (eller  

 andre) ikke kommer til at lide devalueringstab på udlandslån.
 IV.
Fremskridtspartiet er imod alle statsordninger med hovedsigtet at begrænse  

 produktionen og finder det aldeles horribelt herigennem at ødelægge  

 produktionsapparatet, at straffe såkaldt overproduktion og at præmiere med  

 skatteyderpenge produktionsbegrænsninger.
Dette gælder f.eks.
EF's  

 mælkeordninger, braklægningsregler, marginaljordsforskrifter og dyrkningsfrie  

 bræmmer ved vandløbene.
Okkerlovgivningen mildnes.
 I EF's prisforhandlinger for indeværende landbrugsår gælder det om at få  

 dygtige danske forhandlere, som kan kanalisere flest mulige af midlerne over  

 til merpriser for danske produkter - for eksempel ved regulering af den  

 grønne krone-kurs.
 V.
 I praksis bliver det noget miskmask med en lovgivning, som gør forskel på  

 heltidslandmænd, deltidslandmænd og hobbylandmænd.
 VI.
Der kan være gode grunde til at gå over til nye afgrøder og/eller  

 dyrehold, ændrede organisationsformer (interessentskaber, ApS'er, A/S'er,  

 andelsbedrifter, gruppelandbrug osv., osv.) mindre maskinparker og måske også  

 økologiske dyrkningsformer.
Lovgivningen skal lade være med at opretholde  

 restriktioner herimod.
Men den skal ikke tilskynde til eller præmiere de landmænd, der vil  

 eksperimentere med noget nyt.
Det skal være deres egen chance, hvis det går  

 godt, men det skal ikke være skatteydernes risiko, hvis det går galt.
 VII.
Lettelse af generationsskiftebeskatningen kan lovteknisk udformes på vidt  

 forskellige måder, især bestemt efter, hvilket provenutab man vil godtage.
Da  

 lovforbistringen er stor på området og tiden knap, går Fremskridtspartiet i  

 den foreliggende situation ind for vedtagelse af regeringens forslag L 189 og  

 L 190 af 27. januar 1988 om familieoverdragelser m.v. med de ændringer, som  

 er fornødne for at opnå et folketingsflertal for dem.
 VIII.
 Fremskridtspartiet erindrer om, at partiet ønsker formueskatten begrænset  

 mest muligt og helst afskaffet.
 IX.
Forskning, produktudvikling, uddannelse, konsulenttjeneste og andre  

 erhvervsmæssige foranstaltninger må i princippet bekostes af erhvervet selv,  

 men Fremskridtspartiet er villig til at afstå fra, at gældende  

 skatteyderbetalte tilskudsordninger svækkes i 1988 og 1989.« Træffes der nu principbeslutning om snarlig gennemførelse af disse forslag  

 eller en del af dem, vil landbrugets situation allerede herved blive så meget  

 forbedret, at de landbrug, der kan reddes hos deres eget pengeinstitut, vil  

 kunne få finansieret deres øjeblikkelige likviditetsproblemer.
Oplægget er  

 derfor også en her-og-nu-løsning på problemerne om terminrestancer og  

 lignende.
Ændringsforslag a Ændringsforslag om deling af lovforslaget Af et mindretal (SF):
 1) Lovforslaget deles i to lovforslag med følgende titler og indhold:
 A. »Forslag til lov om statsgaranti for lån til visse landmænd  

 (gældssanering)» omfattende §§ 13-16 og §§ 18-22.
 B. »Forslag til lov om refinansiering af realkreditlån og andre lån  

 med sikkerhed i landbrugsejendomme« omfattende §§ 1-12 og §§ 17-22.
b Ændringsforslag til det under A nævnte lovforslag Til § 13 2) I stk. 1 udgår ordene »i forbindelse med  

 refinansiering«.
Til § 14 3) Stk. 1 affattes således:
 »Ydelse af garanti er betinget af:
1) at låntager har erhvervet ejendommen inden den 1. januar 1988, 2) at der på låntagers bedrift finder en sådan jordbrugsmæssig produktion  

 sted, at der hertil kræves en arbejdsindsats af låntager og dennes husstand  

 på mindst 900 timer årligt, eller at låntager har jordbrug som hovederhverv, 3) at låntager er kommet i sådanne økonomiske vanskeligheder, at der efter  

 landbrugsministerens skøn er behov for statsgaranti for lån til gennemførelse  

 af en sanering af gælden, og 4) at låntager har indgivet ansøgning senest den 1. januar 1989.« c Ændringsforslag til det udelte lovforslag Af et mindretal (FP):
Til § 1 4) Paragraffen udgår.
Til § 4 5) I stk. 1 ændres ordene »i § 1 nævnte« til:  

 »hidtidig«.
Til § 6 Af et mindretal (S):
 6) Stk. 1, nr. 3, udgår.
 Af landbrugsministeren, tiltrådte af et mindretal (KF, V,  

 RV, CD og KRF):
 7) Stk. 1, nr. 3, affattes således:
»3) Lån baseret på de særlige obligationer, der er nævnt i § 10 b,  

 stk. 2, i lov om realkreditinstitutter og § 2, stk. 2, i lov om et  

 finansieringsinstitut for landbrug m.v.« Af et mindretal (S):
8) I stk. 2 ændres »45 pct.« til: »50 pct.« Til § 7 9) Paragraffen affattes således:
» § 7. Refinansieringslån kan ydes af realkreditinstitutter og  

 Dansk Landbrugs Realkreditfond.« Til § 8 Af et mindretal (FP):
 10) Paragraffen udgår.
 Af et mindretal (S):
 11) Stk. 3 udgår.
 12) I stk. 4, der bliver stk. 3, udgår ordene »og om betaling  

 af det i stk. 3 nævnte gebyr«.
 Af landbrugsministeren, tiltrådt af et mindretal (KF, V, RV,  

 CD og KRF):
Ny paragraf 13) Efter § 8 indsættes som ny paragraf:
» § 01. Inden for den i § 8, stk. 1, nævnte ramme kan  

 landbrugsministeren til en særlig fastsat kurs overtage obligationer udstedt  

 i henhold til § 10 b, stk. 2, i lov om realkreditinstitutter og § 2, stk. 2,  

 i lov om et finansieringsinstitut for landbrug m.v.
Overtagelse kan ske for  

 et beløb på op til 6 mia. kr.
Stk. 2. Den i stk. 1 nævnte kurs fastsættes således, at den effektive  

 debitorrente svarer til 2/3 af den effektive debitorrente på åbne 30-årige  

 fastforrentede realkreditlån.
Kursen fastsættes af landbrugsministeren efter  

 forhandling med finansministeren.« Ny paragraf 14) Efter § 10 indsættes som ny paragraf:
» § 02. Finansministeren bemyndiges til at lade indestående  

 statslån og statsgaranterede lån rykke for de i § 6 omhandlede  

 refinansieringslån og til at fastsætte regler om automatisk tilbagerykning  

 inden for visse økonomiske grænser.« Til § 11 Af et mindretal (FP):
 15) Paragraffen udgår.
 Af et mindretal (S):
 16) I stk. 1 indsættes efter »jordbrugslån« ordene:  

 », såfremt låntager har en gældsprocent på mindst 50 samt animalsk  

 produktion og/eller en specialproduktion«.
 17) Stk. 3-5 udgår, og i stedet indsættes:
» Stk. 3. Såfremt låntager har en gældsprocent på mindst 70,  

 ydes afdragsbidrag med 30 pct. af et beløb, der svarer til indeksreguleringen  

 af obligationsrestgælden i den foregående termin beregnet på grundlag af den  

 halvårlige procentvise stigning i nettoprisindekset.
Ved fald i  

 nettoprisindekset ydes ikke afdragsbidrag.
Stk. 4. Såfremt låntager har en gældsprocent under 70, men over 50, ydes  

 afdragsbidrag med halvdelen af, hvad der ydes efter stk. 3.« Af et mindretal (FP):
Til §§ 13-16 18) Paragrafferne udgår.
Til § 17 19) Stk. 2 udgår.
Bemærkninger Til nr. 1 Ved ændringsforslaget deles lovforslaget i to dele omfattende en  

 gældssaneringsordning og en refinansieringsordning, hvoraf  

 gældssaneringsordningen ønskes gennemført nu.
 Hvis ændringsforslaget vedtages, vil der blive stillet de eventuelle  

 nødvendige konsekvensændringsforslag ved 3. behandling.
Til nr. 2 Ændringsforslaget er en konsekvens af ændringsforslag nr. 1.
Til nr. 3 Ved afgørelen af, om der er behov for statsgaranti for lån til en sanering  

 af gælden, er det hensigten, at der skal tages hensyn til ansøgerens samlede  

 økonomiske forhold, herunder ansøgerens aktiver, passiver og indtægtsforhold.  

 Ordningen tænkes i øvrigt i størst mulig udstrækning administreret i  

 overensstemmelse med de retningslinjer, som har styret  

 statsgarantilåneordningen fra 1980 og fremad.
Til nr. 4 Uanset om § 1 udgår, vil der i de fleste tilfælde kunne ske ekstraordinær  

 indfrielse efter aftale, men loven hverken kan eller bør hjemle  

 erstatningsfri ekspropriation af panthaverens rettigheder.
Til nr. 5 Ændringsforslaget er en konsekvens af ændringsforslag nr. 4.
Til nr. 6 Der ønskes ikke refinansiering med grønne obligationslån.
Til nr. 7 og 13 Ved de foreslåede ændringer samt de samtidig af boligministeren og  

 skatteministeren stillede ændringsforslag til de i Boligudvalget og Skatte-  

 og Afgiftsudvalget behandlede lovforslag ændres refinansieringsordningen,  

 således at der ikke længere sikres fritagelse for realrenteafgift af særlige,  

 nominelle fastforrentede obligationer.
Det foreslås således, at der udstedes  

 særlige fastforrentede obligationer (grønne obligationer), og at staten  

 overtager disse fra landmanden til en særligt fastsat kurs, samtidig med at  

 debitorforpligtelsen overtages.
Det er hensigten at sikre landmanden rentevilkår, som svarer til, hvad  

 landmanden kunne have opnået ved udstedelse af realrenteafgiftsfrie  

 obligationer.
Den pålydende rente fastsættes af boligministeren og  

 landbrugsministeren således, at kursen bliver så tæt op mod 100 som muligt.
Det foreslås, at landbrugsministeren bemyndiges til at overtage disse  

 obligationer inden for en ramme på 6 mia. kr. som led i  

 refinansieringsoperationen.
Kursen på obligationerne fastsættes af  

 landbrugsministeren efter forhandling med finansministeren.
Ved de foreslåede ændringer af lov om realkreditinstitutter og lov om et  

 finansieringsinstitut for landbrug m.v. bemyndiges boligministeren og  

 landbrugsministeren til at fastsætte en lånegrænse for lån på basis af disse  

 obligationer.
Denne grænse forventes fastsat således, at lånene skal have  

 sikkerhed ud over 45 pct. af ejendommens handelsværdi.
Der skønnes herefter følgende fordeling på lånetyper Skøn over virkningerne for de offentlige budgetter af ordningen med de  

 foreslåede ændringer er vist i tabellen nedenfor.
Det er i beregningerne  

 forudsat, at de grønne obligationer ikke afhændes fra det offentlige, og at  

 staten foretager modvirkende transaktioner.
 Netto anslås der offentlige udgifter ved refinansiering på 41 mio. kr. i  

 1989, 415 mio. kr. i 1990, 259 mio. kr. i 1991 og 251 mio. kr. i 1992.  

 Statens nettoudgifter anslås til 250 mio. kr. i 1989, 816 mio. kr. i 1990,  

 678 mio. kr. i 1991 og 658 mio. kr. i 1992.
 I skønnet er endvidere indregnet et tab af skatteprovenu i forbindelse med  

 ændringsforslaget om, at låntager yder et initialindskud i  

 restgældsreguleringsfondene.
Offentlige udgifter og indtægter i 1989-1992 Til nr. 8 Der ønskes samme lånegrænse som for de almindelige jordbrugslån.
Til nr. 9 Af hensyn til en enkel og billig sagsbehandling ønskes enhedsprioritering  

 i forbindelse med refinansieringen.
Til nr. 10 Det er uantageligt i forhold til over 99 pct. af skatteyderne (og måske  

 også krænkelse af Danmarks internationale forpligtelser), at staten kaster  

 sig ud i alle de risikomomenter, der er forbundet med den foreslåede 23  

 milliarder kroners-obligationsspekulation med skatteydernes penge som  

 ubegrænset sikkerhedsnet.
Opgaven løses mere smidigt ved aftaler mellem den  

 enkelte landmand og pengeinstitutter eller andre financierer, eventuelt under  

 medvirken af landbrugets organisationer, eller hvor landmanden vil have  

 bistand fra.
De pågældende er nu engang erfarne eksperter på området frem for  

 statskontorer.
At lade staten gå ind her og komme til at eje milliarder af  

 obligationer er en antiprivatisering, som er et skridt på vejen hen imod  

 socialisering af dansk landbrug, så sandt som mange landmænd er  

 prioritetsbestyrere.
Og når prioriteterne bliver ejet af staten, er vi henne  

 i retning af at give den yderligere bestemmende indflydelse på driften af de  

 pågældende ejendomme.
 Helt forfærdeligt er det, at regeringen vil have, at finansieringen af de  

 23 milliarder ikke blot skal være et servicetilbud til landmændene, men at  

 disse skal have pligt til allesammen at bruge statskontoret, også dem, der  

 helst selv vil ordne sig med den lokale sparekasse eller andre, de har tillid  

 til.
Til nr. 11 Hvis staten undlader at indfri de gamle obligationslån og sælge de nye  

 obligationer, medmindre det er markedsmæssigt fordelagtigt, bliver der ikke  

 noget kurstab, som kan berettige gebyret på 0,25 pct.
Til nr. 12 Ændringsforslaget er en følge af ændringsforslag nr. 11.
Til nr. 14 I forslaget til lov om ændring af lov om realkreditinstitutter er det i §  

 10 b, stk. 4, fastsat, at refinansieringslån i form af udlandslån kun kan  

 ydes, hvis efterstående panthavere i hvert enkelt tilfælde meddeler samtykke  

 hertil.
En tilsvarende regel gælder for indeksregulerede jordbrugslån.
Med henblik på at lette den administrative gennemførelse af  

 refinansieringsordningen foreslås det, at finansministeren bemyndiges til at  

 fastsætte regler om, at statslån og statsgaranterede lån automatisk rykker  

 for refinansieringslån i tilfælde, hvor dette sikkerhedsmæssigt må antages at  

 være ubetænkeligt.
Det forudsættes i den forbindelse, at statslån under en  

 vis størrelse skal kunne kræves indfriet.
Til nr. 15 Bl.a. af de grunde, der er anført i bemærkningerne til ændringsforslag nr.  

 10, er det forkasteligt, at skatteyderne i årene frem til år 2005 skulle  

 belastes med tilskudsudgifter til nogle udvalgte ejendomsejeres  

 prioritetsudgifter, når disse selv har valgt indekslån.
Til nr. 16 og 17 Afdragsbidrag ønskes kun givet låntagere med en gældsprocent på over 50  

 samt animalsk produktion og/eller en specialproduktion.  

 Afdragsbidragsberegningen svarer til beregningen af afdragsbidrag for  

 almindelige jordbrugslån.
Til nr. 18 Gældssaneringsreglerne bør være ensartede for alle samfundsborgere.
Hvis  

 noget folketingsmedlem eller nogen regering vil have  

 gældssaneringsbestemmelserne ændret, må vedkommende derfor fremsætte forslag  

 herom i form af revision af den almindelige gældssaneringslovgivning.
Mange  

 af de landmænd, der skal fortsætte med at drive deres brug, vil få meget  

 svært ved at opnå kredit, når kreditorerne engang har været udsat for at få  

 strøget en del af deres tilgodehavender, fordi deres skyldner har søgt  

 gældssanering.
Til nr. 19 Ændringsforslaget er en konsekvens af ændringsforslag nr. 15.
Collet (KF) fmd.
Grove (KF) Rønholt (KF) Svend Heiselberg (V) Sønderby  

 (V) Dohrmann (FP) Larsen-Ledet (RV) Bollmann (CD) Glønborg (KRF) Svend  

 Andersen (S) nfmd.
Erling Christensen (S) Arne Jensen (S) Henning  

 Nielsen (S) Stavad (S) Gade (SF) Inger Harms (SF) Bjørn Poulsen (SF) Bilag 1 Et af Landbrugs- og Fiskeriudvalgets spørgsmål til økonomiministeren og  

 dennes svar herpå udarbejdet af Nationalbanken Spørgsmål 55:
 Vil ministeren i overensstemmelse med sit tilsagn til udvalget dags dato  

 indhente Nationalbankens uddybende kommentarer til vendingen »andre  

 grunde« til, at Nationalbanken nærer betænkeligheder ved indførelsen af  

 grønne obligationer, jf. bilag 16, svaret på spørgsmål 16.
 Besvarelse:
 Betænkeligheden ved anvendelse af »grønne obligationer« i  

 refinansieringsplanen knytter sig først og fremmest til kombinationen af  

 fritagelse for realrenteafgift og fuld fradragsret for renteudgiften hos  

 låntagere.
 Den fulde fradragsret ved låntagning på basis af »grønne  

 obligationer« indebærer, at realrenten efter skat bliver meget lav,  

 eventuelt negativ, for låntagere med skatteevne.
 Ved finansiering med jordbrugs-(indeks)-obligationer sikres det derimod,  

 at også skattepligtige låntagere betaler en beskeden realrente, og samtidig  

 vil denne refinansiering medføre samme lettelse for landmænd med ringe eller  

 ingen skatteevne som de »grønne obligationer«.
 Da »grønne obligationer« således er meget fordelagtige for  

 låntagere med skatteevne, er der en nærliggende risiko for, at også andre  

 erhverv på et tidspunkt vil kræve adgang til en sådan låntagning med deraf  

 følgende forvridninger af kapitalmarkedet og tab af skatteprovenu.
 På denne baggrund må det anses for betænkeligt, at »grønne  

 obligationer« har fået så stor vægt i refinansieringsplanen i kraft af,  

 at landmændene gives adgang til at basere hele refinansieringen på  

 »grønne obligationer«, ligesom refinansiering ud over 45 pct. af  

 belåningsværdien alene kan ske i denne form.
Med venlig hilsen DANMARKS NATIONALBANK R.
Mikkelsen Bilag 2 To af Landbrugs- og Fiskeriudvalgets spørgsmål til landbrugsministeren og  

 dennes svar herpå Spørgsmål 57:
»Ad svaret på spørgsmål 6 Hvilke er de tilsvarende konsekvenser af at hæve grænsen til 60 pct. og 70  

 pct., og vil ministeren sende udvalget en statistik svarende til den på side  

 7 opstillede ved gældsprocenter på 30, 50, 60 og 70?» Svar:
 Hvis grænsen i § 2, stk. 1, nr. 3, hæves yderligere til henholdsvis 60 og  

 70 pct. i forhold til den i spørgsmål 6 omhandlede grænse på 50 pct., vil det  

 antal bedrifter, der omfattes af refinansieringen, skønsmæssigt blive  

 reduceret yderligere med henholdsvis 3.400 (50-60 pct.) og 2.500 bedrifter  

 (60-70 pct.), og det samlede refinansieringsomfang vil blive reduceret med  

 yderligere ca. 4 mia. kr., hvis grænsen hæves til 60 pct. og yderligere ca. 4  

 mia. kr., hvis grænsen hæves til 70 pct.
 Den gennemsnitlige økonomiske situation for de nævnte grupper af bedrifter  

 og for de 3.700 bedrifter, der udgår ved at ændre grænsen fra 30 til 50 pct.,  

 fremgår af nedenstående oversigt:
 1) Opgjort som i § 2, stk. 1, nr. 3.
 2) Samlet gæld i forhold til samlede aktiver.
 Spørgsmål 63:
»Vil det i forlængelse heraf (jf. svaret på spørgsmål 1, side 2, 2.  

 afsnit) være muligt at ændre lovforslaget, så der sker en omfordeling fra  

 hjælp til landmænd med positiv opsparing til endnu mere hjælp til effektive  

 landmænd med høj gæld?» Svar:
Støtten er bestemt af rentenedsættelsen ved de tre lånetyper jordbrugslån,  

 udlandslån og grønne obligationer.
Det er ikke uden videre muligt at ændre  

 rentenedsættelsen ved f.eks. jordbrugslån og grønne obligationer, som jo  

 afhænger af realrenteafgiften.
Støtteudmålingen afhænger af omfanget af  

 landmændenes gæld, hvor både realkreditgæld og anden fast gæld kan ombyttes.
 Ved at stille krav om positiv opsparing efter refinansiering og lade  

 støtten afhænge af omfanget af gæld kombineres et tilnærmet  

 effektivitetskriterium (positiv opsparing) med et behovskriterium (omfanget  

 af gæld). Ved at anvende kriteriet positiv opsparing opnås, at effektivitet i  

 en vis udstrækning kan erstattes af lavere privatforbrug og indkomst udefra.  

 Anvendelse af et specifikt effektivitetskriterium, f.eks. lønningsevne, vil  

 fundamentalt ændre ordningen.
Det bemærkes, at der blandt de 15.200 bedrifter, der ikke skønnes at  

 opfylde balancekravet, kun anslås at være ca. 1.100, der har en gældsprocent  

 på over 70, og som har en lønningsevne (effektivitet) over gennemsnittet.
Det  

 må antages, at der for en del af disse gør sig ekstraordinære forhold  

 gældende i 1986/87-regnskabet, som det ikke er muligt at tage højde for i  

 edb-beregningerne, men som kan korrigeres ved den konkrete administration af  

 ordningen.
Tillægsbetænkningen Efter at lovforslaget ved 2. behandling blev henvist til fornyet udvalgsbehandling, har udvalget behandlet dette i nogle møder og har i den forbindelse stillet et spørgsmål til landbrugsministeren, som denne har besvaret skriftligt.
 Landbrugsministeren har over for udvalget oplyst, at regeringen vil optage  

 forhandling med Danmarks Nationalbank om overtagelse af obligationer  

 vedrørende de lån, der er nævnt i § 6, stk. 1, nr. 3.
Landbrugsministeren har desuden over for udvalget oplyst, at der med  

 henblik på at fremme etableringen af andelsbrug og andre  

 landbrugsfællesskaber afsættes en pulje på 50 mio. kr., som kan anvendes til  

 lån i forbindelse med ejendomserhvervelse.
Der kan ydes lån til finansiering  

 af anskaffelsessummen ud over 70 pct.
Der fastsættes nærmere bestemmelser om  

 gennemførelsen, herunder om krav til egenkapital.
 Herefter indstiller et flertal (Det Konservative Folkepartis,  

 Venstres, Fremskridtspartiets, Det Radikale Venstres, Centrum-Demokraternes  

 og Kristeligt Folkepartis medlemmer af udvalget) lovforlaget til  

vedtagelse med de af landbrugsministeren stillede ændringsforslag.
 Flertallet forudsætter, at kursen på obligationer vedrørende de lån, der  

 er nævnt i § 6, stk. 1, nr. 3, fastsættes således, at den effektive  

 debitorrente svarer til 2/3 af den effektive debitorrente på åbne 30-årige  

 fastforrentede realkreditlån.
 Flertallet mener, at ændringer af landbrugsloven bør udformes på en sådan  

 måde, at administrationen af loven forenkles væsentligt og borgernes  

 retsstilling styrkes.
 Flertallet er enig om at gennemføre en ordning om generationsskifte med  

 samme hovedindhold som L 190 fra forrige samling (se forslag til lov om  

 ændring af forskellige skattelove. (Succession ved familieoverdragelse),  

 Folketingstidende 1987-88, (1. samling) tillæg A sp. 3665).
 Vilkårene for uddannelserne på landbrugsskolerne forbedres, således at der  

 opnås ligestilling med øvrige erhvervsuddannelser.
Flertallet ønsker, at formueskattens erhvervshæmmende virkninger skal  

 fjernes gennem en lempelse af satserne.
Der skal tillige over en årrække  

 indføres dobbelt bundfradrag for ægtefæller.
Lovforslaget fremsættes og  

 gennemføres i den kommende folketingssamling.
 Et flertal inden for flertallet (Det Konservative Folkepartis,  

 Venstres, Fremskridtspartiets, Det Radikale Venstres og Centrum-Demokraternes  

 medlemmer af udvalget) ønsker i øvrigt, at refinansieringsordningen skal  

 følges op af ændringer i jordlovgivningen, som kan medvirke til at sikre  

 lønsomme bedrifter.
Flertallet inden for flertallet er derfor enig om i første del af  

 folketingsåret 1988-89 at gennemføre ændringer i landbrugsloven, når der  

 forventeligt i slutningen af oktober er afgivet betænkning fra udvalget  

 vedrørende struktur, finansiering og ejerforhold i landbruget.
Disse forslag  

 vedrører bl.a. reglerne om samdrift, nedlægning, sammenlægning, erhvervelse  

 af landbrugsejendomme og organisationsformer, herunder især 1) bortfald af § 16, stk. 2, og ændring af § 16, stk. 3, således at  

 personer, der ikke opfylder kravet om uddannelse og egen drift i § 16, stk.  

 1, nr. 5 og 6, kan erhverve ejendomme på indtil 30 ha, 2) forøgelse af afstandsgrænsen i §§ 9, 11 og 16 (f.eks. 15 km), 3) forhøjelse af den gældende nedlægningsgrænse i § 13, 4) ophævelse af de gældende fortrinsregler i §§ 13 og 18 (50 ha ændres til  

 f.eks. 70 ha). Reglerne udformes under hensyn til det enkelte landbrugs  

 miljømæssige problemer, 5) liberalisering af reglerne om erhvervelse af landbrugsejendomme i §§  

 20-21, 6) ligestilling af gruppelandbrug og lignende med andelsbrug, jf. § 21,  

 stk. 3, og 7) forhøjet sammenlægningsgrænse (hvor der er tale om væsentlig animalsk  

 produktion).
 Et mindretal inden for flertallet (Fremskridtspartiets medlem af  

 udvalget) udtaler:
Danske landmænd og landbrugets afsætningsvirksomheder befinder sig i den  

 værste krise siden depressionen omkring 1930. Regeringens forslag om  

 refinansiering m.v. vil på længere sigt ikke redde dansk landbrug.
Efter  

 Fremskridtspartiets opfattelse løses landbrugets problemer ved, at  

 politikerne giver landbruget anstændige arbejdsforhold og vilkår, dvs.  

 gennemfører en liberalisering af landbrugslovgivningen og en politik, der  

 medfører, at danske landmænd f.eks. ikke skal betale det dobbelte i rente  

 sammenlignet med udenlandske konkurrenter.
Ved at indgå forlig med regeringen har Fremskridtspartiet opnået, at der  

 nu endelig sker en betydelig lettelse af mange af de restriktioner, der er  

 ødelæggende for dansk landbrug.
Fremskridtspartiet glæder sig over, at der  

 ved indgåelse af forliget mellem regeringen, Centrum-Demokraterne og  

 Fremskridtspartiet omsider er taget hul på den dynge af restriktioner, der  

 tvinger landbrugserhvervet i knæ.
Fremskridtspartiet har sikret sig, at forliget ikke forhindrer, at partiet  

 fortsat kan kæmpe for yderligere liberaliseringer og skattelettelser.
Det vil  

 vi flittigt benytte os af, således at Danmark igen får et sundt landbrug, der  

 kan leve og producere i frihed til gavn for landmændene, beskæftigelsen og  

 den kronisk tomme valutakasse.
 Et andet mindretal inden for flertallet (Kristeligt Folkepartis  

 medlem af udvalget) ønsker at udtale, at man i første del af folketingsåret  

 1988-89 vil drøfte og eventuelt gennemføre ændringer i landbrugsloven, når  

 der forventeligt i slutningen af oktober er afgivet betænkning fra udvalget  

 vedrørende struktur, finansiering og ejerforhold i landbruget  

 (Bernstein-udvalget). Men Kristeligt Folkeparti vil ikke på nuværende  

 tidspunkt, inden Bernsteinrapporten foreligger, forpligte sig til konkrete  

 ændringer i jordlovgivningen, der i høj grad vil kunne favorisere de store  

 landbrug på de mindres bekostning.
Et mindretal (Socialdemokratiets medlemmer af udvalget) indstiller  

 lovforslaget til forkastelse, men vil stemme for de af Socialistisk  

 Folkeparti stillede ændringsforslag.
Mindretallet bemærker, at en uge efter,  

 at regeringen afviste Socialdemokratiets forligstilbud, har man nu indgået et  

 landbrugsforlig med Fremskridtspartiet.
 Socialdemokratiet var indstillet på i betydelig udstrækning at acceptere  

 regeringens synspunkter på landbrugsområdet på trods af, at  

 regeringsløsningen ikke er tilstrækkelig effektiv og målrettet i forhold til,  

 at den koster det offentlige ca. 1 mia. kr. årligt.
 Socialdemokratiets betingelse for at acceptere regeringens  

 refinansieringsforslag var, at de arbejdsløse, og herunder mange tusinde  

 langtidsledige, sikres samme rettigheder med hensyn til arbejds- og  

 uddannelsestilbud i 1989 som i 1988. Selv om dette ikke betyder offentlige  

 merudgifter, fastholdt regeringen et krav om besparelser på  

 arbejdsmarkedsområdet på 6-800 mio. kr.
 På denne baggrund er det utroligt, at regeringen har valgt at indgå et  

 forlig med Fremskridtspartiet, som er langt dyrere, som vender den tunge ende  

 nedad, og som ikke mindst vil have en skadelig indvirkning på landbrugets  

 produktion og eksport.
 Aftalen sikrer årlige skattelettelser til de største formueejere på ca.  

 1,5 mia. kr.
Regeringen har pantsat udformningen af kommende tilpasninger i  

 landbrugsloven hos Fremskridtspartiet og gjort det, inden Bernsteinudvalgets  

 arbejde på dette område er færdigt.
Regeringen er blevet bundet op på en  

 lovgivning, der indebærer en struktur præget af storbedrifter og fjerneje.
 Kombinationen af refinansieringsløsningen og de skitserede ændringer i  

 landbrugsloven vil betyde nye prisstigninger på landbrugsejendomme.  

 Resultatet bliver, at de unge landmænd, der skal ind i erhvervet, får endnu  

 vanskeligere end i dag ved at drive et rentabelt landbrug.
 De etablerede landmænd får bedre muligheder for at overbyde de unge på  

 grund af højere sammenlægningsgrænser, tredobling af afstandskriterierne for  

 samdrift og lettere adgang til at nedlægge ejendomme.
Forhøjelsen af den ubetingede ret til at erhverve landbrugsejendomme fra  

 15 til 30 hektar betyder, at ikke-landmænd (direktører, tandlæger, advokater  

 m.fl.) kan opkøbe bedrifterne til priser, som landmænd, der skal leve af  

 landbrugsproduktion, ikke kan betale.
Dette indebærer en faldende animalsk  

 produktion, faldende beskæftigelse i forarbejdningssektoren og lavere  

 eksportindtægter.
 Et andet mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag.
SF er af den opfattelse, at Folketinget her og nu bør gennemføre en  

 gældssanering efter de samme principper som den forrige gældssanering  

 sammenkædet med en terminshenstandsordning.
SF skal derfor samtidig opfordre  

 regeringen til at fremsende et aktstykke til Finansudvalget om en  

 terminshenstandsordning.
SF vil i Finansudvalget medvirke til gennemførelse  

 af en sådan ordning.
SF har advaret mod at gennemføre en så omfattende refinansiering uden at  

 sætte denne i sammenhæng med nye ejerformer.
SF mener, at refinansiering og  

 nye ejerformer skal ses i sammenhæng og har derfor ønsket, at der som en del  

 af en omfattende refinansieringsordning bliver tilbudt danske landmænd en ny  

 ejerform, der uden spekulationsmulighed bygger på andelseje med forpagtning  

 (jf.
SF's bslutningsforslag nr.
B 109, 1987-88 (1. samling) om oprettelse af  

 en statsgaranteret jordbrugerfond til ny- og refinansiering af landbrug).
 SF mener, at det samlede forslag fra regeringen favoriserer de bedst  

 stillede landmænd, samtidig med at de, der har mest brug for hjælp, ikke  

 hjælpes tilstrækkeligt.
SF mener desuden, at der gennem forliget med Fremskridtspartiet er blevet  

 tale om en samlet landbrugsløsning, der voldsomt favoriserer de bedst  

 stillede landmænd.
Aftalen om lempelse af satserne i formueskatten og aftalen  

 om at gennemføre en ordning om generationsskifte med samme hovedindhold som L  

 190 fra forrige samling fører til øgede kløfter i landbruget, hvor de i  

 forvejen velaflagte får store lettelser.
SF frygter, at den samlede løsning vil betyde, at hele refinansieringen  

 fører til, at de større ejendomme får mulighed for at vokse sig endnu større  

 på bekostning af de mellemstore og mindre, der i stedet burde været sikret og  

 prioriteret.
SF deler således den bekymring, som fra husmandskredse er  

 udtrykt over, at de bedre økonomiske forhold, sikret med statsstøtte, for en  

 række velbjærgede direkte vil blive udmøntet i opkøb af lidt svagere, men  

 rentable og bevaringsværdige landbrug.
De ved forliget aftalte ændringer i landbrugsloven fører direkte til  

 storlandbrug, og bag hensigtserklæringen om liberalisering af  

 erhvervelsesreglerne truer planer om indførelse af aktieselskaber i  

 landbruget.
Alt tyder dermed på, at Fremskridtspartiets godsejerpolitik nu  

 får afgørende indflydelse på de kommende ændringer i landbrugsloven.
 SF konstaterer samtidig, at udgifterne for det offentlige ved forliget er  

 steget, bl.a. efter at lempelsen af formueskatten er blevet en del af den  

 samlede løsning.
Hele aftalen indebærer dermed en udvikling i dansk landbrug, som SF vil  

 modarbejde.
Det eneste lyspunkt er landbrugsministerens oplysninger til  

 udvalget om, at der afsættes en pulje, som kan anvendes til fremme af  

 andelsbrug og andre landbrugsfællesskaber.
SF håber, at puljen bruges på en  

 sådan måde, at grundtankerne i SF's jordbrugerfond bliver afprøvet i en  

 praktisk model.
Ændringsforslag Af et mindretal (SF):
Til titlen 1) Titlen affattes således:
»Forslag til Lov om statsgaranti for lån til visse landmænd (gældssanering)» Til §§ 1-13 2) Paragrafferne udgår.
 Af landbrugsministeren, tiltrådt af et flertal (KF, V, FP,  

 RV, CD og KRF):
Til § 6 3) Efter stk. 1, nr. 2, indsættes som nyt nummer:
»3) Lån baseret på de særlige obligationer, der er nævnt i § 10 b,  

 stk. 2, i lov om realkreditinstitutter og § 2, stk. 2, i lov om et  

 refinansieringsinstitut for landbrug m.v.« Ny paragraf 4) Efter § 8 indsættes som ny paragraf:
» § 01. Inden for den i § 8, stk. 1, nævnte ramme kan  

 landbrugsministeren til en af denne, efter forhandling med finansministeren,  

 fastsat kurs overtage obligationer udstedt i henhold til § 10 b, stk. 2, i  

 lov om realkreditinstitutter og § 2, stk. 2, i lov om et  

 finansieringsinstitut for landbrug m.v.
Overtagelse kan ske for et beløb på  

 op til 6 mia. kr.« Til § 12 5) Stk. 3-5 udgår, og i stedet indsættes:
 » Stk. 3. For låntagere med en samlet gæld, der udgør 70 pct.  

 eller derover af de samlede aktiver, udgør afdragsbidraget et beløb, der  

 svarer til 30 pct. af indeksreguleringen af obligationsrestgælden i  

 foregående termin beregnet på grundlag af den halvårlige procentvise stigning  

 i nettoprisindekset.
 Stk. 4. Udgør låntagers samlede gæld 50 pct. eller derover af de samlede  

 aktiver, udgør afdragsbidraget 5/6 af det i stk. 3 nævnte beløb.
 Stk. 5. Udgør låntagers samlede gæld 30 pct. eller derover af de samlede  

 aktiver, udgør afdragsbidraget 1/2 af det i stk. 3 nævnte beløb.
Stk. 6. Ved fald i nettoprisindekset ydes ikke afdragsbidrag.« Af et mindretal (SF):
Til § 14 6) I stk. 1 udgår ordene »i forbindelse med  

 refinansiering«.
Til § 15 7) Stk. 1 affattes således:
 »Ydelse af garanti er betinget af:
1) at låntager har erhvervet ejendomme inden den 1. januar 1988, 2) at der på låntagers bedrift finder en sådan jordbrugsmæssig produktion  

 sted, at der hertil kræves en arbejdsindsats af låntager og dennes husstand  

 på mindst 900 timer årligt, eller at låntager har jordbrug som hovederhverv, 3) at låntager er kommet i sådanne økonomiske vanskeligheder, at der efter  

 landbrugsministerens skøn er behov for statsgaranti for lån til gennemførelse  

 af en sanering af gælden, og 4) at låntager har indgivet ansøgning senest den 1. januar 1989.« Til § 18 8) Paragraffen udgår.
Bemærkninger Til nr. 1 og 2 Ved ændringsforslagene og de øvrige ændringsforslag, som stilles af samme  

 mindretal, ændres lovforslaget til kun at omfatte en gældssaneringsordning.
Til nr. 3 og 4 Efter de foreslåede ændringer samt de samtidig af boligministeren stillede  

 ændringsforslag og ændringsforslagene til lov om ændring af lov om et  

 finansieringsinstitut for landbrug m.v. (L 28), kan der udstedes særlige  

 fastforrentede obligationer (grønne obligationer). Staten kan overtage disse  

 fra landmanden til en nærmere fastsat kurs, samtidig med at  

 debitorforpligtelsen overtages.
Det er hensigten at fastsætte kursen således, at landmanden sikres  

 rentevilkår, som svarer til, hvad der kunne opnås ved udstedelse af  

 realrenteafgiftsfrie obligationer.
Den pålydende rente fastsættes af  

 boligministeren og landbrugsministeren.
Det foreslås, at landbrugsministeren bemyndiges til at overtage disse  

 obligationer inden for en ramme på 6 mia. kr. som led i  

 refinansieringsoperationen.
Kursen på obligationerne fastsættes af  

 landbrugsministeren efter forhandling med finansministeren.
Ved de foreslåede ændringer af lov om realkreditinstitutter og lov om et  

 finansieringsinstitut for landbrug m.v. bemyndiges boligministeren og  

 landbrugsministeren til at fastsætte en lånegrænse for lån på basis af disse  

 obligationer.
Denne grænse forventes fastsat således, at lånene skal have  

 sikkerhed ud over 45 pct. af ejendommens handelsværdi.
 Der skønnes herefter følgende fordeling på lånetyper:
 Netto anslås offentlige udgifter ved refinansiering på 35 mio. kr. i 1989,  

 403 mio. kr. i 1990, 248 mio. kr. i 1991 og 240 mio. kr. i 1992. Statens  

 nettoudgifter anslås til 244 mio. kr. i 1989, 804 mio. kr. i 1990, 667 mio.  

 kr. i 1991 og 647 mio. kr. i 1992.
Offentlige udgifter og indtægter i 1989-1992 Til nr. 5 Efter ændringsforslaget indføres en skala, således at afdragsbidragets  

 størrelse afhænger af låntagers gældsprocent.
 Gældsprocenten opgøres som anført i bemærkningerne til lovforslagets § 2.
 Det foreslås endvidere, at grundlaget for beregning af afdragsbidraget  

 bliver nettoprisindekset, svarende til den eksisterende jordbrugslåneordning.
 Ændringsforslaget medfører en reduktion af udgifterne til bidrag i forhold  

 til det oprindelige forslag på 6 mio. kr. i 1989, 12 mio. kr. i 1990, 11 mio.  

 kr. i 1991 og 11 mio. kr. i 1992.
Til nr. 6 Ændringsforslaget er en konsekvens af ændringsforslag nr. 1 og 2.
Til nr. 7 Ved afgørelsen af, om der er behov for statsgaranti for lån til en  

 sanering af gælden, er det hensigten, at der skal tages hensyn til ansøgerens  

 samlede økonomiske forhold, herunder ansøgerens aktiver, passiver og  

 indtægtsforhold.
Ordningen tænkes i øvrigt i størst mulig udstrækning  

 administreret i overensstemmelse med de retningslinjer, som har styret  

 statsgarantilåneordningen fra 1980 og fremad.
Til nr. 8 Ændringsforslaget er en konsekvens af ændringsforslag nr. 1 og 2.
