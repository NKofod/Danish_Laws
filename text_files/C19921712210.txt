Cirkulæreskrivelse om meddelelse om  

 tilbagekaldelse af DfA-medd. 39/91 af 26. november 1991 Kommentarer m.v.:
 Direktoratet finder efter fornyet overvejelse, at løbende  

 udbetaling af pension fra Lægernes Pensionskasse hidrørende fra  

 en indbetalingsperiode, hvor medlemmet var praktiserende læge,  

ikke skal medføre fradrag i efterlønnen.
 Meddelelse om afgørelsen:
 Ifølge DfA-meddelelse nr. 39/91 har direktoratet vejledende udtalt,  

 at en løbende udbetaling af pension fra Lægernes Pensionskasse  

 hidrørende fra en indbetalingsperiode hvor medlemmet var praktiserende  

 læge, vil medføre fradrag i efterlønnen.
På baggrund af en række henvendelser som følge af  

 meddelelsen har direktoratet overvejet sagen på ny.
Direktoratet finder  

 herefter, at en praktiserende læges tilknytning til Sygesikringen ikke  

 fuldt ud kan sidestilles med et ansættelsesforhold, og at pension, der  

 hidrører fra en sådan periode, derfor ikke er omfattet af § 4 i  

 direktoratets bekendtgørelse nr. 327 af 17. maj 1990 om arbejdes og  

 indtægters betydning for efterlønnens størrelse.
 Pensionen medfører således ikke fradrag i  

 efterlønnen.
 DfA-meddelelse nr. 39/91 af 26. november 1991 er hermed bortfaldet.
