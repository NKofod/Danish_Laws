 Ankenævnet fandt, at varen kan anvendes, såfremt der sker ompakning  

 (yder- og inderemballage). Fiskerikontrollen skal påse ompakningen og kassere  

 eventuelle dele, der måtte give anledning dertil.
FISKERIMINISTERIETS ANKENÆVN Tirsdag den 15. juni 1993 afholdtes møde i Fiskeriministeriets  

 ankenævn til behandling af en af Royal Greenland Seafood A/S den 24. maj 1993  

 indgivet anke over en af Fiskerikontrollen i Nykøbing Mors den 11. maj 1993  

 truffen afgørelse, hvorefter et parti bestående af 936 kartoner a 11 kg røg-  

 og brandskadede frosne rejer, er erklæret for uegnet til menneskeføde og  

 henvist til tilvirkning på destruktionsanstalt eller lignende, jf. § 3, stk.  

 2, i lbk. nr. 339 af 29. maj 1987 om kvalitetskontrol med fisk og fiskevarer,  

 som ændret ved lov nr. 1052 af 23. december 1992.
AFGØRELSE Ankenævnet fandt, at varen kan anvendes, såfremt der sker ompakning (yder-  

 og inderemballage). Fiskerikontrollen skal påse ompakningen og kassere  

 eventuelle dele, der måtte give anledning dertil.
 Sagsfremstilling m.v.
 Fiskerikontrollen i Nykøbing Mors har oplyst, at rejerne ved den  

 organoleptiske bedømmelse fandtes at lugte så meget af røg, at de var uegnede  

 til menneskeføde.
 Royal Greenland Seafood A/S har som begrundelse for anken  

 fremført, at man mener, at Fiskerikontrollens gennemgang af skaden har været  

 for dårlig, hvorfor man kræver en besigtigelse af skaden igen, sammen med  

 Fiskerikontrollen, Royal Greenlands forsikringsselskab og selskabets  

 laboratorium, hvor rejerne skal gennemgås, med henblik på at frasortere  

 eventuelt brugbare rejer.
 Royal Greenland Seafood A/S godkendte prøverne, der var udtaget  

 til brug for ankesagens behandling, som værende repræsentative for partiet.
 Ved sagens behandling var Fiskerikontrollen repræsenteret ved  

 Overfiskeribetjent Charlotte Holst Thomsen.
 Royal Greenland Seafood A/S var repræsenteret ved frysehuschef  

 Henning Jensen og kvalitetschef Lene Stenersen.
