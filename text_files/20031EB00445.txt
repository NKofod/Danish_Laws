Beretning afgivet af Retsudvalget den 29. april 2004 Beretning over Forslag til folketingsbeslutning om ophævelse af  

 justitsministerens  

  

 beføjelser i konkrete straffesager [af Anne Baastrup (SF),  

 Elisabeth Arnold (RV) og Line Barfod (EL)] 1. Udvalgsarbejdet Beslutningsforslaget blev fremsat den 13. november 2003 og var  

 til 1. behandling den 29. januar 2004. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 3 spørgsmål til justitsministeren til  

 skriftlig besvarelse, som denne har besvaret.
Spørgsmål og svar er optrykt  

 som  

 bilag til beretningen.
2. Politiske udtalelser Udvalget noterer sig, at justitsministeren i svaret på spørgsmål  

 1 bl.a. har tilkendegivet, at ministeren altid bør være yderst  

 tilbageholdende  

 med at gribe ind i anklagemyndighedens beslutninger i enkeltsager.
Efter  

 ministerens opfattelse må det afgørende være, at der er en sådan åbenhed og  

 gennemsigtighed,  

 hvis justitsministeren anvender beføjelsen, at der ikke opstår mytedannelse  

 om  

 årsagerne til, at en tiltale er blevet rejst eller ikke er blevet rejst.
Og  

 senere i svaret fremgår det, at det efter Justitsministeriets opfattelse med  

 henblik på at sikre en større åbenhed og gennemsigtighed vil være relevant at  

 overveje en model med inspiration fra de elementer i den norske og den  

 hollandske ordning, som vedrører dokumentationskrav og en mere direkte  

 parlamentarisk kontrol.
Det kan således overvejes at fastsætte i  

 retsplejeloven,  

 at pålæg fra justitsministeren til de offentlige anklagere vedrørende  

 konkrete  

 straffesager skal være skriftlige og indeholde en nærmere begrundelse.
Et  

 sådant  

 skriftligt pålæg vil indgå i en eventuel straffesags akter.
Det kan endvidere  

 overvejes at fastsætte i loven, at Folketinget altid skal orienteres  

 skriftligt, hvis justitsministeren giver pålæg i en konkret straffesag,  

 f.eks.  

 ved at der sendes en kopi af justitsministerens afgørelse.
 Udvalget opfordrer ministeren til i næste folketingssamling  

 efter høring af berørte organisationer m.v. at fremsætte lovforslag om  

 ændring  

 af retsplejeloven efter de retningslinjer, der er skitseret i besvarelsen af  

 spørgsmål nr. 1.
Et  

 mindretal i udvalget (V, DF og KF) er enigt med justitsministeren i, at der  

 med  

 hensyn til justitsministerens påtalekompetence i sager om forbrydelser  

 omfattet  

 af straffelovens kapitel 12 og 13, gør sig sådanne særlige hensyn gældende,  

 at  

 dette spørgsmål ikke bør være omfattet af lovfor-slaget.
V, DF og KF finder  

 det  

 derfor heller ikke hensigtsmæssigt at lade dette spørgsmål være omfattet af  

 en  

 høring.
Et mindretal (DF) kan ikke støtte beslutningsforslaget.
Dansk  

 Folkeparti lægger vægt på at fastholde justitsministeren som den øverste  

 ansvarlige for anklagemyndigheden, og dette indebærer også, at  

 justitsministeren bør have beføjelser i konkrete straffesager.
Enhver  

 svækkelse  

 af justitsministerens stilling som den øverste ansvarlige for  

 anklagemyndigheden vil samtidig betyde en svækkelse af den parlamentariske  

 kontrol med anklagemyndigheden.
Der har under udvalgsbehandlingen ikke kunnet fremdrages  

 eksempler på påstanden om en stigende politisering af strafferetsplejen.  

 Derimod står det efter alt, hvad der er oplyst, fast, at justitsministeren  

 altid bør være og i det sidste halve århundrede har været overordentlig  

 tilbageholdende med at gribe ind i anklagemyndighedens behandling af  

 enkeltsager.
En hel eller delvis fjernelse af justitsministerens kompetence i  

 konkrete straffesager vil være yderst betænkelig og kunne på sigt også svække  

 ministerens  

 tilsynsmyndighed.
Dansk Folkeparti ønsker at bevare princippet i retsplejelovens §  

 98, hvorefter justitsministeren er de offentlige anklagere overordnet og  

 fører  

 tilsyn med disse.
Det betyder også, at ministeren fortsat skal have  

 beføjelser  

 i konkrete straffesager.
Et mindretal i udvalget (S, SF, RV og EL) opfordrer  

 justitsministeren til at lade spørgsmålet om ministerens påtalekompetence i  

 sager om forbrydelser omfattet af straffelovens kapitel 12 og 13 være  

 omfattet  

 af grundlaget for den høring, som ministeren vil iværksætte, jf. svaret på  

 spørgsmål 2, med henblik på at få indhentet høringsparternes synspunkter på  

 denne problemstilling også.
Dette gælder uanset, at forslag til revision af  

 den  

 eksisterende ordning på dette punkt ikke medtages i det lovudkast, som sendes  

 i  

 høring, jf. ministerens tilkendegivelse herom i svaret på spørgsmål 3.
Et  

 mindretal i udvalget (S) er enigt med justitsministerens principielle  

 bemærkninger om straffelovens kapitel 12 og 13 og de atypiske hensyn, der her  

 gør sig gældende.
Socialdemokratiet håber, at justitsministeren i høringen og  

 de efterfølgende overvejelser vil have særlig fokus på den norske model, hvor  

 de atypiske hensyn er imødekommet, men hvor kompetencen er regeringens  

 kollektive ansvar og ikke ligger hos justitsministeren alene, samt at der  

 indgår skriftlighed.
Et mindretal i udvalget (SF, RV og EL) havde ud fra et  

 principielt synspunkt foretrukket, at såvel justitsministerens kompetence  

 efter  

 retsplejeloven til at give de offentlige anklagere pålæg vedrørende  

 behandlingen af konkrete sager som justitsministerens påtalepåbud efter  

 straffeloven som udgangspunkt blev ophævet.
Justitsministeren vil efter den  

 af  

 justitsministeren skitserede ændring fortsat have en  omend mere  

 afgrænset   

 kompetence, som vil kunne udsættes for pres fra politikere og andre for at  

 blive udnyttet i kontroversielle straffesager med stor offentlig omtale.  

 Uanset  

 dette kan SF, RV og EL støtte en ændring som skitseret ovenfor, da det er et  

 skridt i den rigtige retning.
 Der gøres opmærksom på, at et flertal eller mindretal i udvalget  

 ikke altid vil afspejle et flertal/mindretal i folketingssalen.
P. u. v.  

  

 Anne Baastrup  

  

  

 Formand Bilag 1 Oversigt over bilag  

 omdelt på B 46 i REU Bilagsnr.
Titel 1 Materiale, som tidligere har været omdelt i  

 folketingsåret 2002-03 om sagen 2 Spm. 1 om konkretisering af modeller for en større  

 åbenhed og gennemsigtighed, til justitsministeren Spm. 2 om tilrettelæggelse af det videre arbejde med  

 problemstillingerne, til justitsministeren 3 Tidsplan for udvalgets videre behandling af forslaget 4 Svar på spm. 1 om konkretisering af modeller for en  

 større åbenhed og gennemsigtighed, fra justitsministeren Svar på spm. 2 om tilrettelæggelse af det videre arbejde  

 med problemstillingerne, fra justitsministeren 5 Spm. 3 om uddybning af spørgsmål 1, til justitsministeren 6 Svar på spm. 3 om uddybning af spørgsmål 1, fra  

 justitsministeren 7 Udkast til beretning 8 2. udkast til beretning 9 3. udkast til beretning Bilag 2 Udvalgets 3 spørgsmål til justitsministeren og dennes  

 besvarelse heraf Spørgsmål og svar er optrykt efter ønske fra udvalget Spørgsmål 1:
 »Ministeren tilkendegav under 1. behandlingen, at ministeren var  

 åben over for at overveje, hvordan der kan etableres en større åbenhed og  

 gennemsigtighed end i dag.
Ministeren bedes i  

 fortsættelse heraf konkretisere, hvilke modeller for en større åbenhed og  

 gennemsigtighed,  

 som det kan være relevant at overveje nærmere?« Svar:
 Under 1. behandlingen af beslutningsforslaget redegjorde jeg for  

 de hensyn, som efter min opfattelse taler for at bevare justitsministerens  

 beføjelse til at give pålæg til anklagemyndigheden i konkrete straffesager.  

 Det  

 er klart, at ministeren altid bør være yderst tilbageholdende med at gribe  

 ind  

 i anklagemyndighedens beslutninger i enkeltsager, men det afgørende må efter  

 min opfattelse være, at der er en sådan åbenhed og gennemsigtighed, hvis  

 justitsministeren anvender beføjelsen, at der ikke opstår mytedannelse om  

 årsagerne til, at en tiltale er blevet rejst eller ikke er blevet rejst.
 Justitsministeriet har til brug for overvejelserne om, hvordan  

 der kan skabes større åbenhed og gennemsigtighed, indhentet oplysninger om de  

 gældende ordninger i Norge og Holland.
 I  

  

 Norge  

  

 er den øverste  

 leder af anklagemyndigheden ikke justitsministeren, men kongen i statsråd,  

 dvs.  

 den samlede regering.
Regeringen har mulighed for at beslutte, om der skal rejses  

 tiltale i en konkret straffesag.
I praksis er regeringen imidlertid   

 ligesom  

 her i landet - meget tilbageholdende med at gribe ind over for rigsadvokatens  

 beslutninger.
Den norske ordning indebærer, at justitsministeren i givet fald  

 skal forelægge sagen i statsrådet.
Hvis regeringen udøver sin beføjelse til  

 at  

 gribe ind over for anklagemyndigheden, vil det fremgå af den såkaldte  

 regeringsprotokol, som Stortinget kan kræve at få forelagt.
 Der henvises i øvrigt til min vedlagte besvarelse af 28. januar  

 2003 af spørgsmål nr. 23 af 11. oktober 2002 fra Folketingets Retsudvalg  

 (Alm.  

 del  bilag 58) om organiseringen af den norske anklagemyndighed.
 Det hollandske Justitsministerium har oplyst, at  

 justitsministeren i  

  

 Holland  

  

 har  

 beføjelse til at gribe ind i konkrete straffesager, men i praksis sker det  

 kun  

 i helt ekstraordinære tilfælde.
Hvis den hollandske justitsminister vil give pålæg til  

 anklagemyndigheden i en konkret sag, gælder der nogle formelle krav.  

 Ministeren  

 skal således henvende sig til anklagemyndighedens ledelse (som ikke er den  

 hollandske rigsadvokat, men et særligt kollektivt organ), og ledelsen skal  

 herefter have mulighed for at give udtryk for sine synspunkter over for  

 ministeren.
Hvis ministeren ikke er enig i anklagemyndighedens synspunkter,  

 skal ministeren redegøre for sine grunde over for anklagemyndighedens  

 ledelse.  

 Et eventuelt pålæg til anklagemyndigheden skal herefter gives skriftligt og  

 indeholde  

 en begrundelse.
Hvis pålægget går ud på, at der skal rejses tiltale, skal både  

 ministerens og anklagemyndighedens holdning fremgå af sagen, medmindre dette  

 er  

 i strid med statens interesser.
Anklageren vil redegøre for de forskellige  

 synspunkter under straffesagen.
 Hvis pålægget går ud på at undlade strafforfølgning, skal  

 ministeren straks informere parlamentet herom, medmindre dette strider mod  

 statens interesser.
Den norske ordning synes navnlig at adskille sig fra den danske  

 ved, at beslutningen om at give pålæg til anklagemyndigheden i en konkret  

 straffesag ikke træffes af den minister, som i øvrigt er ansvarlig for  

 anklagemyndighedens virksomhed, men af den samlede regering.
Endvidere  

 medfører  

 denne fremgangsmåde et særligt dokumentationskrav og en mere direkte mulighed  

 for parlamentarisk kontrol (på grund af reglerne vedrørende  

 regeringsprotokoller). Den hollandske ordning adskiller sig navnlig fra den  

 danske ved en mere formaliseret beslutningsproces, inden ministeren kan give  

 pålæg, et mere detaljeret dokumentationskrav og en direkte parlamentarisk  

 kontrol i de tilfælde, hvor et pålæg går ud på at undlade retsforfølgning.
 Med henblik på at sikre en større åbenhed og gennemsigtighed vil  

 det efter Justitsministeriets opfattelse være relevant at overveje en model  

 med  

 inspiration fra de elementer i den norske og den hollandske ordning, som  

 vedrører dokumentationskrav og en mere direkte parlamentarisk kontrol.
Det kan således overvejes at fastsætte i retsplejeloven, at  

 pålæg fra justitsministeren til de offentlige anklagere vedrørende konkrete  

 straffesager skal være skriftlige og indeholde en nærmere begrundelse.
Et  

 sådant skriftligt pålæg vil indgå i en eventuel straffesags akter.
 Det kan endvidere overvejes at fastsætte i loven, at Folketinget  

 altid skal orienteres skriftligt, hvis justitsministeren giver pålæg i en  

 konkret straffesag, f.eks. ved, at der sendes en kopi af justitsministerens  

 afgørelse.
 Spørgsmål 2:
»Hvordan forestiller ministeren sig, at det videre arbejde med  

 problemstillingerne kan tilrettelægges?« Svar:
 Hvis der er tilslutning til det i Retsudvalget, vil jeg i næste  

 folketingssamling efter høring af berørte organisationer mv. fremsætte  

 lovforslag om ændring af retsplejeloven efter de retningslinjer, der er  

 skitseret i besvarelsen af spørgsmål nr. 1.
 Spørgsmål 3:
»Ad ministerens besvarelse af spørgsmål 1, jf.
B 46  bilag 4,  

 bedes ministeren uddybe besvarelsen, jf. følgende:
 -  

 	  

    

 Ministeren bedes  

 klargøre, i hvilket omfang de i svaret beskrevne overvejelser i retning af  

 større  

 åbenhed og gennemsigtighed m.v. relaterer sig til henholdsvis  

 justitsministerens beføjelser i konkrete straffesager (beslutningsforslagets  

 1.  

 pind) og justitsministerens kompetence i sager om forbrydelser omfattet af  

 straffelovens  

 kapitel 12 og 13 (beslutningsforslagets 2. pind).
-  

 	  

    

 Hvis svaret alene  

 relaterer sig til beslutningsforslagets 1. pind, bedes ministeren redegøre  

 nærmere  

 for, hvilket overvejelser ministeren har gjort sig med hensyn til sager  

 omfattet af straffelovens kapitel 12 og 13, herunder i relation til at sikre  

 større åbenhed og gennemsigtighed m.v. om justitsministerens udnyttelse af  

 sin  

 kompetence i sådanne sager.« Svar:
I besvarelsen af spørgsmål nr. 1 redegjorde jeg for mine  

 overvejelser vedrørende åbenhed og gennemsigtighed i relation til  

 justitsministerens beføjelse til at gribe ind i konkrete straffesager.
En  

 større åbenhed og gennemsigtighed for så vidt angår udøvelsen af denne  

 beføjelse vil bl.a. sikre, at der ikke opstår mytedannelser om årsagerne til,  

 at en tiltale er blevet rejst eller ikke er blevet rejst.
 Som jeg nævnte under førstebehandlingen af beslutningsforslaget,  

 gør der sig efter min opfattelse nogle andre hensyn gældende med hensyn til  

 justitsministerens påtalekompetence i sager om forbrydelser omfattet af  

 straffelovens kapitel 12 og 13.
Straffelovens kapitel 12 og 13 omhandler forbrydelser mod  

 statens selvstændighed og sikkerhed og mod statsforfatningen og de øverste  

 statsmyndigheder mv.
Påtalekompetencen er i disse sager henlagt til  

 justitsministeren,  

 fordi bekæmpelsen af disse forbrydelser involverer nogle særlige hensyn,  

 herunder hensynet til fremmede magter.
 Den formelle påtaleordning på dette specielle område bør efter  

 min opfattelse afspejle, at der i disse sjældne sager gør sig nogle atypiske  

 hensyn gældende, som medfører, at ansvaret for beslutningen om at rejse  

 tiltale  

 eller ej bør ligge hos en politisk ansvarlig minister.
Beslutningen om, hvorvidt der skal rejses tiltale i disse sager  

 træffes i praksis efter indstilling fra Rigsadvokaten.
Anklagemyndigheden  

 vurderer således disse sager på lige fod med andre sager, inden de forelægges  

 for justitsministeren til afgørelse.
Jeg finder derfor ikke, at der er behov  

 for at indføre en egentlig høring af anklagemyndigheden.
Sager om overtrædelse af bestemmelserne i straffelovens kapitel  

 12 og 13 vil meget ofte indeholde yderst følsomme oplysninger af stærk  

 fortrolig karakter, herunder om forholdet til fremmede magter, som ikke uden  

 videre kan videregives.
Det vil derfor heller ikke være uproblematisk at  

 indføre  

 en generel forpligtelse til at informere om beslutninger vedrørende  

 tiltalerejsning i disse sager.
 Der henvises i den forbindelse også til beskrivelsen af den  

 hollandske ordning i besvarelsen af spørgsmål nr. 1, hvoraf det fremgår, at  

 den  

 hollandske justitsminister alene er forpligtet til at informere parlamentet  

 om  

 et pålæg om at undlade strafforfølgning i en konkret straffesag i det omfang,  

 det ikke strider mod statens interesser.
 Det er min opfattelse, at de særlige forhold, der gør sig  

 gældende med hensyn til disse sager, taler for at bevare den eksisterende  

 ordning.
