Vejledning om autorisation af  

 jordemødre uddannet i udlandet (Til jordemødre uddannet i udlandet,  

 udlændingemyndigheder, sygesikrings- og sygehusmyndigheder, de  

 amtskommunale sociale forvaltninger m.fl.) 1. INDLEDNING Formålet med denne vejledning er at orientere om de  

 regler, der gælder for autorisation af personer med udenlandsk  

 jordemoderuddannelse, som ønsker at arbejde som jordemoder i Danmark.  

 Endvidere giver vejledningen oplysninger om dokumentationskrav (for den  

 gennemførte uddannelse m.m.), sprogkrav, supplerende krav m.v.
Alle personer med jordemoderuddannelse fra udlandet skal  

 have en dansk autorisation for at kunne arbejde som jordemoder i Danmark,  

 herunder i Grønland og på Færøerne, jf.
Lov om  

 jordemødre (Lov nr. 671 af 13. december 1978 med senere  

 ændringer).
 Ansøgning om autorisation skal sendes til  

 Sundhedsstyrelsen, Islands Brygge 67, Postboks 1881, 2300 København  

 S.
Der gælder forskellige regelsæt for  

 anerkendelse af uddannelse gennemført i udlandet afhængig af i  

 hvilket land, ansøgeren er statsborger, og hvor uddannelsen er  

 gennemført.
Derfor opdeles ansøgerne i tre grupper:
 Nordiske statsborgere, der har autorisation som jordemoder  

 fra et nordisk land (nordiske jordemødre), er omfattet af Overenskomst  

 af 14. juni 1993 mellem Danmark, Finland, Island, Norge og Sverige om  

 fælles nordisk arbejdsmarked for visse personalegrupper inden for  

 sundhedsvæsenet og veterinærvæsenet, jf.  

 bekendtgørelse nr. 81 af 8. september 1994, med senere  

 ændringer.
EU/EØS-statsborgere eller statsborgere i et land,  

 der har aftale med EU om fri bevægelighed for personer, der har  

 gennemgået en jordemoderuddannelse, som opfylder EUs  

 minimumskrav, jf.
Rådets direktiv 80/155/EØF, er omfattet af  

 Rådets direktiv 80/154/EØF, med senere ændringer, om  

 fremme af den frie bevægelighed for jordemødre og gensidig  

 anerkendelse af deres eksamensbeviser, certifikater og andre  

 kvalifikationsbeviser med senere ændringer, jf. bekendtgørelse  

 nr. 727 af 22. december 1982 om EU-statsborgeres adgang til udøvelse  

 af virksomhed som jordemoder i Danmark.
 Jordemødre fra øvrige lande kan  

 ansøge om autorisation, som Sundhedsstyrelsen kan meddele efter  

 individuel vurdering.
Opholds- og arbejdstilladelse Der stilles som udgangspunkt krav om opholds- og  

 arbejdstilladelse for udlændinge, der ønsker at opholde sig og  

 arbejde i Danmark.
Dette gælder dog ikke nordiske statsborgere, ligesom  

 EU/EØS-statsborgere og statsborgere i lande, der har aftale med EU om  

 fri bevægelighed for personer, er undergivet lempeligere regler end  

 andre udlændinge med hensyn til at få ret til ophold og arbejde  

 her i landet.
 EU/EØS-statsborgere og statsborgere i lande, der  

 har aftale med EU om fri bevægelighed for personer, der ønsker  

 at arbejde som jordemoder i Danmark, skal rette henvendelse til statsamtet  

 i København dog til Københavns Overpræsidium   for at  

 få oplysninger om reglerne for ophold og arbejde.
 Udlændinge, der hverken er nordiske statsborgere  

 eller EU/EØS-statsborgere eller statsborgere i lande, der har aftale  

 med EU om fri bevægelighed for personer, skal rette henvendelse til  

 Udlændingestyrelsen for at få oplysninger om kravene til opholds-  

 og arbejdstilladelse.
2. NORDISKE STATSBORGERE, DER ER OMFATTET AF  

 DEN NORDISKE OVERENSKOMST AF 14. JUNI 1993 OM FÆLLES NORDISK  

 ARBEJDSMARKED FOR VISSE PERSONALEGRUPPER INDEN FOR SUNDHEDSVÆSENET OG  

 VETERINÆRVÆSENET MED SENERE ÆNDRINGER For nordiske jordemødre gælder både den  

 nordiske overenskomst og EU/EØS bestemmelserne.
Ansøgningerne  

 vil blive behandlet efter det regelsæt, der stiller ansøgeren  

 gunstigst.
2.1. Varig autorisation Varig autorisation som jordemoder udstedes af  

 Sundhedsstyrelsen til ansøgere, der har:
statsborgerskab i et nordisk land autorisation som jordemoder i et nordisk land 2.2. Sprogkrav Sundhedsstyrelsen stiller ikke særlige sprogkrav for  

 at udstede dansk autorisation.
Det er dog ifølge den danske lov om  

 jordemødre et krav, at enhver jordemoder skal udøve  

 jordemodervirksomhed med omhu og samvittighedsfuldhed.
Denne bestemmelse  

 dækker også forsvarlig kommunikation med patienter,  

 pårørende, andet sygehuspersonale m.fl.
Det er  

 ansættelsesmyndigheden, der skal vurdere, om jordemoderen kan leve op  

 til jordemoderlovens krav herom.
2.3. Ansøgningsprocedure og krav til  

 dokumentation Ansøgningen skal være skriftlig.
Der anvendes  

 ansøgningsskema, som kan rekvireres i Sundhedsstyrelsen, på  

 hjemmeside www.sst.dk, eller ved direkte henvendelse.
Ansøger skal  

 selv fremskaffe den fornødne dokumentation.
 Sundhedsstyrelsen skal modtage den nødvendige  

 dokumentation i form af originale dokumenter, som returneres efter brug,  

 eller kopier, hvis ægthed er bekræftet ved en påtegning  

 på kopien (bekræftet kopi). Bekræftelsen kan foretages af  

 ambassader, offentlige myndigheder, faglige organisationer o.l.  

 Privatpersoner kan ikke bekræfte kopiens ægthed.
 Sundhedsstyrelsen kan forlange, at ansøger  

 foreviser originale dokumenter.
 Følgende dokumentation skal vedlægges  

 ansøgningen:
dokumentation for navn, fødselsdato og statsborgerskab i et  

 nordisk land, (f.eks. i form af kopier af relevante sider i pas) nordisk autorisationsbevis dansk CPR-nummer, hvis dette foreligger.
3. STATSBORGERE I EU-LANDE, DER ER OMFATTET AF  

 RÅDETS DIREKTIV 80/154/EØF eller STATSBORGERE I LANDE OMFATTET  

 AF AFTALE OM DET EUROPÆISKE ØKONOMISKE SAMARBEJDSOMRÅDE  

 (EØS-aftalen) , eller STATSBORGERE I LANDE, DER HAR AFTALE MED EU  

 OM FRI BEVÆGELIGHED FOR PERSONER 3.1. Varig autorisation Varig autorisation som jordemoder udstedes af  

 Sundhedsstyrelsen til ansøgere, der er statsborgere i et  

 EU/EØS-land eller i et land, der har aftale med EU om fri  

 bevægelighed for personer, og som   på baggrund af en uddannelse  

 i et af de ovennævnte lande   er i besiddelse af et af de beviser, der  

 er omfattet af Direktiv 80/154/EØF med senere ændringer.  

 Ansøger skal således opfylde én af nedenstående  

 betingelser:
1. en heltidsuddannelse på mindst 3 år med  

 samme adgangskrav som til et universitet, en højere læreanstalt  

 eller tilsvarende kundskabsniveau.
Uddannelsen skal opfylde  

 uddannelseskravene i Direktiv 80/155/EØF 2. en heltidsuddannelse på mindst 2 år eller  

 3600 timer, betinget af en forudgående sygeplejerskeuddannelse jf.  

 Direktiv 77/452/EØF.
Uddannelsen skal opfylde uddannelseskravene i  

 Direktiv 80/155/EØF 3. en heltids uddannelse på mindst 3 år, hvor  

 adgangskravet ikke svarer til universitetsadgang eller adgang til  

 højere læreanstalt.
Ansøger skal dokumentere, at denne  

 uddannelse er suppleret med 2 års alsidig erhvervserfaring som  

 jordemoder.
Uddannelsen skal opfylde uddannelseskravene i Direktiv  

 80/155/EØF 4. en heltidsuddannelse på mindst 1½ år eller  

 3000 timer, som er betinget af en forudgående sygeplejerskeuddannelse,  

 jf.
Direktiv 77/452/EØF.
Ansøger skal dokumentere, at denne  

 uddannelse er suppleret med 1 års alsidig erfaring som jordemoder.  

 Uddannelsen skal opfylde uddannelseskravene i Direktiv 80/155/EØF 5. en heltidsuddannelse på mindst 3 år, der er  

 erhvervet før 21. januar 1983, hvor adgangskravet ikke svarer til  

 universitetsadgang eller adgang til højere læreanstalt.  

 Ansøger skal dokumentere at have udøvet jordemodervirksomhed i  

 mindst 2 år i løbet af de 5 år, der går forud for  

 udstedelse af dokumentation herfor.
Uddannelsen skal opfylde  

 uddannelseskravene i Direktiv 80/155/EØF 6. en heltidsuddannelse på mindst 1½ år eller  

 3000 timer, der er erhvervet før 21. januar 1983, som er betinget af  

 en forudgående sygeplejerskeuddannelse, jf.
Direktiv 77/452/EØF.  

 Ansøger skal dokumentere at have udøvet jordemodervirksomhed i  

 mindst 2 år i løbet af de 5 år, der går forud for  

 udstedelse af dokumentation herfor.
Uddannelsen skal opfylde  

 uddannelseskravene i Direktiv 80/155/EØF 7. en jordemoderuddannelse, der ikke opfylder  

 uddannelseskravene i henhold til Direktiv 80/155/EØF, og som er  

 erhvervet før 21. januar 1986. Ansøger skal dokumentere at have  

 udøvet jordemodervirksomhed i mindst 3 år i løbet af de 5  

 år, der går forud for udstedelsen af dokumentation herfor.
3.2. Begrænset autorisation EU/EØS-statsborgere, eller statsborgere i lande,  

 der har aftale med EU om fri bevægelighed for personer, der ikke er  

 omfattet af Direktiv 80/154/EØF, kan modtage begrænset  

 autorisation som jordemoder, hvis én af nedenstående betingelser  

 opfyldt:
1. en heltidsuddannelse på mindst 3 år, hvor  

 adgangskravet ikke svarer til universitetsadgang eller adgang til  

 højere læreanstalt, og hvor ansøger ikke opfylder kravet  

 til alsidig erhvervserfaring som jordemoder.
Uddannelsen skal i øvrigt  

 opfylde uddannelseskravene i Direktiv 80/155/EØF.
Disse  

 ansøgere får begrænset autorisation og kan senere få  

 ubegrænset autorisation efter de regler, der gælder for  

 ansøgere, som ikke er omfattet af de særlige regler for nordiske  

 statsborgere og EU-statsborgere, jf. nedenfor under pkt. 4 2. en heltidsuddannelse på 1½ år, som er  

 betinget af en forudgående sygeplejerskeuddannelse, jf.
Direktiv  

 77/452/EØF, men hvor ansøger ikke opfylder kravet til praktik.  

 Uddannelsen skal i øvrigt opfylde uddannelseskravene i henhold til  

 Direktiv 80/155/EØF.
Disse ansøgere får begrænset  

 autorisation til prøveansættelse og kan senere få  

 ubegrænset autorisation efter de regler, der gælder for  

 ansøgere, der ikke er omfattet af de særlige regler for nordiske  

 statsborgere og EU-statsborgere, jf. nedenfor under pkt. 4.
Prøveansættelse med begrænset autorisation For at kompensere for ansøgers manglende  

 erhvervserfaring eller praktik kræves gennemført  

 prøveansættelse i form af mindst 6 måneders varighed  

 på sygehus med specialafdelinger i gynækologi og obstetrik, hvor  

 der er klinisk uddannelse af jordemoderstuderende.
Sundhedsstyrelsen  

 fastsætter minimum for varigheden af prøveansættelsen.  

 Ansættelser under 6 måneders varighed godkendes ikke.  

 Prøveansættelserne skal være gennemført efter denne  

 vejlednings ikrafttræden.
 Jordemoderen skal være under supervision.  

 Centerleder/overjordemoder/chefjordemoder er ansvarlig for supervisionen, som  

 kan varetages af afdelingens uddannelsesansvarlige eller en jordemoder med  

 tilsvarende kompetencer.
 Ansættelse sker med begrænset autorisation til  

 konkrete ansættelser og skal gennemføres efter  

 Sundhedsstyrelsens vejledning om prøveansættelser.
 Ansøger må selv skaffe sig  

 ansættelse.
Efter 6 måneders ansættelse eller efter endt  

 ansættelse, hvis ansættelsen er af længere varighed, skal  

 den superviserende jordemoder afgive udtalelse til Sundhedsstyrelsen efter  

 retningslinjerne i Sundhedsstyrelsens vejledning.
En positiv evaluering efter  

 gennemført prøvetid på mindst 6 måneder er en  

 betingelse for at opnå varig autorisation.
Begrænset autorisation Begrænset autorisation er altid begrænset i  

 tid og til en bestemt stilling.
Begrænset autorisation har en varighed  

 på mindst 6 måneder og kan sammenlagt opnås for maksimalt  

 18 måneder.
Det kræves herefter, at ansøger opfylder  

 betingelserne for varig autorisation.
Begrænset autorisation udstedes af  

 Sundhedsstyrelsen, såfremt den pågældende har fået  

 tilsagn om en konkret ansættelse som centerjordemoder, der betjener  

 sygehuse med specialafdelinger i gynækologi og obstetrik, hvor der er  

 klinisk uddannelse af jordemoderstuderende.
Jordemoderen skal være  

 under supervision, som centerleder/overjordemoder/chefjordemoder er ansvarlig  

 for.
Den begrænsede autorisation gælder kun den  

 stilling, ansøgeren har fået tilsagn om i forbindelse med  

 ansøgningen.
Ved eventuel forlængelse i samme stilling eller ved  

 nyansættelse skal der igen søges om begrænset  

 autorisation.
3.3. Uddannelser, der ikke opfylder uddannelseskravene i henhold til  

 Direktiv 80/155/EØF En ansøger, der er EU/EØF-statsborger eller  

 statsborger fra et land med aftale med EU om fri bevægelighed for  

 personer, hvis uddannelse ikke opfylder uddannelseskravene i henhold til  

 Direktiv 80/155/EØF vil få sin uddannelse vurderet efter  

 reglerne under pkt. 4.
3.4. Sprogkrav Sundhedsstyrelsen stiller ikke særlige sprogkrav for  

 at udstede dansk autorisation.
Det er dog ifølge den danske lov om  

 jordemødre et krav, at enhver jordemoder skal udøve  

 jordemodervirksomhed samvittighedsfuldt og med omhu.
Denne bestemmelse  

 dækker også forsvarlig kommunikation med patienter,  

 pårørende, andet sygehuspersonale m.fl.
Det er  

 ansættelsesmyndigheden, der må vurdere, om jordemoderen kan leve  

 op til jordemoderlovens krav herom.
3.5. Ansøgningsprocedure og krav til  

 dokumentation Ansøgning om autorisation som jordemoder skal  

 være skriftlig.
Der anvendes ansøgningsskema, som kan rekvireres  

 i Sundhedsstyrelsen, på hjemmeside www.sst.dk, eller ved direkte  

 henvendelse.
Ansøger skal selv fremskaffe den fornødne  

 dokumentation.
Sundhedsstyrelsen skal modtage den nødvendige  

 dokumentation i form af originale dokumenter, som returneres efter brug)  

 eller kopier, hvis ægthed er bekræftet ved en påtegning  

 på kopien.
Bekræftelsen skal være affattet på eller  

 oversat til dansk eller engelsk og kan foretages af ambassader, offentlige  

 myndigheder, faglige organisationer o.l.
Privatpersoner kan ikke  

 bekræfte kopiens ægthed.
Sammen med den krævede dokumentation skal der  

 foreligge en oversættelse til dansk eller engelsk.
Oversættelsen  

 skal være foretaget af den uddannelsesinstitution eller myndighed, der  

 har udstedt dokumenterne, eller af en autoriseret translatør.
 Sundhedsstyrelsen kan forlange, at ansøger  

 foreviser originale dokumenter.
 Følgende dokumentation skal vedlægges  

 ansøgningen:
Ad. 3.1., 3.2., 3.3. Varig og begrænset autorisation dokumentation for navn, fødselsdato og statsborgerskab i  

 EU/EØS-land, eller i land, der har aftale med EU om fri  

 bevægelighed for personer, (f.eks. i form af kopier af relevante sider  

 i pas) dansk CPR-nummer, hvis dette foreligger eksamens- eller andet kvalifikationsbevis, som nævnt i artikel  

 1 i Rådets direktiv 80/154/EØF med senere ændringer erklæring fra de kompetente myndigheder i uddannelseslandet,  

 der oplyser, hvilken en af de ovennævnte betingelser, jordemoderens  

 uddannelse opfylder, samt bevis for den krævede erhvervspraktik, som  

 nævnt i afsnit 3.1, punkterne 3, 4, 5, 6 og 7, jf. artikel 2,  

 stk. 1, og artikel 4 i Direktiv 80/154/EØF.
Denne skal foreligge  

 i original erklæring fra de kompetente myndigheder i uddannelseslandet  

 eller seneste opholdsland, der bekræfter, at ansøgeren har ret  

 til at udøve virksomhed som jordemoder i uddannelseslandet eller  

 seneste opholdsland ("Certificate of Good Standing"). Denne skal  

 foreligge i original og må højst være tre måneder  

 gammel i forhold til den dato, hvor Sundhedsstyrelsen har modtaget al  

 nødvendig dokumentation Sundhedsstyrelsen kan ved begrundet tvivl, jf. artikel 17 i Direktiv  

 80/154/EØF, anmode om en erklæring fra de kompetente myndigheder  

 i uddannelseslandet, der bekræfter, at den gennemgåede uddannelse  

 opfylder alle betingelserne i Direktiv 80/155/EØF og bilaget »Program  

 for jordemoderuddannelsen«.
4. ANSØGERE, DER IKKE ER OMFATTET AF DE  

 SÆRLIGE REGLER FOR NORDISKE STATSBORGERE OG STATSBORGERE I  

 EU/EØS-LANDE ELLER LANDE, DER HAR AFTALE MED EU OM FRI  

 BEVÆGELIGHED FOR PERSONER Jordemødre, som ikke er statsborgere i et  

 EU/EØS-land eller i et land, der har aftale med EU om fri  

 bevægelighed for personer, har ingen traktatmæssig ret til  

 automatisk anerkendelse men kan ansøge om autorisation, som kan  

 meddeles efter individuel vurdering.
Hvis Sundhedsstyrelsen vurderer, at ansøgers  

 uddannelse kan ligestilles med en dansk jordemoderuddannelse, stiller  

 styrelsen krav om, at ansøger består forskellige prøver,  

 gennemfører evt. supplerende uddannelse og gennemfører  

 prøveansættelse for at opnå varig autorisation.
En  

 betingelse for at påbegynde en prøveansættelse er, at  

 ansøger har en begrænset autorisation fra Sundhedsstyrelsen.
Det er et krav for at få varig autorisation, at  

 ansøgeren behersker det danske sprog.
Dette vurderes i forbindelse med  

 de øvrige prøver og prøveansættelser.
Der stilles  

 således ikke krav om en egentlig sprogprøve.
4.1. Varig autorisation Varig autorisation som jordemoder kan udstedes til  

 ansøgere, der har:
en uddannelse, der kan ligestilles med en dansk  

 jordemoderuddannelse tilstrækkelige sprogkundskaber i dansk.
 Med henblik på afprøvning af ansøgers  

 erhvervskompetence og sprogkundskaber stiller Sundhedsstyrelsen krav om, at  

 ansøger har:
mindst én positiv evaluering efter gennemført  

 prøveansættelse på mindst 6 måneder bestået prøve ved en dansk jordemoderuddannelse i  

 lovgivning og administrative forskrifter af betydning for udøvelse af  

 erhvervet som jordemoder bestået prøver i anæstesi, analgesi og farmakologi  

 ved en af de danske jordemoderuddannelser og har dokumenteret kliniske  

 færdigheder på disse områder.
Hvis ansøgerens  

 uddannelse kan ligestilles med den danske uddannelse med hensyn til  

 ovennævnte emneområder, kan krav om prøve frafaldes gennemført supplerende uddannelse, hvis Sundhedsstyrelsen har  

 stillet krav herom.
En uddannelse, der kan ligestilles med den danske  

 jordemoderuddannelse Herved forstås en uddannelse, som i det  

 væsentlige vurderes at svare til en dansk jordemoderuddannelse.
Det  

 vurderes, om den uddannelse, som ansøger på  

 ansøgningstidspunktet er i besiddelse af, kan ligestilles med en dansk  

 jordemoderuddannelse i niveau, varighed og indhold.
Bedømmelsen  

 foretages af Sundhedsstyrelsen efter udtalelse fra en dansk institution, der  

 uddanner jordemødre.
Sundhedsstyrelsen anser kundskaber og færdigheder  

 fra en jordemoderuddannelse, der er mere end 10 år gammel, og som ikke  

 har været fulgt op af ansættelser som jordemoder inden for de  

 seneste 10 år forud for ansøgningstidspunktet, som værende  

 forældede.
Der må derfor højst gå 10 år fra  

 sidste ansættelse som jordemoder i udlandet til udstedelse af varig  

 dansk autorisation.
Tilstrækkelige sprogkundskaber i dansk Vurdering af, om ansøger kan kommunikere  

 forsvarligt med patienter, pårørende, andet sygehuspersonale  

 m.fl., indgår som en del af prøverne og  

 prøveansættelserne, og ikke som en særskilt  

 sprogprøve (se afsnittet om prøveansættelser  

 nedenfor).
 Der lægges i denne forbindelse til grund, at  

 ansættelsesmyndighederne under jordemødrenes  

 prøveansættelse på forskellig måde  

 understøtter de pågældende jordemødres danske  

 sprogkundskaber.
 Sundhedsstyrelsen anser sprogkravet for opfyldt, når  

 ansøger har bestået samtlige prøver og gennemført  

 prøveansættelse(r) med positive evalueringer.
Prøveansættelse med begrænset autorisation For at bedømme ansøgers erhvervskompetence  

 og for at give ansøger en introduktion til den danske  

 hospitalsvæsen kræves gennemført prøvetid i form af  

 samlet mindst 6 måneders varighed på sygehus med specialafdeling  

 i gynækologi og obstetrik, hvor der er klinisk uddannelse af  

 jordemoderstuderende.
Sundhedsstyrelsen fastsætter minimum for varigheden  

 af prøvetiden.
Ansættelser under 6 måneders varighed  

 godkendes ikke.
Prøvetiden kan eventuelt ledsages af supplerende  

 uddannelse.
Prøveansættelserne skal være gennemført  

 efter denne vejlednings ikrafttræden.
 Jordemoderen skal være under supervision.  

 Centerleder/overjordemoder/chefjordemoder er ansvarlig for supervisionen, som  

 kan varetages af afdelingens uddannelsesansvarlige eller en jordemoder med  

 tilsvarende kompetencer.
 Ansættelse sker med begrænset autorisation til  

 konkrete ansættelser og skal gennemføres efter  

 Sundhedsstyrelsens vejledning om prøveansættelser1) .
 Ansøger må selv skaffe sig  

 ansættelse.
 Efter 6 måneders ansættelse eller efter endt  

 ansættelse, hvis ansættelsen er af længere varighed, skal  

 den superviserende jordemoder afgive udtalelse til Sundhedsstyrelsen i  

 henhold til Sundhedsstyrelsens vejledning om prøveansættelser.  

 En positiv evaluering efter gennemført prøvetid på mindst  

 6 måneder er en betingelse for at opnå varig autorisation.
Supplerende uddannelse Sundhedsstyrelsen kan stille krav om, at ansøger  

 gennemfører supplerende uddannelse på en af de  

 uddannelsesinstitutioner, der uddanner jordemødre, hvis vurderingen af  

 uddannelsen viser, at der er få, konkrete mangler i ansøgers  

 uddannelse i forhold til en dansk jordemoderuddannelse.
Prøver Prøverne i anæstesi, analgesi og farmakologi  

 samt i lovgivning og administrative forskrifter af betydning for  

 udøvelse af erhvervet som jordemoder foregår på dansk  

 på en af de danske institutioner, der uddanner jordemødre.
Der  

 tillades højst 3 forsøg i hvert fag.
Alle prøver skal  

 være bestået senest tre år efter indstilling til  

 første prøve.
Ansøgere kan indstille sig til  

 prøverne uden at søge optagelse på uddannelsen.  

 Nærmere oplysning om prøverne kan fås ved henvendelse til  

 en af uddannelsesinstitutionerne.
4.2. Begrænset autorisation Begrænset autorisation kan udstedes af  

 Sundhedsstyrelsen til ansøgere med udenlandsk uddannelse, der kan  

 ligestilles med den danske jordemoderuddannelse.
Begrænset autorisation  

 er altid begrænset i tid og til en bestemt stilling.
Begrænset  

 autorisation er af mindst 6 måneders varighed og kan sammenlagt  

 opnås for maksimalt 18 måneder.
Det kræves herefter, at  

 ansøger opfylder betingelserne for varig autorisation.
Begrænset autorisation udstedes af  

 Sundhedsstyrelsen, når ansøger har fået tilsagn om en  

 konkret ansættelse som centerjordemoder, der betjener sygehuse med  

 specialafdelinger i gynækologi og obstetrik, hvor der er klinisk  

 uddannelse af jordemoderstuderende.
Jordemoderen skal være under  

 supervision, som centerleder/overjordemoder/chefjordemoder er ansvarlig  

 for.
Den begrænsede autorisation gælder kun den  

 stilling, ansøgeren har fået tilsagn om i forbindelse med  

 ansøgningen.
Ved eventuel forlængelse i samme stilling eller ved  

 nyansættelse skal der igen søges om begrænset  

 autorisation.
 Sprogkrav mv.
Sundhedsstyrelsen stiller ikke krav om, at ansøger  

 har bestået prøver eller har særlige sprogkundskaber for  

 at udstede begrænset autorisation.
Det er dog ifølge den danske  

 lov om jordemødre et krav, at enhver jordemoder, også  

 jordemødre med begrænset autorisation, skal udøve  

 jordemodervirksomhed med omhu og samvittighedsfuldhed.
Denne bestemmelse  

 dækker også en forsvarlig kommunikation med patienter,  

 pårørende, andet sygehuspersonale m.fl.
Det er  

 ansættelsesmyndigheden, der skal vurdere, om jordemoderen kan leve op  

 til jordemoderlovens krav herom.
 Hvis Sundhedsstyrelsen stiller krav om supplerende  

 teoretisk uddannelse, kan der stilles krav om, at denne er gennemført,  

 før begrænset autorisation til prøveansættelse kan  

 meddeles.
4.3. Ansøgningsprocedure og krav til  

 dokumentation Ansøgning om autorisation som jordemoder skal  

 være skriftlig.
Der anvendes ansøgningsskema, som kan rekvireres  

 i Sundhedsstyrelsen, på hjemmeside www.sst.dk, eller ved direkte  

 henvendelse.
Ansøger skal selv fremskaffe den fornødne  

 dokumentation.
Ansøgning og dokumentation sendes til  

 Sundhedsstyrelsen i tre eksemplarer, hvoraf det ene skal være originale  

 dokumenter, som returneres efter brug, eller kopier, hvis ægthed er  

 bekræftet ved en påtegning på kopien.
Bekræftelsen  

 skal være affattet på eller oversat til dansk eller engelsk og  

 kan foretages af ambassader, offentlige myndigheder, faglige organisationer  

 o.l.
Privatpersoner kan ikke bekræfte kopiens ægthed.
Sammen med den krævede dokumentation skal der  

 foreligge en oversættelse til dansk eller engelsk.
Oversættelsen  

 skal være foretaget af den uddannelsesinstitution eller myndighed, der  

 har udstedt dokumenterne, eller af en autoriseret translatør.
 Sundhedsstyrelsen kan forlange, at ansøger  

 foreviser originale dokumenter.
 Følgende dokumentation skal vedlægges  

 ansøgningen:
Ad. 4.1. og 4.2. Varig og begrænset autorisation dokumentation for navn, fødselsdato, statsborgerskab (f.eks. i  

 form af kopi af relevante sider fra rejsepas) bevis for gennemgået jordemoderuddannelse detaljeret oversigt over uddannelsens indhold fra uddannelsesstedet,  

 herunder, vedrørende teoriundervisningen, fag med angivelse af antal  

 timer i hvert fag, og vedrørende den kliniske uddannelse, på  

 hvilke afdelinger/institutioner denne har fundet sted og varigheden af de  

 enkelte kliniske uddannelsesperioder Curriculum Vitae opholds- og arbejdstilladelse samt dansk CPR-nummer, såfremt  

 dette foreligger erklæring fra sundhedsmyndighederne i uddannelseslandet eller  

 seneste opholdsland om, at ansøgeren har ret til at udøve  

 virksomhed som jordemoder i uddannelseslandet eller seneste opholdsland  

 ("Certificate of Good Standing"). Denne må højst  

 være tre måneder gammel i forhold til den dato, hvor  

 Sundhedsstyrelsen har modtaget al nødvendig dokumentation.  

 »Certificate of Good Standing« skal foreligge i original.
4.4. Uddannelser, der ikke kan ligestilles med  

 den danske jordemoderuddannelse Ansøgere, hvis udenlandske uddannelse ikke kan  

 ligestilles med en dansk jordemoderuddannelse, kan henvende sig til en af de  

 danske institutioner, der uddanner jordemødre, for at få  

 vejledning om mulighederne for at søge optagelse på  

 jordemoderstudiet.
5. AFSLUTTENDE BEMÆRKNINGER 5.1. Generelle betingelser for  

 autorisation Autorisation er i alle tilfælde betinget af, at der  

 ikke hos ansøgeren foreligger omstændigheder, som nævnt i  

 lov om jordemødre § 2, stk. 2, (legemlig eller  

 sjælelig mangel eller udvist grov uduelighed).
5.2. Yderligere oplysninger om  

 autorisation Nærmere oplysninger om udstedelse af  

 jordemoderautorisation på baggrund af udenlandsk uddannelse kan  

 fås ved henvendelse til Sundhedsstyrelsen, 1. kontor, tlf. 72 22 74 00.  

 Sundhedsstyrelsens 1. kontor fungerer endvidere som EU-informationskontor i  

 henhold til EF-direktiverne 80/154/EØF og 80/155/EØF.  

 Oplysninger kan også indhentes på Sundhedsstyrelsens hjemmeside:  

 www.sst.dk.
5.3. Opholds- og arbejdstilladelse Udlændingestyrelsen Ryesgade 53 2100 København Ø tlf. 35 36 66 00 www.udlst.dk 5.4. Arbejdsanvisning Sundhedsstyrelsen kan ikke være behjælpelig  

 med at anvise arbejde som jordemoder.
Ledige stillinger som jordemoder  

 annonceres i Tidsskrift for Jordemødre, der udgives af Den Almindelige  

 Danske Jordemoderforening, Nørre Voldgade 90, 1358 København K,  

 tlf. 33 13 82 11, www.jordemoderforeningen.dk, i dagspressen og på  

 internettet i øvrigt.
5.5. Klageadgang Der kan klages over Sundhedsstyrelsens afgørelser  

 til Indenrigs- og Sundhedsministeriet, Slotholmsgade 10-12, 1216  

 København K.
Indenrigs- og Sundhedsministeriet kan tage stilling til  

 lovgrundlaget for afgørelsen, og til om sagsbehandlingsreglerne er  

 overholdt.
Ministeriet kan derimod ikke tage stilling til det sundhedsfaglige  

 skøn, som ligger til grund for afgørelsen.
5.6. Oplysninger, der behandles elektronisk i  

 Sundhedsstyrelsen Alle oplysninger/dokumentation om forhold af betydning for  

 ansøgerens jordemoderuddannelse   herunder videre- og efteruddannelse  

   vil i forbindelse med sagsbehandlingen blive elektronisk behandlet af  

 Sundhedsstyrelsen, herunder i nødvendigt omfang videregivet til  

 sagkyndige og andre myndigheder med henblik på vurdering af  

 ansøgerens jordemoderfaglige kvalifikationer.
Relevante  

 personoplysninger kan endvidere blive registreret i Sundhedsstyrelsens  

 elektroniske journaliseringssystem med henblik på identifikation og  

 genfinding af dokumenter, der vedrører sagen.
Efter principperne i  

 persondataloven har ansøgeren blandt andet mulighed for at gøre  

 brug af følgende rettigheder: Ret til at bede om indsigt i de  

 oplysninger, der behandles, ret til at gøre indsigelse mod, at  

 oplysningerne behandles, samt ret til at kræve berigtigelse, sletning  

 eller blokering af oplysninger, der er urigtige, vildledende eller på  

 lignende måde er behandlet i strid med lovgivningen.
6. IKRAFTTRÆDEN Vejledningen er gældende fra den 1. december 2002.  

 Samtidig ophæves Sundhedsstyrelsens vejledning nr. 128 af 22. juli  

 1991.
 Vejledningen finder anvendelse på ansøgninger  

 indgivet til Sundhedsstyrelsen efter vejledningens ikrafttræden.
 Ansøgninger indgivet inden denne vejlednings  

 ikrafttræden vil blive behandlet efter bestemmelserne i vejledning nr.  

 128 af 22. juli 1991. Det forudsættes, at varig autorisation  

 opnås inden udgangen af år 2004. Disse ansøgere har dog  

 også mulighed for at søge om autorisation i henhold til den nye  

 vejledning.
Sundhedsstyrelsen, den 20. november  

 2002 Jens Kristian Gøtrik /Karsten Bech 1)   Vejledning om  

 prøveansættelser som centerjordemoder for udenlandske  

 jordemødre, der ikke er omfattet af EF´s direktiver vedrørende  

 jordemødre eller den nordiske overenskomst.
