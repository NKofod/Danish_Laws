Bekendtgørelse om bekæmpelse af  

 bluetongue1) I medfør af § 6, stk. 2, § 8, § 9, stk. 1, § 12, § 13, § 29, stk.  

 1, § 32, stk. 1, § 42, og § 43, stk. 2, i lov nr. 351 af 2. juni 1999 om  

 sygdomme og infektioner hos dyr, fastsættes:
Definitioner § 1. I denne bekendtgørelse forstås  

 ved:
 1)	Bluetongue: Vektoroverført sygdom der forårsages af  

 orbivirus.
 2)	Vektor: Insekt af arten »Culicoide imicola«  

 eller ethvert andet culicoideinsekt, som kan overføre bluetongue.
 3)	Modtagelig art: Enhver art af drøvtyggere.
 4)	Dyr: Dyr af en modtagelig art undtagen vildtlevende dyr.
 5)	Bedrift: Landbrugsvirksomhed eller anden virksomhed, hvor der  

 permanent eller midlertidigt opdrættes eller holdes dyr.
 6)	Ejer eller bruger: Den eller de fysiske eller juridiske personer,  

 der ejer ét eller flere dyr eller har til opgave at passe det eller  

 dem, mod eller uden vederlag.
Anmeldelse § 2. Ejere eller brugere af dyr skal ved mistanke  

 om forekomst af bluetongue hos dyr på bedriften straks tilkalde en  

 dyrlæge, jf. § 6, stk. 1 i lov nr. 351 af 2. juni 1999 om sygdomme og  

 infektioner hos dyr.
 Stk. 2. Den, der får mistanke om forekomst af  

 bluetongue hos vildtlevende dyr af modtagelige arter, skal straks foretage  

 anmeldelse derom til Fødevaredirektoratet.
 Stk. 3. Tilkaldelse eller anmeldelse, jf. stk. 1 eller 2,  

 skal ske, såfremt der foreligger epidemiologiske oplysninger der  

 sandsynliggør forekomst af bluetongue og der hos modtagelige arter  

 påvises feber og nedstemthed samt ét eller flere af  

 følgende symptomer: Ødemer i læber og mule,  

 betændelse i kronbælterne, halthed, savlen, næseflåd  

 eller hævet og blå tunge.
 Stk. 4. Tilkaldes en dyrlæge på grund af  

 mistanke om bluetongue, jf. stk.1, eller får en dyrlæge i  

 øvrigt i forbindelse med sit arbejde mistanke om forekomst af  

 bluetongue, skal dyrlægen snarest foretage en undersøgelse af  

 det mistænkte dyr.
 Stk. 5. Hvis dyrlægen efter undersøgelsen  

 ikke kan afkræfte mistanken om bluetongue, skal dyrlægen straks  

 underrette Fødevaredirektoratet om mistanken.
Mistanke § 3. Ejeren eller brugeren af dyr der  

 mistænkes for at være smitte med bluetongue skal, indtil det  

 offentlige tilsyn er iværksat, jf. § 4, påse at ingen dyr flyttes  

 til eller fra bedriften samt at dyr lukkes inde i den periode, hvor  

 vektorerne er aktive.
 § 4. En bedrift, hvor der forefindes dyr som  

 mistænkes for at være smittet med bluetongue,  

 pålægges af Fødevaredirektoratet et offentligt tilsyn, der  

 omfatter at:
1)	Ejer eller bruger skal lade foretage en opgørelse over  

 bestanden af dyr på bedriften.
For hver art angives, hvor mange dyr der  

 allerede er døde eller smittede eller mistænkes for at  

 være smittede.
2)	Ejer eller bruger skal lade foretage en optælling af dyr, der  

 fødes og dør på bedriften, i den periode hvor der  

 foreligger mistanke.
Optællingerne skal ajourføres dagligt.  

 Oplysningerne skal opbevares i mindst fem år og skal på anmodning  

 forevises Fødevaredirektoratet.
 3)	Ejer eller bruger skal lade foretage en opgørelse over de  

 steder, hvor der er gunstige vilkår for vektorens overlevelse, eller  

 hvor den kan opholde sig, navnlig steder der er gunstige for dens  

 reproduktion.
 4)	Al flytning af dyr til eller fra bedriften er forbudt.
5)	Ejer eller bruger skal påse at dyr lukkes inde i den periode,  

 hvor vektorerne er aktive.
Fødevaredirektoratet kan dispensere fra  

 denne bestemmelse på nærmere fastsatte vilkår.
 6)	Ejer eller bruger af bedriften skal ved hjælp af tilladte  

 insekticider lade foretage regelmæssige behandlinger af dyrene, de  

 bygninger hvori dyrene holdes og omkring disse bygninger.
7)	Ejer eller bruger skal påse at døde dyr destrueres  

 eller bortskaffes i overensstemmelse med reglerne herom i  

 bekendtgørelse om bortskaffelse og forarbejdning af animalsk affald og  

 om fremstilling af dyrefoder med animalsk indhold.
Før bortskaffelse  

 kan Fødevaredirektoratet lade ét eller flere dyr obducere samt  

 udtage materiale til laboratorieundersøgelser.
 8)	Ejer eller bruger skal påse at sæd, embryoner og  

 oocytter, der opbevares på bedriften, ikke fjernes uden  

 Fødevaredirektoratets tilladelse.
Stk. 2. En mistænkt bedrift tilses  

 regelmæssigt af Fødevaredirektoratet.
I forbindelse med  

 besøget foretages en grundig klinisk undersøgelse eller  

 aflivning og obduktion af mistænkte dyr samt eventuelt udtagelse af  

 prøver til laboratorieundersøgelse.
 Stk. 3. På en bedrift, hvor der forefindes dyr, som  

 mistænkes for at være smittede med bluetongue, foretager  

 Fødevaredirektoratet en epidemiologisk undersøgelse, jf. §  

 9.
 Stk. 4. Tilsynet ophæves, når mistanken om  

 bluetongue er endelige afkræftet af Fødevaredirektoratet.
 § 5. Foranstaltningerne nævnt i § 4 finder  

 ligeledes anvendelse på bedrifter, hvis geografiske beliggenhed eller  

 kontakt med den mistænkte bedrift giver Fødevaredirektoratet  

 anledning til mistanke om en eventuel smittespredning.
Smittede bedrifter § 6. En bedrift skal anses for værende  

 smittet med bluetongue, såfremt Danmarks Veterinærinstitut har  

 påvist bluetonguevirus i materiale fra dyr på bedriften.
I  

 tilfælde af en epidemi kan Fødevaredirektoratet anse en bedrift  

 for værende smittet alene på grundlag af kliniske symptomer eller  

 epidemiologiske resultater.
Bekæmpelse § 7. En bedrift, som anses for værende  

 smittet med bluetongue, pålægges af Fødevaredirektoratet  

 et offentligt tilsyn, der omfatter at:
 1)	Dyrene nedslås, i det omfang Fødevaredirektoratet  

 skønner det nødvendigt for at hindre smittespredning.
 2)	Ejer eller bruger skal lade døde dyr destruere, bortskaffe,  

 brænde eller nedgrave efter bestemmelserne i bekendtgørelse om  

 bortskaffelse og forarbejdning af animalsk affald og om fremstilling af  

 dyrefoder med animalsk indhold.
 3)	Ejer eller bruger skal påse, at sæd, embryoner og  

 oocytter der opbevares på bedriften destrueres.  

 Fødevaredirektoratet kan dog, på nærmere fastsatte  

 vilkår, tillade at produkterne anvendes.
 Stk. 2. På en bedrift, hvor der forefindes dyr som  

 anses som værende smittede med bluetongue, foretager  

 Fødevaredirektoratet en epidemiologisk undersøgelse, jf. §  

 9.
 Stk. 3. Sæd, embryoner og oocytter, der er opsamlet  

 fra klovbærende dyr på bedriften i en periode, hvor smitten  

 antages at have været på bedriften skal opspores og destrueres  

 efter Fødevaredirektoratets anvisninger.
 § 8. Foranstaltningerne i § 4 finder ligeledes  

 anvendelse på bedrifter, som ligger i området inden for en radius  

 af 20 kilometer fra den smittede bedrift, jf. dog stk. 3.
 Stk. 2. Foranstaltningerne i § 4 kan ligeledes finde  

 anvendelse på bedrifter, der ikke er beliggende indenfor en radius af  

 20 kilometer fra den smittede bedrift, såfremt disse bedrifters  

 beliggenhed eller kontakt med den smittede bedrift, giver  

 Fødevaredirektoratet anledning til mistanke om smittespredning.
 Stk. 3. Fødevaredirektoratet kan udvide eller  

 indskrænke det i stk. 1 nævnte område.
Epidemiologisk undersøgelse § 9. En epidemiologiske undersøgelse  

 iværksat i medfør af denne bekendtgørelse  

 omfatter:
 1)	Det tidsrum, hvor der kan være forekommet bluetongue på  

 bedriften.
 2)	Oplysninger om mulig oprindelse af bluetongue på bedriften  

 samt identifikation af andre bedrifter, hvor der findes dyr, som kan  

 være blevet smittede ad samme vej.
 3)	Angivelse af sygdomsvektorernes forekomst og fordeling.
 4)	Oplysninger om flytninger af dyr fra eller til bedriften, herunder  

 fjernelse af døde dyr.
Beskyttelseszone § 10. Når der er konstateret bluetongue, jf.  

 § 6, opretter politiet på Fødevaredirektoratets begæring  

 en beskyttelseszone omkring den smitteramte bedrift.
Beskyttelseszonen  

 strækker sig med en radius på 100 km omkring hver angrebet  

 bedrift, jf. dog stk. 4. I beskyttelseszonen er al flytning af dyr forbudt og  

 ejer eller bruger af bedrifter med dyr skal, 1)	informere Fødevaredirektoratet om bedriftens nøjagtige  

 beliggenhed samt antal af dyr og dyrearter der holdes på bedriften, 2)	deltage i et epidemiologisk overvågningsprogram baseret  

 på overvågning af sentinelkvæg eller i mangel på  

 sådanne andre drøvtyggende arter, og bestande af vektorer, 3)	på Fødevaredirektoratets anmodning lade dyrene  

 underkaste en klinisk inspektion og 4)	på Fødevaredirektoratets anmodning lade udtage  

 prøver af klovbærende dyr, med henblik på  

 gennemførelse af en laboratoriemæssig undersøgelse for  

 bluetongue.
 Stk. 2. Fødevaredirektoratet kan endvidere  

 foranstalte dyr i beskyttelseszonen vaccineret og identificeret, jf. § 12,  

 stk. 2.
 Stk. 3. Fødevaredirektoratet kan, på  

 nærmere fastsatte vilkår, dispensere fra det i stk. 1  

 nævnte forbud om flytning.
 Stk. 4. Fødevaredirektoratet kan udvide eller  

 indskrænke beskyttelseszonen.
 Stk. 5. Beskyttelseszonen ophæves af politiet efter  

 meddelelse fra Fødevaredirektoratet.
Overvågningszone § 11. Samtidig med oprettelse af den i § 10  

 omhandlede beskyttelseszone, opretter politiet på  

 Fødevaredirektoratets begæring en overvågningszone omkring  

 den smitteramte bedrift.
Overvågningszone, er en zone som i en bredde  

 af 50 km strækker sig uden om beskyttelseszonen, og hvor der ikke har  

 fundet systematisk vaccination sted i de seneste 12 måneder, jf. dog  

 stk. 2. I overvågningszonen gælder bestemmelserne i § 10, stk. 1  

 og stk. 3.
 Stk. 2. Fødevaredirektoratet kan udvide eller  

 indskrænke overvågningszonen.
 Stk. 3. Overvågningszonen ophæves af  

 politiet efter meddelelse fra Fødevaredirektoratet.
Vaccination § 12. Vaccination mod bluetongue er ikke tilladt,  

 jf. dog stk. 2.
 Stk. 2. Fødevaredirektoratet kan, ved udbrud af  

 bluetongue, tillade vaccination af dyr i den i § 10 nævnte  

 beskyttelseszone.
Straffe- og ikrafttrædelsesbestemmelser § 13. Med bøde straffes den, der:
 1)	Overtræder § 2, stk. 2-5, § 3, § 4, stk. 1, nr. 1-4, nr. 5, 1.  

 pkt. eller nr. 6-8, § 5, jf. § 4, § 7, stk. 1, nr. 2 eller nr. 3, 1. pkt.,  

 eller stk. 3, § 8, stk. 1 eller stk. 2, jf. § 4, § 10, stk. 1, § 11, stk. 1,  

 jf. § 10, eller § 12, stk. 1.
 2)	Tilsidesætter vilkår fastsat i medfør af § 4,  

 stk. 1, nr. 5, 2. pkt., § 7, stk. 1, nr. 3, 2. pkt. eller § 10, stk.  

 3.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 14. Bekendtgørelsen træder i kraft  

 den 6. marts 2002.
Fødevaredirektoratet, den 20. februar  

 2002 P.D.V.John Larsen /Tina Lund Jensen 1)   Bekendtgørelsen  

 gennemfører dele af Rådets direktiv 2000/75/EF af 20. november  

 2000 om vedtagelse af specifikke bestemmelser vedrørende  

 foranstaltninger til bekæmpelse og udryddelse af bluetongue hos  

 får (EF-Tidende L 327 s. 74 2000).
