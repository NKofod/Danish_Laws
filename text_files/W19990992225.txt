Kendelse fra Pressenævnet i sag nr.  

 56/1994 Mogens  Camre har klaget til Pressenævnet over  

 nogle artikler i Søndagsavisen den 15. maj og den 5. juni 1994. Han  

 finder, at bladet har overtrådt god presseskik.
Han har endvidere  

 klaget over, at Søndagsavisen har undladt at tage en anmodning om  

 genmæle til følge.
 Artiklerne har overskrifterne " Lykketoft inddrages i  

 skrotskandalen" og " Lykketoft forsvarer skæg og blå briller". I  

 artiklerne belyste Søndagsavisen  Mogens  Camres rolle i forberedelsen  

 af loven om præmie for skrotning af gamle biler.
 I artiklen den 15. maj 1994 hed det bl.a.:
 "Forberedelsen til loven om skrotningspræmien, der i  

 huj og hast blev vedtaget i december 1993, var temmelig usædvanlig.
 Det var nemlig ikke først og fremmest  

 skatteministeren, der fremsatte forslaget eller miljøministeren, der  

 fik ansvaret for den miljømæssige side, der gjorde  

 forarbejdet.
Arbejdet blev i al hemmelighed gjort af en  

 fuldmægtig i Finansministeriet, der er bedre kendt som tidligere  

 folketingsmedlem for samme parti som sin arbejdsgiver, finansminister  Mogens  

  Lykketoft." .....
 "I november måned 1993 henvender  Mogens  Camre sig  

 til sin gamle ven og partifælle  Poul  Suhr, der er autoophugger  

 på Amager.  Camre skal ikke som sædvanligt have ordnet noget ved  

 en af sine gamle veteranbiler.
Det, han denne gang skal bruge, er oplysninger.
Han vil  

 blandt andet vide, hvor meget gamle biler sviner, hvor meget olie og andre  

 affaldsstoffer, der er i dem o.s.v.
Nogle af oplysningerne skaffer  Poul  

  Suhrs medarbejdere hos Dansk Auto Genbrug, som  Mogens  Camre imidlertid  

 ikke har ønsket at tale med selv.
 DE SKULLE HOLDE KÆFT.
"Vi måtte være sikre på, at der ikke  

 slap noget ud.
Så derfor talte vi kun med folk, som vi kunne være  

 100 procent sikre på, ville holde kæft", forklarer  Camre overfor  

 Søndagsavisen.
 En af dem, som både  Mogens  Camre og skatteminister  

  Ole  Stavad kunne stole på, var formanden for Dansk Automobilhandler  

 Forening, DAF,  Preben  Kjær, der er en gammel ven af  Ole  Stavad.
"Ham har vi talt med 27 gange", siger  Camre." .....
"I det oprindelige udkast til skrotloven var  

 miljøet da heller ikke nævnt.
Det blev det først efter  

 indsigelse fra Miljøministeriet, som først sent blev inddraget  

 i sagen.
 Mogens  Camre siger godt nok til Søndagsavisen, at  

 Miljøministeriets folk i det såkaldte afgiftsudvalg blev  

 orienteret om Finans- og Skatteministeriets planer.
Men  Jørgen  Magner og  Hans  S.  Kristensen, der  

 begge arbejder i Miljøstyrelsen og var med i udvalget, husker ikke, at  

 have hørt noget fra hverken  Mogens  Camre eller andre i udvalget om  

 skrotningssagen." Det fremgik af artiklen, at skrotningsordningen havde  

 været behandlet i en "45-minutters" - udsendelse i DR den 22. marts  

 1994.
I en pressemeddelelse om autoordningen samme dag havde  

  Poul  Suhr forsvaret ordningen.
I følge Søndagsavisen havde  

  Suhr talt med  Camre inden pressemeddelelsen, men det hed i artiklen, at  

 begge benægtede, at meddelelsen var fabrikeret af  Camre.
 Det hed herefter i artiklen:
"Søndagen efter (TV-udsendelsen) har  

 Søndagsavisen endnu en kritisk artikel om skrotnings-præmien,  

 som  Camre dagen efter reagerer på.
Han mener, at Søndagsavisen  

 fordrejer sagen og henviser i sit følgebrev desuden til det, han  

 betegner som den skandaløse 45 minutters udsendelse.
 Indlægget, der ligesom  Poul  Suhrs pressemeddelelse  

 er et forsvar for skrot-ordningen, er underskrevet " Mogens  Camre, tidl.  

 folketingsmedlem (S)".
Selv mener  Mogens  Camre ikke, at der er noget forkert i,  

 at han som sagsbehandler på skrot-sagen i Finansministeriet, sender  

 politiske indlæg om sagen, hvor han udelukkende præsenterer sig  

 som eks-politiker." I følge artiklen ville SFs  Steen  Gade rejse  

 spørgsmål over for finansministeren om forberedelsen af  

 loven.
 I finansministerens besvarelse den 24. maj 1994 hed det  

 bl.a.:
"Spørgsmålet om en skrotningspræmie  

 blev første gang behandlet i 2. kontor i april 1993.  

 Spørgsmålet om miljøvirkningen af en skrotningsordning  

 indgik i behandlingen allerede ved denne lejlighed.
Sagen blev fulgt op i  

 november 1993 med forarbejdet til loven om tilbagebetaling af afgift for  

 ældre køretøjer (ændring af lov om  

 registreringsafgift), der siden blev vedtaget af Folketinget.
 Sagsbehandlingen blev på hel normal vis foretaget af  

 de fuldmægtige, der varetog det sagsområde, som forslaget  

 vedrørte.
Jeg kan derfor ikke bekræfte Søndagsavisens  

 beskrivelse af sagsforløbet." I artiklen den 5. juni 1994 refererede  

 Søndagsavisen konklusionen i finansministerens besvarelse.
På  

 grundlag af besvarelsen drog bladet følgende slutning:
"Politiske embedsmænd må godt (mis)bruge deres  

 forbindelser til at forberede lovgivning udenom de normale kanaler." Til støtte for klagen over, at artiklerne er i  

 strid med god presseskik, har klageren anført, at de indeholder usande  

 udsagn, og at de er skrevet mod bedre vidende.
 Af generelle udsagn om det forberedende arbejde og udsagn  

 om klageren har han fremhævet følgende:
at loven blev vedtaget i huj og hast, at det forberedende arbejde i al hemmelighed blev gjort af  

 en fuldmægtig, at han rettede henvendelse til  Poul  Suhr for at få  

 oplysning om, hvor meget olie og andre affaldsstoffer, der er i gamle biler  

 o.s.v., at  Jørgen  Magner, Miljøministeriet, ikke  

 husker at have hørt fra  Camre eller andre om skrotningssagen, og at politiske embedsmænd godt må misbruge deres  

 forbindelser til at forberede lovgivning udenom de normale kanaler.
Til støtte for at de to første og det sidste  

 udsagn er usande og ubeføjede, har klageren henvist til  

 finansministerens svar på SFs  Steen  Gades spørgsmål.
Om  

 forespørgelsen til  Poul  Suhr har klageren gjort gældende, at  

 han alene ønskede oplysning om prisniveauet på nedslidte  

 forurenende biler for på den baggrund at finde det optimale niveau for  

 godtgørelse af registreringsafgift (skrotningspræmien). Klageren  

 har tilføjet, at  Suhr er en fremtrædende branche- og  

 organisationsmand, og at det derfor var naturligt at rette henvendelse til  

 ham.
For så vidt angår udsagnet om Miljøministeriets  

 kendskab til det forberedende arbejde har klageren gjort gældende, at  

 lovforslaget blev til på basis af en undersøgelse fremsendt til  

 Finansministeriet af  Jørgen  Magner, Miljøministeriet.
 Klageren har endvidere anført, at han i en  

 skrivelse direkte til bladet anmodede om genmæle på de samme  

 punkter, som er nævnt i klageskrivelsen, men at denne skrivelse er  

 forblevet ubesvaret, hvilket klageren finder kritisabelt.
I en udtalelse om klagen har Søndagsavisen gjort  

 gældende, at klagen er af holdningspræget karakter, og at  

 indsigelserne vedrører bladets vurderinger, ikke fakta.
Vurderingerne  

 i artiklerne står for bladets egen regning, og klageren kommer efter  

 bladets opfattelse til orde både direkte og indirekte.
Søndagsavisen har yderligere anført, at  

 loven blev hurtigt vedtaget, og at det forberedende arbejde  

blev udført i hemmelighed.
Disse forhold er i følge  

 bladet også tidligere erkendt af  Camre.
Bladet har endvidere  

 påpeget, at klageren rettede henvendelse til formanden for Dansk  

 Automobilhandler Forening, men ikke til formanden for Dansk Auto Genbrug.
Da  

 der var tale om forberedelse til en genbrugsordning, finder bladet, at  

 brancheorganisationen på området må være  

 fremtrædende.
Om Miljøministeriets involvering har bladet  

 fastholdt, at  Jørgen  Magner har udtalt sig som anført i  

 artiklen.
Bladet har tilføjet, at Miljøministeriet ganske  

 rigtigt tidligere arbejdede på en permanent skrotordning, men at det  

 ikke er dette arbejde, der danner grundlag for den gældende lov.  

 Søndagsavisen har endelig anført, at udsagnet om, at politiske  

 embedsmænd godt må misbruge deres forbindelser til at forberede  

 lovgivning udenom de normale kanaler, er et udtryk for bladets vurdering.
For så vidt angår behandlingen af  Camres  

 anmodning om genmæle har Søndagsavisen erkendt, at denne er  

 forblevet ubesvaret.
Forholdet beror i følge udtalelsen på en  

 fejl, men bladet har samtidig meddelt, at den manglende besvarelse meget  

 beklages og undskyldes.
 Følgende nævnsmedlemmer har deltaget i sagens  

 behandling: Else Mols, Hans Dam, Ulrik Holmstrup og Preben  

 Sørensen.
 Pressenævnet udtaler:
Artiklerne indeholder en kritisk belysning af tilblivelsen  

 af en aktuel lovgivning.
I artiklen den 5. juni 1994 har Søndagsavisen  

 videregivet en generel afvisning af bladets fremstilling af det konkrete  

 sagsforløb fra klagerens foresatte, finansministeren.
Det  

 tiltrædes derfor, at klageren ikke har fået offentliggjort et  

 genmæle over for de anfængtede faktiske oplysninger i  

 fremstillingen, ligesom Pressenævnet ikke finder, at god presseskik er  

 overtrådt.
 Pressenævnet har endelig noteret sig  

 Søndagsavisens beklagelse af, at klagerens genmæleanmodning ikke  

 blev besvaret, men nævnet ønsker alligevel at udtale sin kritik  

 af, at der ikke snarest muligt blev givet et skriftligt svar med  

 klagevejledning, jf. medieansvarslovens § 40, stk. 1.
 Afsagt den 18. august 1994.
