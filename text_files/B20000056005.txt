Bekendtgørelse om modtagepligt på  

 stationer I medfør af § 10 i lov nr. 289 af 18. maj 1998 om  

 jernbanevirksomhed m.v. fastsættes:
 § 1. I denne bekendtgørelse forstås  

 ved station enhver lokalitet, som fungerer i tilknytning til banenettet med  

 henblik på passagerers ind- eller udstigning af tog.
 Stk. 2. Stationer, der ejes eller forvaltes af DSB og DSB  

 S-tog A/S (i det følgende under et benævnt DSB), stilles til  

 rådighed for andre operatører på lige og ikke  

 diskriminerende vilkår efter reglerne i denne bekendtgørelse.  

 Adgang til stationer omfatter tillige adgang til spor og  

 klargøringsfaciliteter, jf. dog § 6. DSB udarbejder en gang om  

 året en liste over de stationer, spor og klargøringsfaciliteter,  

 DSB stiller til rådighed for andre operatører.
 Stk. 3. Bekendtgørelsens regler finder tilsvarende  

 anvendelse for baneafsnit ejet af A/S Storebæltsforbindelsen og A/S  

 Øresundsforbindelsen, idet der påhviler ejeren eller forvalteren  

 af de pågældende stationer de samme forpligtelser som efter denne  

 bekendtgørelse er pålagt DSB.
 § 2. Ved andre operatører forstås  

 jernbanevirksomheder, andre end DSB og DSB S-tog A/S, der opfylder de i  

 § 3 i lov om jernbanevirksomhed m.v. fastsatte betingelser for at drive  

 jernbanevirksomhed i Danmark, og som af Banestyrelsen har fået tildelt  

 kanal på et givet baneafsnit.
 § 3. DSB er forpligtet til på stationer at  

 stille indre adgangsveje, ventefaciliteter, toiletter og forpladser til  

 rådighed for andre operatørers passagerer i samme omfang og  

 kvalitet, med samme åbningstider og i øvrigt på de  

 betingelser, som DSB stiller faciliteterne til rådighed for egne  

 passagerer (ikke diskriminerende adgang).
Stk. 2. Andre operatører er berettiget til at få  

 optaget ankomst- og afgangstider på DSB s ankomst- og afgangsplakater  

 på stationer, hvor der afsættes eller optages passagerer i  

 henhold til gældende køreplan.
Optagelsen af andre  

 operatørers ankomst- og afgangstider finder sted i forbindelse med DSB  

 s sædvanlige revision af ankomst- og afgangsplakater.
Andre  

 operatører er berettiget til mod betaling af de dermed forbundne  

 udgifter at kræve ændring af DSB s plakater uden for DSB s  

 sædvanlige revision af disse eller for egen regning opsætte  

 særskilt annoncering.
 Stk. 3. I det omfang, hvor DSB råder over elektronisk  

 passagerinformation, togviserskilte og højttalerinformation om  

 ankomst- og afgangstider, stilles dette til rådighed for andre  

 operatører, der afsætter eller optager passagerer på  

 stationen i henhold til gældende køreplan.
Stk. 4. DSB er ikke forpligtet til at stille særlige  

 lokaler eller særskilte faciliteter til rådighed for andre  

 operatørers passagerer, og DSB er ikke forpligtet til at give andre  

 operatører mulighed herfor.
DSB er ikke forpligtet til at  

 indskrænke eller udvide den service, der ydes på en station, som  

 følge af ønsker fra andre operatører.
Stk. 5. På stationer eller i tidsrum, hvor DSB ikke  

 afsætter eller optager passagerer ifølge gældende  

 køreplan, kan der mellem DSB og andre operatører indgås  

 særskilt aftale om drift af stationen.
Hvis der ikke indgås en  

 sådan aftale, er DSB alene forpligtet til at stille de for en  

 standsning absolut nødvendige faciliteter til rådighed.
 Stk. 6. Andre operatører betaler en standsningsafgift  

 til DSB for brug af stationer, herunder de i stk. 1-3 nævnte  

 faciliteter, ved udførelse af fri trafik i forbindelse med planlagt  

 afsætning eller optagelse af passagerer i henhold til gældende  

 køreplan og afsætning eller optagelse af passagerer i  

 forbindelse med kørsel af særtog, jf. bilag 1.
 Stk. 7. Der betales ikke standsningsafgift i forbindelse  

 med:
 1)	Ikke planlagt standsning, som skyldes uregelmæssig  

 togafvikling.
 2)	Planlagt standsning uden af- og påstigning af hensyn til  

 togafvikling.
 3)	Kørsel med veterantog.
 § 4. Såfremt andre operatører  

 ønsker at etablere eget billetsalg, er DSB forpligtet til, i  

 fornødent omfang mod betaling at stille lokaler eller arealer til  

 rådighed for operatører, der udfører trafik som offentlig  

 service trafik, og, i det omfang det er muligt, til operatører, der  

 udfører fri trafik.
 Stk. 2. På stationer, der ikke benyttes af DSB, skal DSB  

 stille lokaler eller arealer til billetsalg til rådighed for andre  

 operatører, der på de pågældende stationer er eneste  

 udøvere af offentlig service trafik.
 Stk. 3. DSB er forpligtet til mod betaling af provision at  

 sælge billetter for andre operatører på de stationer, hvor  

 DSB har betjent billetsalg.
 Stk. 4. DSB er ikke forpligtet til at stille lokaler eller  

 arealer til rådighed for andre operatører til andre formål  

 end billetsalg.
Stk. 5. Alle omkostninger til etablering af eget billetsalg i  

 henhold til stk. 1 afholdes af den operatør, der ønsker at  

 etablere eget billetsalg.
Udformningen af eget billetsalg skal godkendes af  

 DSB i henhold til den for stationen gældende designpolitik.
 § 5. I forbindelse med benyttelse af stationer  

 skal andre operatører have adgang til i nødvendigt omfang at  

 håndtere togets almindelige funktioner ved eller uden for perron.
§ 6. DSB skal stille de af DSB ejede spor og  

 klargøringsfaciliteter til rådighed for andre operatører  

 på lokaliteter, hvor de pågældende operatører er  

 eneste udøver af offentlig service trafik.
DSB stiller på lige  

 og ikke diskriminerende vilkår de nævnte faciliteter til  

 rådighed for andre operatører, der på de  

 pågældende steder samtidig med DSB udfører offentlig  

 service trafik.
Såfremt det er muligt, stiller DSB de nævnte  

 faciliteter til rådighed for operatører, der udfører fri  

 trafik.
 Stk. 2. I tilfælde af, at det af andre operatører  

 benyttede materiel ikke er kompatibelt med DSB s  

 klargøringsfaciliteter, kan der, i det omfang det er teknisk muligt,  

 udføres tilpasning eller etablering af klargøringsfaciliteter.  

 Alle omkostninger i forbindelse med projektering, etablering eller tilpasning  

 af klargøringsfaciliteter afholdes af den operatør, til hvis  

 fordel etablering eller tilpasning af klargøringsfaciliteterne  

 udføres.
 Stk. 3. Andre operatører dækker de omkostninger,  

 som de pågældende operatøres brug af DSB s spor og  

 klargøringsfaciliteter påfører DSB.
 § 7. Betingelserne for andre operatørers  

 adgang til de af DSB ejede og forvaltede stationer, faciliteter til  

 klargøringsformål og betaling herfor fastsættes i en  

 aftale mellem DSB og den pågældende operatør.
 Stk. 2. Den i stk. 1 nævnte aftale skal indeholde  

 bestemmelser om følgende:
 1)	Passende sikkerhedsstillelse for operatørens forpligtelse til  

 at betale standsningsafgift, leje m.v., samt dækning af DSB s  

 eventuelle tab ved operatørens betalingsstandsning, konkurs el. lign.  

 Sikkerhedsstillelse skal ske i form af en bankgaranti udstedt af en af DSB  

 godkendt bank eller på anden af DSB godkendt måde og med en af  

 DSB godkendt ordlyd.
 2)	Operatørens forpligtelse til at overholde den gældende  

 designpolitik, herunder politik for skiltning m.v., for  

 stationsområder.
 3)	Voldgift.
 Stk. 3. De i stk. 1 nævnte aftaler skal  

 udfærdiges på dansk og underlægges dansk ret.
 § 8. Spørgsmål vedrørende  

 andre operatørers adgang til at benytte stationer og faciliteter efter  

 denne bekendtgørelse kan, indgives til Jernbaneklagenævnet efter  

 reglerne i § 24 i lov om jernbanevirksomhed m.v.
 § 9. Bekendtgørelsen træder i kraft  

 den 1. juli 2000.
Trafikministeriet, den 21. juni 2000 Jacob Buksti /Henrik Holtermann Bilag 1 Standsningsafgift 1.1. Jernbanevirksomheder, der benytter de i  

 bekendtgørelsen nævnte stationer, betaler en standsningsafgift  

 ved udførelse af fri trafik.
 1.2. Standsningsafgiften, der er opdelt efter  

 stationskategori, udgør følgende:
Københavns Hovedbanegård Høje Tåstrup, Odense, Fredericia, Esbjerg, Århus og  

 Aalborg.
