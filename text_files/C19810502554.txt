Energistyrelsen Landemærket 11 1119 København K I medfør af § 3, stk. 3, i lov om energipolitiske foranstaltninger skal  

 man for så vidt angår behandlingen af den af Dansk Olie og Naturgas A/S  

 indgivne ansøgning om godkendelse af principper for selskabets anlæg af en  

 olierørledning med tilhørende pumpe- og terminalfaciliteter, jfr. lov nr. 291  

 af 10. juni 1981 om etablering og benyttelse af en rørledning til transport  

 af råolie og kondensat, herved til energistyrelsen delegere  

 energiministeriets beføjelser dels i henhold til bekendtgørelse nr. 141 af  

 13. marts 1974 om rørledningsanlæg på dansk kontinentalsokkelområde, dels som  

 forvaltende myndighed af statens højhedsret over søterritoriet for så vidt  

 angår ledningsanlæg til energitransport.
 Dansk Olie og Naturgas A/S har tilstillet energistyrelsen en kopi af  

 ansøgningen.
Man henleder opmærksomheden på, at § 3 i ovennævnte bekendtgørelse  

 tilvejebringer den fornødne hjemmel for energistyrelsen til at indhente alle  

 oplysninger om det samlede rørledningsanlæg af betydning for behandlingen af  

 ansøgningen.
Endvidere finder man anledning til at påpege betydningen af, at  

 behandlingen tillige omfatter olierørledningsprojektets forhold til  

 naturgasprojektet.
 Energistyrelsen forudsættes at underrette ministeriet, såfremt  

 behandlingen af ansøgningen eller senere ansøgninger om supplerende  

 godkendelser giver anledning til at rejse spørgsmål om forhold vedrørende  

 projektets udformning, der ikke er omfattet af den i bekendtgørelsen  

 forskrevne godkendelse.
