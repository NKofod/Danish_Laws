Ankestyrelsens principafgørelse D-17-93 om barsel - ulønnet frivilligt fritidsarbejde Resume:
 Ret til barseldagpenge ved ulønnet frivilligt fritidsarbejde af meget begrænset omfang.
 Kassation:
Der er kommet nye regler på området Kassationsdato:
14-06-2009 Love:
Lov om dagpenge ved sygdom eller fødsel - lov nr. 852 af 20. december 1989 - § 16, stk. 4 Sagsfremstilling:
 Der var tale om at lede et gymnastikhold en time om ugen fra kl. 19.00 til kl. 20.00. Lederjobbet var ulønnet, men eventuelle omkostninger ville kunne godtgøres.
 Kommunen anså undervisningen for arbejde, uanset at der ikke blev udbetalt løn.
 Afgørelse:
 Lønmodtageren havde ret til barseldagpenge, idet undervisningen blev anset for fritidsaktivitet i fraværsperioden, jf. dagpengelovens § 16, stk. 4 og Socialministeriets bekendtgørelse nr. 688 af 11. oktober 1991, § 16, stk. 2.
 Dagpengeudvalget lagde vægt på, at der var tale om ulønnet, frivilligt fritidsarbejde af meget begrænset omfang.
 Dagpengeudvalget ændrede således kommunens afgørelse.
