Opbygning og varighed Uddannelsens mål Lærlingen skal i læretiden opnå erhvervskompetence som traktormekaniker i  

 overensstemmelse med nedenstående uddannelsesregler og de for uddannelsen  

 gældende kursusplaner.
Uddannelsens tilrettelægning Det krævede praktiske og teoretiske pensum indlæres på teknisk skole.  

 Uddannelsen på virksomheden tilrettelægges således, at lærlingen beskæftiges  

 ved og opnår praktiske færdigheder i de arbejdsdiscipliner, der er gennemgået  

 under det/de forudgående skoleophold.
Teknisk skole Undervisningen på teknisk skole omfatter praktik og teori med hovedvægt på  

 brug af håndværktøj, måleinstrumenter og andet værkstedsudstyr samt  

 reparationsteknik og systematisk fejlfinding.
 Pensum er opdelt således:
Trin I (forskole) - varighed 11 uger Skruestikarbejde, boring, rivning, blød- og hårdlodning, gassvejsning og  

 CO2-svejsning, tyndpladearbejde, kravning af rør samt øvelser i demontering  

 og montering.
Trin 2 - varighed 7 1/2 uge Dieselmotor, køle- og smøresystem samt brændstofanlæg.
Bremser.
Trin 3 - varighed 7 1/2 uge Bremser, kobling, gearkasse, bagtøj, samt brændstofanlæg.
Trin 4 - varighed 7 1/2 uge Ladeanlæg, ledningsanlæg og strømforbrugere, chassis og affjedring,  

 hydraulik, færdselsloven, synsprocedure samt styretøj.
Trin 5 - varighed 2 uger Repetition afsluttet med en faglig prøve i henhold til lærlingelovens §  

 15.
 Undervisningen på teknisk skole omfatter endvidere arbejdsmiljø, herunder  

 arbejderbeskyttelse og sikkerhed på arbejdspladsen samt undervisning i almene  

 fag.
Virksomhedsuddannelsen Uddannelsen gennemføres i henhold til nedenstående af Lærlingerådet  

 fastsatte uddannelsesregler:
Uddannelsen skal omfatte eftersyn, fejlfinding, reparation, justering og  

 kontrol af forskellige traktormodeller, fortrinsvis dieseldrevne Følgende arbejdsområder skal indgå i uddannelsen:
- dieselmotor med tilhørende brændstofanlæg samt køle-, smøre- og udstødningssystem.
 - transmission, speciel kobling, mekanisk gearkasse og differentiale.
 - bremseanlæg, hydrauliske og mekaniske.
 - hudrauliske kraftudtag og liftsystemer.
 - fortøj og styretøj.
 - el-anlæg, dog ikke større reparationer på elektriske komponenter.
 - elsvejsning og flammeskæring.
Ønskeligt supplement til virksomhedsuddannelsen - benzinmotorer, specielt tændingsanlæg og benzinanlæg.
 - automatiske gearkasser og koblinger.
 - montering og reparation af diverse tilbehør, som f.eks. læsse- og  

 graveaggregater.
 - drejning.
 I øvrigt beskæftigelse ved andet på virksomheden forekommende fagligt og  

 for oplæringen værdifuldt arbejde.
Kørekort Lærlingen skal inden udlæringsdatoen have kørekort til personvogn  

 (kategori B).
 Læremesteren betaler udgifterne hertil, herunder for indtil 10 timers  

 køreundervisning hos en af ham godkendt kørelærer.
 Reglerne gælder fra og med den 1. juni 1980.
Lærlingerådet, den 13. maj 1980 P.F.V.
