 Resumé  


  

 Et ægtepar klagede over Den Sociale Ankestyrelses afslag på at genoptage  

 hustruens sag om støtte til køb af bil.
I sin begrundelse over for parret havde Ankestyrelsen henvist til  

 at styrelsen ikke mente det var godtgjort at hustruens invaliditet på  

 ansøgningstidspunktet var af et omfang som berettigede til støtte efter  

 loven.  

 Helbredssituationen var først ændret på et væsentligt senere tidspunkt.  

 Ombudsmanden forstod Ankestyrelsens begrundelse som en tilkendegivelse af at  

 styrelsen ikke mente at kunne tage hensyn til helbredsforringelser der  

 indtræffer under sagens behandling.
Ankestyrelsen svarede senere ombudsmanden  

 at styrelsen ikke havde været tilstrækkelig præcis i formuleringen af  

 begrundelsen for afslaget på genoptagelse - og Ankestyrelsen præciserede sin  

 retsopfattelse.
Ombudsmanden fandt det usikkert om Den Sociale Ankestyrelse havde  

 foretaget en reel vurdering af hvorvidt de senere fremkomne oplysninger om  

 A's  

 helbredstilstand kunne have medført et andet udfald.
Ombudsmanden bad derfor  

 styrelsen om at genoptage sagen. (J.nr. 1995-595-054).
Afslag på støtte til køb af bil Ægteparret A og B klagede  

 over at A havde fået afslag på støtte til køb af bil efter bistandslovens §  

 58.
I august 1992 ansøgte A om  

 hjælp efter bistandslovens § 58 til køb af bil.
Baggrunden for ansøgningen  

 var den at A led af en svær og fremadskridende Parkinsons sygdom og af en  

 psykisk lidelse med tilbagevendende psykoser.
Sygdommen havde indsnævret  

 hendes  

 bevægelsesmuligheder således at hun kun havde en kort gangdistance og besvær  

 ved at benytte offentlige transportmidler.
På grund af sygdommen havde A den  

 24. juni 1992 fået tilkendt mellemste førtidspension.
Samtidig modtog hun  

 afslag på bistandstillæg.
Den 18. december 1992 ansøgte A om forhøjelse af  

 pensionen og den 8. marts 1993 om tilkendelse af plejetillæg.
 Den 20. januar 1993 tiltrådte  

 Den Sociale Ankestyrelse revaliderings- og pensionsnævnets afgørelse af 24.  

 juni 1992 hvorefter A var berettiget til mellemste pension, men ikke til  

 bistandstillæg.
 Revaliderings- og  

 Pensionsnævnet for Frederiksborg Amt modtog den 15. marts 1993 en indstilling  

 fra Hillerød Kommune om at A fik tilkendt støtte til bil efter bistandslovens  

 §  

 58.
 Nævnet traf afgørelse i  

 bilstøttesagen den 28. maj 1993. Afgørelsen havde følgende ordlyd:
 "Revaliderings- og  

 pensionsnævnet har som følge af de nedennævnte oplysninger ikke kunnet  

 imødekomme Deres ansøgning om støtte til køb af bil i henhold til  

 socialministeriets bekendtgørelse nr. 886 af 11. december 1986, § 1.
Revaliderings- og  

 pensionsnævnet har fra Deres kommune modtaget de sagsakter, der har dannet  

 grundlag for afgørelsen.
Deres helbredsmæssige forhold er belyst gennem  

 lægelige oplysninger dels fra Deres egen læge, og dels fra  

 hospitalsindlæggelser m.m.
Under behandlingen af Deres ansøgning har der  

 deltaget lægesagkundskab.
 Deres sag er behandlet på  

 grundlag af de regler der er fastsat i socialministeriets bekendtgørelse nr.  

 886 af 11. december 1986, § 1, hvor det er anført, at støtte til køb af bil  

 kan  

 ydes til personer med varig nedsættelse af funktionsevnen, der i væsentlig  

 grad forringer evnen til at færdes eller i vanskelig grad vanskeliggør  

 muligheden for at opnå eller fastholde et arbejde, eller gennemføre en  

 uddannelse uden brug af bil.
Angående Deres erhvervsmæssige  

 og sociale forhold er det oplyst, at De er 57, gift og modtager mellemste  

 førtidspension.
Det er til sagen oplyst, at når Deres medicin er velreguleret  

 har De en gangdistance på ca. 15 minutter.
I de perioder, hvor Deres medicin  

 ikke er velreguleret får De 'fastfrysningssymptomer' og er ikke i stand til  

 at  

 gå.
 ·  

  

 	  

 De har ligeledes oplyst, at De ikke kan  

 benytte offentlige befordringsmidler.
 ·  

  

 	  

 De har fået tildelt et invalideskilt til  

 brug ved parkering.
 ·  

  

 	  

 Det er endvidere anført, at det er Deres  

 ægtefælle, der skal køre for Dem.
 Til brug ved sagens  

 behandling har der foreligget Deres bemærkninger til ansøgningen, Deres  

 ægtefælles bemærkninger af d. 25/9-92, statusbedømmelse fra overlæge (C) af  

 d.  

 6/11-92 samt sagsakter fra Deres tidligere ansøgning om forhøjelse af  

 pensionen.
 Efter det, der er oplyst om  

 Deres helbredsmæssige tilstand og ud fra de øvrige forhold har revaliderings-  

 og pensionsnævnet skønnet, at De på trods af visse helbredsmæssige  

 vanskeligheder ikke har en funktionsevne, som er nedsat i en sådan grad, at  

 det  

 forringer Deres evne til at færdes eller i væsentlig grad vanskeliggør  

 muligheden for at færdes med bl.a. offentlige transportmidler.
Nævnet har derfor i sit  

 ovennævnte møde ikke fundet, at betingelserne, i henhold til  

 socialministeriets  

 bekendtgørelse 886 af 11. december 1986 § 1 om at yde støtte til køb af bil  

 på  

 hjælpemiddelgrundlag, er til stede." B klagede på vegne af A til  

 Den Sociale Ankestyrelse den 18. juni 1993. I brevet skrev B at afgørelsen  

 baserede sig på et lægeligt fejlskøn, og at A's helbredstilstand var  

 forværret  

 siden afgørelsen.
Bl.a. skrev han at gangdistancen nu var væsentlig kortere,  

 og  

 at A nu ofte måtte transporteres i kørestol.
Revaliderings- og  

 pensionsnævnet fastholdt afgørelsen og sendte den 23. august 1993 sagen til  

 behandling i Ankestyrelsen.
I et brev af 12. november 1993 til styrelsen  

 gjorde  

 B rede for A's kørselsbehov i forbindelse med behandling og ophold i  

 dagcenter.
 Ankestyrelsen traf afgørelse  

 i sagen den 18. januar 1994. Afgørelsen lød således:
 "På baggrund af  

 oplysningerne om Deres helbredsmæssige og øvrige forhold er De ikke  

 berettiget  

 til støtte til køb af bil.
 De opfylder derfor heller  

 ikke betingelserne for fritagelse for betaling af vægtafgift.
 Ankestyrelsen har ved  

 afgørelsen lagt vægt på, at selv om De ikke mener, De kan færdes uden for  

 hjemmet, med mindre det foregår i egen bil, medfører Deres helbredstilstand  

 efter de foreliggende lægelige oplysninger ikke nedsættelse af funktionsevnen  

 i  

 et sådant omfang, som er en forudsætning for at opnå støtte til bil.
 Ankestyrelsen har herudover  

 lagt vægt på, at Deres kørselsbehov ikke er forbundet med et arbejde eller en  

 uddannelse, men at kørselsbehovet alene skal vurderes i forhold til Deres  

 udfoldelsesmuligheder i dagligdagen.
Ankestyrelsen tiltræder  

 således revaliderings- og pensionsnævnets afgørelse." Om afgørelsens faktiske og  

 retlige grundlag var anført følgende:
 "  

  

 Grundlaget for afgørelsen:
 ...
 Deres helbredsforhold er  

 bl.a. beskrevet i erklæring ved speciallæge i neuromedicin (D) af 2. december  

 1991, samt i statusbedømmelse af 6. november 1992.
 Endvidere foreligger  

 udtalelser fra Dem i breve af 25. september 1992 og 12. november 1993.
 I klagen har De bl.a. anført,  

 at der er et stort behov for transport i forbindelse med forskellige  

 behandlingsforløb  

 samt transport til dagcenter.
 Ved sagens behandling i  

 Ankestyrelsen har der deltaget rådgivende læge.
 Lovgrundlaget for afgørelsen:
Deres ansøgning er bedømt  

 efter §§ 1 og 2 i Socialministeriets bekendtgørelse om støtte til køb af bil  

 efter bistandslovens § 58." Den 27. maj 1994 traf  

 revaliderings- og pensionsnævnet afgørelse i pensionssagen.
Nævnet tilkendte  

 A  

 højeste førtidspension med virkning fra den 1. januar 1993. Endvidere traf  

 nævnet afgørelse om at A var berettiget til plejetillæg fra den 1. april  

 1993.
Den 1. juni 1994 skrev B  

 herefter til revaliderings- og pensionsnævnet.
I brevet bad han om at  

 afgørelsen om bilstøtte blev genoptaget.
B skrev at afgørelserne var baseret  

 på et fejlskøn, og at Den Sociale Ankestyrelse burde have indhentet  

 yderligere  

 oplysninger om A's helbredstilstand.
Han henviste til at der nu forelå  

 dokumentation for at A's muligheder for at færdes var yderligere forringet,  

 og  

 til at hun nu var tilkendt højeste pension og plejetillæg.
Efter at B den 17. august 1994  

 havde bedt om at nævnet bekræftede modtagelsen af hans klage og anslog  

 sagsbehandlingstidens længde, skrev han den 12. januar 1995 til  

 Ankestyrelsen.  

 I brevet klagede han over sagsbehandlingstiden.
Endvidere skrev han at  

 kommunen  

 ville støtte en fornyet ansøgning om bilstøtte.
Endelig bad han om at  

 Ankestyrelsen hjalp ham til at få genoptaget sagen om bilstøtte.
Den 13. januar 1995 sendte  

 revaliderings- og pensionsnævnet sagen til Ankestyrelsen.
I brevet var anført  

 følgende:
 "Ved afgørelse af d.  

 18/1-94 tiltrådte Ankestyrelsen nævnets afgørelse om afslag på støtte til køb  

 af bil.
 Ved afgørelse af d. 26/5-94  

 tilkender nævnet ansøger højeste førtidspension samt plejetillæg.
 Ved brev af 1. juni 1994  

 anmoder ægtefællen (B) om en genoptagelse af ovennævnte bilsag.
 Sagen har af forskellige  

 årsager beroet for længe i sekretariatet.
Sagen fremsendes til  

 Ankestyrelsens afgørelse af, hvorvidt den tidligere sag kan genoptages.  

 Endvidere vedlægges sagen om forhøjelse af førtidspension og  

 plejetillæg." Af nogle af pensionssagens  

 lægelige akter fremgik at A's helbredstilstand klart var forværret siden  

 nævnet  

 sidst traf afgørelse om pension og plejetillæg.
Hendes gangdistance var bl.a.  

 beskrevet i erklæring af 23. november 1993 fra et dagcenter, i  

 statusbedømmelse  

 af 17. februar 1994 fra lægerne E og F og i erklæring af 7. marts 1994 fra  

 overlæge C.
Det fremgik bl.a. at A's gangdistance var reduceret, således at  

 hun  

 ofte kun var i stand til at gå få skridt alene.
 Den Sociale Ankestyrelse traf  

 afgørelse i sagen den 14. marts 1995. Ankestyrelsen skrev således:
 "I brev af 12. januar  

 1995 har Deres ægtefælle anmodet om genoptagelse af Deres sag om støtte til  

 køb  

 af bil.
 Ankestyrelsen har den 12.  

 januar 1994 stadfæstet afgørelse fra Frederiksborg Statsamt, Revaliderings-  

 og Pensionsnævnet,  

 hvorefter De fik afslag på ansøgning om støtte til bil.
 Ankestyrelsens afgørelse er  

 meddelt i brev af 18. januar 1994.
I henvendelsen er redegjort  

 for, at sagen findes at være afgjort ud fra et fejlskøn over Deres  

 funktionsnedsættelse.
I henvendelsen gøres opmærksom på, at De nu er tilkendt  

 højeste førtidspension samt plejetillæg, hvilket skulle bekræfte, at der ikke  

 i  

 tilstrækkelig grad ved Ankestyrelsens afgørelse har været lagt vægt på  

 nedsættelsen af Deres funktionsevne.
 Ankestyrelsen har påny  

 gennemgået Deres sag, og sammenholdt de tidligere oplysninger med de nu  

 fremkomne, men finder ikke, at der i henvendelsen er forhold, der kan give  

 anledning til genoptagelse af sagen.
 Ankestyrelsen finder ikke, at  

 det er godtgjort, at Deres invaliditet på ansøgningstidspunktet var af et  

 omfang, som efter loven berettiger til bilstøtte.
 Ankestyrelsen er opmærksom  

 på, at nævnet nu har tilkendt Dem højeste førtidspension samt plejetillæg,  

 men  

 har ikke foretaget en nærmere bedømmelse af dette tilkendelsesforhold, idet  

 der  

 ikke skønnes at have været en helbredssituation på ansøgningstidspunktet i  

 1992, som kunne støtte en biltilkendelse, men at Deres helbredssituation  

 først  

 er ændret på et væsentligt senere tidspunkt.
Ankestyrelsen finder således  

 ikke, at der er fremkommet oplysninger, der kan ændre Ankestyrelsens  

 afgørelse,  

 og Ankestyrelsen fastholder derfor afgørelsen meddelt i brev af 18. januar  

 1994." Den 17. marts 1995 klagede B  

 til mig.
I anledning af hans klage indhentede jeg sagens akter.
Efter min  

 gennemgang af akterne skrev jeg den 3. juli 1995 bl.a. således til  

 Ankestyrelsen:
 "Den Sociale  

 Ankestyrelses afgørelse er begrundet i, at Ankestyrelsen ikke fandt det  

 godtgjort, at den helbredstilstand, der har ført til, at (A) med virkning fra  

 henholdsvis 1. januar og 1. april 1993 er tilkendt højeste førtidspension og  

 plejetillæg, ikke forelå på det tidspunkt, da (A) i 1992 ansøgte om  

 bilstøtte.  

 Ankestyrelsen har derfor ikke foretaget en nærmere bedømmelse af, om (A)'s  

 nuværende helbredstilstand kunne berettige til støtte efter bistandslovens §  

 58  

 til køb af bil.
 Jeg må forstå, at det er  

 Ankestyrelsens retsopfattelse, at der ikke kan tages hensyn til de  

 helbredsforringelser, der er sket under sagens behandling.
Idet jeg iøvrigt henviser til  

 det, (B) har anført i sit brev, skal jeg bede om, at styrelsen udtaler sig  

 nærmere om sin retsopfattelse..." Ankestyrelsen skrev i den  

 anledning bl.a. således i et brev af 27. juli 1995:
 "I brev af 12. januar  

 1995 - det vil sige et år efter vi mødebehandlede sagen - anmodede (B) på  

 vegne af sin hustru Ankestyrelsen om genoptagelse af bilsagen. (B) henviste  

 til, at Ankestyrelsens afgørelse var et fejlskøn over (A)'s funktionsevne.  

 Hun  

 var nu tilkendt højeste førtidspension samt plejetillæg ved revaliderings- og  

 pensionsnævnets afgørelse af 27. maj 1994, hvilket bekræftede, at der ikke i  

 tilstrækkelig grad i Ankestyrelsens afgørelse var lagt vægt på hendes  

 nedsatte  

 funktionsevne.
 Ankestyrelsen afviste den 14.  

 marts 1995 at genoptage sagen, idet vi ikke fandt det godtgjort, at de nu  

 fremkomne oplysninger om hendes invaliditet var af et sådant omfang, at hun  

 var  

 berettiget til bilstøtte på 'ansøgningstidspunktet'.
 Ankestyrelsen er nu blevet  

 opmærksom på, at vi ikke har været tilstrækkelig præcis i formuleringen af  

 begrundelsen  

 for afslag på genoptagelse.
 Det er fortsat vores  

 opfattelse, at nye oplysninger om ændringer i for eksempel helbredstilstanden  

 inddrages i vurderingen, mens sagen er under behandling i Ankestyrelsen.  

 Oplysninger om helbredsmæssig forværrelse, der fremkommer  

  

 efter  

  

 sagen er afgjort, kan normalt ikke begrunde genoptagelse af  

 sagen, med mindre det samtidig er godtgjort, at forværrelsen var til stede,  

 forinden afgørelsen blev truffet.
 I januar 1995 bliver  

 Ankestyrelsen gjort bekendt med nævnets afgørelse af 27. maj 1994 om  

 tilkendelse af højeste førtidspension i henhold til lov om social pension §  

 14,  

 stk. 1, fra 1. januar 1993 og plejetillæg i henhold til lovens § 16, stk. 2,  

 fra den 1. april 1993.
 Ankestyrelsen stadfæstede 20.  

 januar 1994 (rettelig 1993, min bemærkning) nævnets afgørelse af 24. juni  

 1992,  

 hvorefter (A) blev tilkendt mellemste førtidspension jf. pensionslovens § 14,  

 stk. 2, nr. 1, og samtidig fik afslag på bistandstillæg jf. lovens § 16, stk.  

 1.
 På baggrund af de lægelige  

 oplysninger, hvorefter (A) lider af Parkinsons sygdom og en psykisk lidelse,  

 finder vi, at tilkendelse af højeste førtidspension fra 1. januar 1993 og  

 plejetillæg fra 1. april 1993 er en mild bedømmelse, som nævnet har  

 foretaget.  

 Denne afgørelse har imidlertid ikke været indbragt for Ankestyrelsen.
Ankestyrelsen finder således  

 fortsat, at der ikke er grundlag for at genoptage sagen om støtte til køb af  

 bil." I et brev af 15. august 1995  

 fremsatte B sine kommentarer til Ankestyrelsens udtalelse.
B skrev bl.a. at  

 han  

 fandt styrelsens begrundelse mangelfuld, og han fastholdt den opfattelse at  

 afgørelsen var udtryk for et fejlskøn.
Han henviste i den forbindelse til at  

 styrelsens konklusion savnede støtte i de lægelige oplysninger der forelå i  

 sagen.
Ombudsmandens udtalelse "Indledningsvis bemærker  

 jeg at klage til ombudsmanden skal være indgivet 'inden 1 år efter, at  

 forholdet er begået', jf. ombudsmandslovens § 6, stk. 2. Derfor kan jeg ikke  

 forholde mig til den afgørelse Den Sociale Ankestyrelse traf den 18. januar  

 1994,  

 men alene til afgørelsen af 14. marts 1995 hvorved Ankestyrelsen afslog at  

 genoptage sagen.
Det spørgsmål der herefter foreligger til min bedømmelse, er  

 alene hvorvidt Ankestyrelsen - i lyset af de senere tilkomne oplysninger om  

 (A')s helbredsforringelse - burde have genoptaget den sag der blev afgjort  

 den 18. januar 1994.
Spørgsmålet om støtte til køb  

 af bil er reguleret i bistandslovens § 58 om hjælpemidler.
Bestemmelsen  

 indholder følgende:
'Til personer med invaliditet  

 eller varig sygdoms- eller aldersbetinget svagelighed kan der ydes støtte til  

 hjælpemidler, herunder merudgifter til særlige beklædningsgenstande, som er nødvendige, for at pågældende kan udøve et erhverv,  

 eller i væsentlig grad kan afhjælpe pågældendes lidelse eller i væsentlig grad kan lette den daglige tilværelse i  

 hjemmet.
Stk. 2.  

  

 Socialministeren fastsætter regler om afgrænsningen af de hjælpemidler, hvortil der kan ydes  

 støtte, og adgangen til genanskaffelse, hvornår støtte til et hjælpemiddel ydes som lån, i hvilket omfang modtageren selv skal bære en del af  

 udgiften til et hjælpemiddel, hvorvidt der skal gælde særlige betingelser for støtte  

 til visse hjælpemidler hvorvidt visse hjælpemidler kan udleveres fra en  

 institution.
Stk. 3.  

  

 Til personer, der er omfattet af stk. 1, kan der ydes  

 støtte til erhvervelse af motorkøretøj...' I Socialministeriets bek. nr.  

 886 af 11. december 1986 er fastsat nærmere regler om betingelserne for  

 opnåelse af støtte til køb af bil.
I bekendtgørelsens §§ 1 og 2 er anført  

 følgende:
 '  

  

 § 1.  

  

 Støtte til køb af bil kan ydes til personer med en varig  

 nedsættelse af funktionsevnen, der i væsentlig grad forringer evnen til at  

 færdes eller i væsentlig grad vanskeliggør muligheden for at opnå eller  

 fastholde et arbejde eller gennemføre en uddannelse uden brug af bil.
§ 2.  

  

 For at støtte kan ydes, skal ansøgeren have et kørselsbehov i forbindelse med erhverv, hvor ansøgeren skaffer sig  

 et væsentligt bidrag til forsørgelsen, eller i forbindelse med uddannelse, der sigter mod fremtidige  

 arbejds- og indtægtsmuligheder, eller hvis opfyldelse i væsentlig grad afhjælper følgerne af  

 lidelsen og letter den daglige tilværelse.
Stk. 2.  

  

 Der kan ikke ydes støtte, hvis ansøgerens samlede kørselsbehov  

 udfra en vurdering af alder, almentilstand og forholdene i øvrigt mere  

 hensigtsmæssigt  

 tilgodeses ved andre ordninger.' Bistandsloven indeholder  

 ingen nærmere angivelse af under hvilke omstændigheder et tidligere meddelt  

 afslag på bilstøtte kan forlanges genoptaget, eller i hvilke tilfælde et  

 ankenævn eller Den Sociale Ankestyrelse kan afvise at foretage en  

 realitetsbehandling af en ansøgning om bilstøtte under henvisning til at der  

 tidligere er meddelt afslag.
 Der er heller ikke fastsat  

 administrative bestemmelser i medfør af bistandsloven der indeholder nærmere  

 retningslinjer for bedømmelsen heraf.
Spørgsmålet om hvornår en  

 myndighed er forpligtet til at genoptage en sag, må - når der ikke foreligger  

 noget udtrykkeligt retsgrundlag herfor - besvares med udgangspunkt i  

 almindelige forvaltningsretlige grundsætninger.
Herefter kan en allerede  

 afgjort sag bl.a. forlanges realitetsbehandlet på ny hvis der i forhold til  

 den  

 oprindelige behandling er fremkommet væsentlige nye oplysninger som må  

 antages  

 at kunne medføre en ændret vurdering af sagen, jf.
Bent Christensen, Prøvelse  

 (1994), s. 229. I Forvaltningsret (1994) ved Karsten Loiborg mfl. er på s.  

 611  

 anført følgende om de situationer hvor en borger har et retskrav på  

 genoptagelse:
'Uden for de lovbestemte  

 remonstrationsordninger har borgeren ikke i alle tilfælde krav på en ny  

 realitetsbehandling  

 af sagen.
Det må i almindelighed antages, at borgeren i forbindelse med  

 ulovbestemt  

 remonstration har retskrav på genoptagelse og ny realitetsbehandling af sagen  

 i tilfælde, hvor der i forbindelse med genoptagelsesanmodningen fremkommer  

 nye faktiske oplysninger af så væsentlig betydning for sagen, at der er en  

 vis  

 sandsynlighed for, at sagen ville have fået et andet udfald, hvis  

 oplysningerne  

 havde foreligget i forbindelse med myndighedens oprindelige stillingtagen til  

 sagen.
Efter omstændighederne bør  

 det også tillægges betydning, om de nye oplysningers senere fremkomst er et i  

 forhold til vedkommende part undskyldeligt forhold.
Dette gælder i alle fald  

 i  

 partstvister.' Den Sociale Ankestyrelse har  

 i afgørelsen af 14. marts 1995 afvist at genoptage sagen om bilstøtte.  

 Ankestyrelsen har som begrundelse anført at styrelsen ikke finder 'at det er  

 godtgjort, at (A's) invaliditet på ansøgningstidspunktet var af et omfang,  

 som  

 efter loven berettiger til bilstøtte.' Ankestyrelsen har i afgørelsen videre  

 anført at styrelsen ikke har foretaget en nærmere bedømmelse af de senere  

 oplysninger om (A)'s helbredsforhold.
Styrelsen har fundet at (A)'s  

 helbredssituation først er ændret væsentligt senere end  

 ansøgningstidspunktet.
Det er almindeligt antaget i  

 den forvaltningsretlige litteratur at en klageinstans i et vist omfang ikke  

 alene er berettiget, men også forpligtet til at inddrage faktiske forhold der  

 er opstået under sagens behandling, i sit afgørelsesgrundlag, jf.
Karsten  

 Loiborg mfl., Forvaltningsret (1994), s. 651. Ankestyrelsens retsopfattelse,  

 hvorefter der ikke kan tages hensyn til helbredsforringelser der er indtrådt  

 efter ansøgningstidspunktet, er således efter min opfattelse forkert.
I sin udtalelse af 27. juli  

 1995 har Ankestyrelsen imidlertid anført at begrundelsen for ikke at  

 genoptage  

 sagen ikke var tilstrækkelig præcis.
Styrelsen har herefter udtrykt sin  

 retsopfattelse således at oplysninger om helbredsmæssig forværring der  

 fremkommer  

 efter at en sag er afgjort, normalt kun kan begrunde genoptagelse af sagen  

 hvis det samtidig er godtgjort at forværringen var til stede inden afgørelsen  

 blev truffet.
 Jeg forstår at Ankestyrelsen  

 med denne udtalelse for så vidt tiltræder den generelle retsopfattelse jeg  

 har  

 gengivet ovenfor, og dermed tager afstand fra den tidligere meddelte  

 retsopfattelse, hvorefter helbredsforringelsen skal have foreligget på  

 ansøgningstidspunktet.
I den foreliggende sag har  

 Revaliderings- og Pensionsnævnet for Frederiksborg Amt fundet at (A) med  

 virkning fra den 1. januar og den 1. april 1993 var berettiget til højeste  

 førtidspension og plejetillæg.
Afgørelsen var bl.a. truffet på grundlag af  

 oplysninger om at (A)'s gangdistance var reduceret til få skridt.
Nævnet har  

 altså fundet at (A)'s helbredstilstand var forringet i forhold til nævnets  

 tidligere afgørelse af 24. juni 1992, hvorved (A) blev tilkendt mellemste  

 pension.
De lægelige oplysninger fra pensionssagen indgik imidlertid ikke i  

 Ankestyrelsens oplysningsgrundlag ved afgørelsen af 18. januar 1994, hvilket  

 var baggrunden for at De bad om at sagen blev genoptaget.
 Ankestyrelsen skulle herefter  

 tage stilling til om disse nye oplysninger var af en sådan beskaffenhed at  

 der  

 er en vis sandsynlighed for at sagen ville have fået et andet udfald hvis  

 oplysningerne havde foreligget i forbindelse med styrelsens oprindelige  

 stillingtagen til sagen.
I sin afgørelse af 14. marts  

 1995 har Ankestyrelsen imidlertid oplyst at der ikke er 'foretaget en nærmere  

 bedømmelse' af de faktiske oplysninger der førte til at (A) fik tilkendt  

 højeste førtidspension og plejetilllæg.
Ankestyrelsen har herefter i sin  

 udtalelse af 27. juli tilkendegivet at styrelsen ikke havde været  

 'tilstrækkelig  

 præcis i formuleringen af begrundelsen for afslag på genoptagelse'. Til trods  

 herfor har styrelsen heller ikke i udtalelsen af 27. juli 1995 udtrykt sig så  

 klart om dette spørgsmål at jeg kan lægge til grund at styrelsen faktisk har  

 foretaget en sådan konkret vurdering.
Ankestyrelsen har i udtalelsen givet  

 udtryk for at tilkendelsen af højeste førtidspension og plejetillæg efter  

 styrelsens opfattelse er udtryk for 'en mild bedømmelse'. Ankestyrelsen har  

 derved for så vidt foretaget en indirekte vurdering af helbredsforringelsen i  

 relation til spørgsmålet om tilkendelse af højeste pension og plejetillæg.  

 Styrelsen har derimod ikke i sin udtalelse vurderet helbredsforringelsen i  

 forhold til kravet i §§ 1 og 2 i Socialministeriets bek. nr. 886 af 11.  

 december 1986.
 Derfor må jeg finde det  

 usikkert om Den Sociale Ankestyrelse har foretaget en reel vurdering af  

 spørgsmålet om hvorvidt de nu foreliggende oplysninger om (A)'s  

 helbredstilstand og gangdistance kunne have medført at sagen om bilstøtte  

 havde  

 fået et andet udfald hvis de havde foreligget forud for afgørelsen af 18.  

 januar 1994.
 Jeg har derfor samtidig  

 hermed henstillet til Den Sociale Ankestyrelse at styrelsen meddeler A en ny  

 afgørelse af spørgsmålet om hvorvidt der er grundlag for genoptagelse af den  

 afgørelse om bilstøtte der blev meddelt A den 18. januar 1994. Jeg har  

 samtidig  

 meddelt styrelsen at jeg går ud fra at genoptagelsesspørgsmålet bliver  

 vurderet med udgangspunkt i den retsopfattelse jeg har gengivet ovenfor.
..." Den Sociale Ankestyrelse  

 meddelte mig senere at styrelsen havde truffet afgørelse om at A var  

 berettiget  

 til støtte til køb af bil på sædvanlige vilkår og til vægtafgiftsfritagelse.
 Jeg meddelte Ankestyrelsen at  

 jeg ikke foretog mig mere i sagen.
