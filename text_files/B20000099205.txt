Bekendtgørelse om henlæggelse af  

 opgaver og beføjelser efter lov om beskyttelse af havmiljøet  

 til Forsvarskommandoen I medfør af § 48, stk. 1, i lov nr. 476 af 30. juni 1993 om  

 beskyttelse af havmiljøet som ændret ved lov nr. 316 af 5. maj  

 2000, fastsættes:
 § 1. Følgende beføjelser i henhold  

 til lov om beskyttelse af havmiljø udøves af  

 Forsvarskommandoen:
 1)	Forestå bekæmpelse af olie- og kemikalieforurening af  

 havet og de kystnære dele af søterritoriet i samarbejde med  

 redningsberedskabet og andre myndigheder i henhold til lovens § 34.
 2)	Modtage underretning fra kommunalbestyrelsen om indholdet af  

 beredskabsplanerne og ændringer og tillæg til disse i henhold til  

 lovens § 35, stk. 4.
 3)	Bestemme i tilfælde af særlig alvorlige og omfattende  

 forureninger, at sanering af kyststrækninger og bekæmpelse af  

 forurening i havene skal ledes af Forsvarskommandoen i henhold til lovens §  

 35, stk. 6.
 4)	Modtage indberetning fra ejere, brugere og førere samt lodser  

 på skibe, såfremt der sker udtømning, som er i strid med  

 loven eller omfattes af § 58, samt ved enhver form for kollision eller  

 grundstødning, eller såfremt der af andre grunde er fare for  

 udtømning, jf. lovens § 38, stk. 1.
 5)	Modtage indberetning fra ejere, brugere og førere samt lodser  

 på skibe og førere af luftfartøjer, såfremt der fra  

 skibet eller luftfartøjet iagttages væsentlige spild af olie  

 m.v., jf. lovens § 38, stk. 2.
 6)	Modtage indberetning fra havnebestyrelsen, såfremt der  

 iagttages væsentligt spild af olie m.v., jf. lovens § 38, stk. 3.
 7)	Beføjelser til at anmode om alle oplysninger, som har  

 betydning for iværksættelse af foranstaltninger for at forhindre  

 eller bekæmpe forurening af havet, jf. lovens § 38, stk. 4.
 8)	Foretage de undersøgelser af et skib, der er  

 nødvendige for at forhindre eller bekæmpe forurening af havet,  

 såfremt der fra skibet er sket eller er fare for udtømning eller  

 udledning, som er i strid med loven eller forskrifter udstedt i medfør  

 heraf, eller som omfattes af § 58, jf. lovens § 42.
 9)	Forbyde et skib at fortsætte sejlads eller andre aktiviteter  

 eller påbyde, at sejlads eller andre aktiviteter skal følge  

 bestemte retningslinier, såfremt der fra skibet er sket eller er fare  

 for udtømning eller udledning, som er i strid med loven eller  

 forskrifter udstedt i medfør heraf eller omfattes af § 58, jf. lovens  

 § 43, stk. 1 og 3.
 10)	Udstede forbud mod, at et skib anløber danske havne under  

 nærmere angivne omstændigheder, jf. lovens § 43a.
 11)	Pålægge ejeren af et skib at stille sikkerhed for  

 beredskabsudgifter m.v. samt bestemme at skibet skal tilbageholdes, jf.  

 lovens § 44, stk. 2.
 12)	Føre tilsyn med overholdelsen af de bestemmelser i  

 havmiljøloven og de forskrifter, der udstedes i henhold til loven.  

 Forsvarskommandoen har mod behørig legitimation uden retskendelse  

 adgang til et skib, herunder til skibets papirer med henblik på at  

 udøve nævnte tilsynsbeføjelse og kan udtage prøver  

 for at påse overholdelsen af loven og forskrifter, udstedt i henhold  

 til loven, jf. lovens § 45.
 13)	Fastsætte regler om gebyrer til dækning af  

 myndighedernes omkostninger ved administration og tilsyn i forbindelse med  

 loven, jf. lovens § 55, første led.
 14)	Foretage ransagning i sager om ulovlig olieudtømning fra  

 skibe efter retsplejelovens regler herom, jf. lovens § 63, stk. 1, 2. og 3.  

 pkt.
15)	I sager om overtrædelse af § 11, stk. 1 eller stk. 2, eller  

 af regler udstedt i medfør af stk. 3, der ikke skønnes at  

 medføre højere straf end bøde, tilkendegive i  

 bødeforlæg, at sagen kan afgøres uden retssag, hvis den,  

 der har begået overtrædelsen, erklærer sig skyldig i  

 overtrædelsen og erklærer sig rede til inden for en nærmere  

 angiven frist at betale en i bødeforlægget angivet bøde,  

 jf. § 63a.
Fristen kan forlænges efter nærmere anmodning.
Krav om  

 konfiskation, herunder værdikonfiskation, kan på samme måde  

 afgøres uden retssag.
 16)	Tilbageholde skibe i sager om ulovlig udtømning af olie, i  

 det omfang det er nødvendigt for at sikre krav på betaling af  

 bøde, sagsomkostninger eller konfiskation, herunder  

 værdikonfiskation, jf. § 63b, stk. 1 og 2.
 17)	Tilbageholde dokumenter, papirer og andre beviser af lignende  

 karakter, jf. § 63b, stk. 3.
 § 2. Følgende beføjelser i henhold  

 til kongelig anordning nr. 1012 af 14. december 1994 om ikrafttræden  

 for Grønland af lov om beskyttelse af havmiljøet udøves  

 af Forsvarskommandoen:
 1)	Forestå bekæmpelse af olie- og kemikalieforurening af  

 havet i samarbejde med redningsberedskabet, Grønlands Hjemmestyre og  

 andre myndigheder i henhold til anordningens § 26.
 2)	Modtage indberetning fra ejere, brugere og førere samt lodser  

 på skibe, såfremt der sker udtømning, som er i strid med  

 loven eller omfattes af § 44, samt ved enhver form for kollision eller  

 grundstødning, eller såfremt der af andre grunde er fare for  

 udtømning, jf. anordningens § 28, stk. 1.
 3)	Modtage indberetning fra ejere, brugere og førere samt lodser  

 på skibe og førere af luftfartøjer, såfremt der fra  

 skibet eller luftfartøjet iagttages væsentligt spild af olie  

 m.v. jf. anordningens § 28, stk. 2.
 4)	Beføjelser til at anmode om alle oplysninger, som har  

 betydning for iværksættelse af foranstaltninger for at hindre  

 eller bekæmpe forurening af havet, jf. anordningens § 28, stk. 3.
 5)	Foretage de undersøgelser af et skib, der er  

 nødvendige for at forhindre eller bekæmpe forurening af havet,  

 såfremt der fra skibet er sket eller er fare for udtømning eller  

 udledning, som er i strid med loven eller forskrifter udstedt i medfør  

 heraf, eller som omfattes af § 44, jf. anordningens § 31, stk. 1.
 6)	Forbyde et skib at fortsætte sejlads eller andre aktiviteter  

 eller påbyde, at sejlads eller andre aktiviteter skal følge  

 bestemte retningslinier, såfremt der fra skibet er sket eller er fare  

 for udtømning eller udledning, som er i strid med loven eller  

 forskrifter udstedt i medfør heraf eller omfattes af § 44, jf.  

 anordningens § 32, stk. 1.
 7)	Pålægge ejeren af et skib at stille sikkerhed for  

 beredskabsudgifter m.v. samt bestemme at skibet skal tilbageholdes, jf.  

 anordningens § 33, stk. 2.
 8)	Føre tilsyn med overholdelsen af bestemmelserne i  

 havmiljøloven og de forskrifter, der udstedes i henhold til loven, jf.  

 anordningens § 34, stk. 1.
 § 3. Bekendtgørelsen træder i kraft  

 1. december 2000.
 Stk. 2. Bekendtgørelsen har virkning fra 1. januar 2000, dog  

 har bekendtgørelsens § 1, nr. 14-17 virkning fra 1. juli 2000.
