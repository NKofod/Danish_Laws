Bekendtgørelse om ændring af bekendtgørelse om kvalifikationskrav til visse førere af køretøjer i vejtransport § 1 I bekendtgørelse nr. 177 af 25. februar 2013 om kvalifikationskrav til visse førere af køretøjer i vejtransport foretages følgende ændringer:
1. I § 5, stk. 2, ændres »Ministeriet for Børn og Undervisning« til »Undervisningsministeriet.« 2. I § 37, stk. 1, ændres »på et særligt skema til den af Trafikstyrelsen udpegede producent af chaufføruddannelsesbeviser« til »i et af Trafikstyrelsen anvist IT-system«.
 3. § 39 affattes således:
»§ 39. Er et chaufføruddannelsesbevis ødelagt eller bortkommet, eller ønskes chaufføruddannelsesbeviset udskiftet i tilfælde af navneændring eller lignende, indsendes ansøgning om nyt chaufføruddannelsesbevis til det uddannelsescenter, hvor uddannelsen er gennemført, eller til Trafikstyrelsen.« 4. I § 41 ændres »fornyelse« til »fornyelse, udskiftning« og »500 kr.« ændres til »350 kr.« 5. § 42 affattes således:
»§ 42. Uddannelsescentret træffer afgørelse om, hvorvidt kravet vedrørende gyldigt kørekort er opfyldt.« 6. I § 47, stk. 2, ændres »Ministeriet for Børn og Undervisning« til »Undervisningsministeriet.« 7. § 65 affattes således:
»§ 65. Afgørelser truffet af et uddannelsescenter kan indbringes for Trafikstyrelsen.« § 2 Stk. 1. Bekendtgørelsen træder i kraft den 28. oktober 2013.
 Stk. 2. Ansøgninger om chaufføruddannelsesbeviser indsendt til Trafikstyrelsen inden den 28. oktober 2013 behandles i henhold til de indtil da gældende bestemmelser, herunder om størrelse af gebyr.
