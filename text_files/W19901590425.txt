En kvinde opereres på almen kirurgisk afdeling for en vandsvulst, der  

 viser sig at være et grænsetilfælde til kræft.
Hun får af egen læge at vide,  

 at alt er i orden og at hun ikke skal til efterkontrol.
Hun dør af leverkræft  

 to år senere.
Patientklagenævnet beklagede overfor overlægen på den  

 almenkirurgiske afdeling, at man ikke havde konfereret tilfældet med en  

 specialafdeling m.h.t. evt. at planlægge kontrol samt at udskrivningsbrevet  

 til egen læge havde været direkte forkert.
 5.3.1. Om at konferere med en anden afdeling.
59-årig kvinde opereres på en almen-kirurgisk afdeling for en vandsvulst.  

 Samtidig fjernes begge æggestokke og æggeledere.
Mikroskopi viser, at  

 svulsten er et grænsetilfælde (border-line) til kræft.
 Da patienten efterfølgende henvender sig til egen læge for at høre  

 mikroskopiresultatet, får hun at vide, at alt er i orden, og at hun ikke skal  

 til efterkontrol.
Knapt 2 år senere genindlægges patienten.
Diagnosen leverkræft stilles, og  

 patienten dør kort efter.
 Sundhedsstyrelsen finder, at den almenkirurgiske afdeling, da den fik  

 mikroskopisvaret gående ud på, at der forelå grænsetilfælde til kræft, burde  

 have konfereret tilfældet med en gynækologisk specialafdeling eller en  

 onkologisk afdeling (kræftafdeling)med henblik på eventuelt at planlægge  

 kontrolundersøgelse.
I forbindelse med sagens oplysning kom det endvidere frem, at den  

 almenkirurgiske afdelings udskrivningsbrev til patientens egen læge havde  

 været direkte forkert, idet afdelingen havde misforstået mikroskopisvaret og  

 blandet svarene fra undersøgelse af de to æggestokke sammen.
Egen læge havde  

 på grundlag heraf i god tro meddelt patienten, at alt var i orden.
 For begge forhold under et meddelte Patientklagenævnet efter indstilling  

 fra Sundhedsstyrelsen overlægen på den almenkirurgiske afdeling en  

 beklagelse, jf. lægelovens § 6, stk.1.
