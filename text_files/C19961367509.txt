Tillæg til vejledning om støtte og statsgaranti for lån til  

 miljøforbedrende investeringer i mindre landbrug 31. juli 1996 1. Regelgrundlag for miljøstøtteordningen Lovbekendtgørelse nr. 1172 af 16. december 1992 om støtte til  

 miljøforbedrende investeringer i mindre landbrug m.v.
 Lov nr. 1108 af 21. december 1994 om ændring af lov om støtte til  

 miljøforbedrende investeringer.
 Bekendtgørelse nr. 1173 af 16. december 1992 om støtte til  

 miljøforbedrende investeringer i mindre landbrug m.v.
 Bekendtgørelse nr. 351 af 1. juni 1995 om støtte til miljøforbedrende  

 investeringer i mindre landbrug m.v.
 Bekendtgørelse nr. 237 af 27. marts 1996 om ændring af bekendtgørelse om  

 støtte til miljøforbedrende investeringer i mindre landbrug m.v.
 Vejledning om støtte og statsgaranti for lån til miljøforbedrende  

 investeringer i mindre landbrug m.v.
 Tillæg til vejledningen januar 1994 om fortolkning af miljøstøtteloven.
 Tillæg til vejledningen august 1995 om den forlængede miljøstøtteordning.
2. Tillæg til vejledningen juli 1996 Dette tillæg til vejledningen omhandler behandling af ansøgninger i  

 henhold til de særlige investerings- og ansøgningsfrister, der er fastsat ved  

 Folketingets Finansudvalgs godkendelse af Akt nr. 219 af 20. marts 1996, og  

 som er udmøntet i ændringsbekendtgørelse nr. 237 af 27. marts 1996.
 Tillægget erstatter Strukturdirektoratets vejledning af marts  

 1996.
3. Forlængelse af miljøstøtteordningen Folketingets Finansudvalgs har ved Akt nr. 219 af 20. marts 1996 givet  

 tilslutning til, at fristen for gennemførelse af investeringer i henhold til  

 lov om tøtte til miljøforbedrende investeringer forlænges for særlige grupper  

 af landmænd, som i 1994 blev omfattet af den forlængede miljøstøtteordning,  

 jf. lov nr. 1108 af 21. december 1994. De pågældende landmænd har på grund af  

 særlige omstændigheder været afskåret fra at gennemføre de miljøforbedrende  

 investeringer inden fristens udløb den 30. september 1995. De særlige  

 frister, der herved er fastsat for disse landmænd, fremgår af  

 ændringsbekendtgørelse nr. 237 af 27. marts 1996.
 Desuden gives der mulighed for forlængelse af ansøgningsfristen for  

 investeringer, der gennemføres i forbindelse med fælles biogasanlæg.
3.1 Ansøgerkreds og betingelser for støtte I det følgende beskrives hvem der kan søge om støtte til miljøforbedrende  

 investeringer efter den nye forlængelse, og hvilke betingelser der skal  

 lægges vægt på ved behandlingen af sager om miljøstøtte.
3.1.1 Landmænd som har modtaget tilsagn om statsgaranti for  

 gældssaneringslån Denne gruppe af ansøgere omfatter de landmænd, som har søgt om  

 statsgaranti for lån til gældssanering, og som efter den 30. september 1994  

 har modtaget tilsagn om statsgaranti, jf. § 3, stk. 2, i bekendtgørelse nr.  

 351 af 1. juni 1995 om støtte til miljøforbedrende investeringer i mindre  

 landbrug m.v.
 Det er en betingelse for at kunne opnå miljøstøtte, at tilsagnet om  

 statsgaranti er givet så sent, at ansøger ikke har haft mulighed for at  

 gennemføre investeringen inden for den hidtidige investeringsfrists udløb den  

 30. september 1995.
 Tilsagnet om statsgaranti for lån til gældssanering skal derfor normalt  

 være givet efter den 1. juli 1995.
3.1.2 Landmænd, som har indgået i planer om etablering af et nu  

 opgivet fælles biogasanlæg Denne gruppe omfatter de ansøgere, som inden den 31. december 1994 har  

 indgået i konkrete planer om etablering af et fælles biogasanlæg, hvor  

 biogasprojektet er opgivet efter den 30. september 1994, jf. § 3, stk. 4, i  

 bekendtgørelse nr. 351 af 1. juni 1995 om støtte til miljøforbedrende  

 investeringer i mindre landbrug m.v.
 Det er dog en forudsætning for at få tilsagn om miljøstøtte, at  

 biogasprojektet er opgivet så sent, at ansøger ikke har haft mulighed for at  

 gennemføre en individuel investering inden for investeringsfristens udløb den  

 30. september 1995.
 Biogasprojektet skal således normalt være opgivet efter den 1. juli 1996.
3.1.3 Landmænd, som deltager i etablering af et fælles biogasanlæg Denne gruppe omfatter landmænd, som indgår i etableringen af  

 opbevaringskapacitet i forbindelse med fælles biogasanlæg, hvor  

 investeringerne ikke kan forventes afsluttet inden for den hidtil gældende  

 frist, der er fastsat til 31. marts 1996.
 Det er som hidtil en betingelse, at det samlede biogasprojekt er indgivet  

 til kommunen til forhåndsvurdering senest den 31. december 1994.
Biogasselskaber, som ønsker en forlængelse af investerings- og  

 ansøgningsfristen skal senest den 30. april 1996 have indgivet ansøgning om  

 dispensation fra de nugældende frister.
Denne dispensationsansøgning skal  

 sendes direkte til Strukturdirektoratet.
 Ved etapevis gennemførelse af investeringerne, vil det være en betingelse  

 for at opnå dispensation, at første etape af investeringerne er gennemført,  

 og at ansøgning om udbetaling af støttebeløbet hertil er indsendt til  

 Strukturdirektoratet inden den 1. juli 1996.
Ansøgninger om støtte fra landmænd, som indgår i etableringen af  

 opbevaringskapacitet i forbindelse med fælles biogasanlæg, behandles af  

 Strukturdirektoratet.
Ansøgningerne skal dog som hidtil indgives til  

 kommunen, som behandler ansøgningen i henhold til § 21, stk. 2, i  

 bekendtgørelse om støtte til miljøforbedrende investeringer i mindre landbrug  

 m.v., hvorpå ansøgningerne videresendes til Strukturdirektoratet.
3.2 Investeringsfrister og ansøgningsfrister Fristen for gennemførelse af de miljøforbedrende investeringer, der  

 gennemføres af landmænd, som er omfattet af pkt. 3.1.1 og pkt. 3.1.2, er  

 fastsat til 30. november 1996.
 Ansøgning om støtte fra denne gruppe skal være indgivet senest 31.  

 december 1996.
 Med hensyn til investeringer, der gennemføres i forbindelse med fælles  

 biogasanlæg, vil investeringsfristen og ansøgningsfristen blive fastsat  

 konkret for de enkelte anlæg i forbindelse med behandlingen af ansøgningerne  

 om dispensation fra fristerne.
 Der kan ikke forventes fastsat frister, der rækker ud over 31. december  

 1996.
4. Statsgaranti for lån Som konsekvens af forlængelsen af investeringsperioden og  

 ansøgningsfristen for ovennævnte ansøgere udskydes fristen for ansøgning om  

 statsgaranti for lån til miljøforbedrende investeringer til 31. december  

 1996.
5. Forhold til husdyrgødningsbekendtgørelsen De gældende frister for husdyrgødningsbekendtgørelsens regler om  

 etablering af tilstrækkelig opbevaringskapacitet er ikke blevet ændret.
 6. Ikrafttræden m.v.
Bekendtgørelse nr. 351 af 27. marts 1996 trådte i kraft 1. april 1996.  

 Denne vejledning har virkning fra samme dato.
Strukturdirektoratets tidligere  

 vejledning af 27. marts 1996 ophæves herefter.
