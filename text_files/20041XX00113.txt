Skriftlig fremsættelse (17. november 2004) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
 Forslag til lov om  

 ændring af lov om social service (Respekt for vejledende tilkendegivelser for  

 fremtiden - »Plejetestamenter«).
(Lovforslag nr.
L 114).
 Efter lovforslaget skal kommunen ved tilrettelæggelsen af pleje  

 og omsorg mv. så vidt muligt respektere de ønsker for fremtiden i forhold til  

 bolig, pleje og omsorg (»plejetestamente«), som en person med en  

 demensdiagnose  

 har givet udtryk for.
 Lovforslaget er afgrænset til personer, der har fået stillet en  

 demensdiagnose, fordi der er tale om en persongruppe, der  i modsætning  

 til  

 andre  med sikkerhed ved, at de bliver mentalt svækkede, og at de på  

 sigt ikke  

 vil være i stand til at handle vedrørende egne forhold.
 Tilkendegivelserne (»plejetestamentet«) er efter forslaget  

 vejledende for den indsats, som plejepersonalet skal udføre i forhold til  

 plejen af den demente på det tidspunkt, hvor den pågældende ikke længere er i  

 stand til selv at give udtryk for sine ønsker.
Formålet med forslaget er dels at understøtte muligheden for, at  

 personer med en demensdiagnose kan tage ansvar for eget liv og tilkendegive  

 ønsker for den fremtidige pleje og omsorg, mens de endnu er i stand til det.  

 Dels at hjælpe plejepersonalet til at give en værdig pleje, der så vidt  

 muligt  

 er i overensstemmelse med den dementes ønsker og den måde, den demente hidtil  

 har levet sit liv på.
Formålet er endvidere at aflaste de pårørende, i og med  

 at tilkendegivelserne fra den dementramte kan hjælpe og understøtte en  

 eventuel  

 ægtefælle, når denne skal træffe forskellige  og ofte svære - valg på  

 den  

 dementes vegne.
Tilrettelæggelsen af plejeindsatsen med udgangspunkt i den  

 dementramtes tilkendegivelser i et »plejetestamente«, kan desuden bidrage til  

 at mindske brugen af magt overfor den demente.
Det forhold, at dagligdagen i  

 størst mulig omfang foregår på samme måde som tidligere, vil give den demente  

 mere ro og tryghed og kan dermed medvirke til, at der bliver færre  

 situationer,  

 hvor brug af magt er nødvendigt.
Særligt i tilfælde af, at en dement er uden  

 nære pårørende, vil oplysninger i et »plejetestamente« være en enestående  

 mulighed for, at plejepersonalet kan få indsigt i den dementes hidtidige liv  

 og  

 pleje- og omsorgsønsker for fremtiden.
 Forslaget skønnes ikke at medføre økonomiske og administrative  

 merudgifter for det offentlige.
 De økonomiske og administrative konsekvenser skal forhandles med  

 de kommunale parter.
 Med disse bemærkninger skal jeg indstille lovforslaget til  

 Folketingets velvillige behandling.
